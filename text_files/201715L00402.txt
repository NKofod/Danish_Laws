Tillægsbetænkning afgivet af Transport-, Bygnings- og Boligudvalget den 12. december 2017 Tillægsbetænkning over Forslag til taxilov [af transport-, bygnings- og boligministeren (Ole Birk Olesen)]:
1. Ændringsforslag Dansk Folkepartis medlemmer af udvalget har under den fornyede udvalgsbehandling stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2017 og var til 1. behandling den 26. oktober 2017. Lovforslaget blev efter 1. behandling henvist til behandling i Transport-, Bygnings- og Boligudvalget.
Udvalget afgav betænkning den 30. november 2017. Lovforslaget var til 2. behandling den 7. december 2017, hvorefter det blev henvist til fornyet behandling i Transport-, Bygnings- og Boligudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Skriftlige henvendelser Udvalget har under den fornyede behandling af lovforslaget modtaget skriftlige henvendelser fra Henrik Helsted, Stege, og Kristelig Arbejdsgiverforening.
 Transport-, bygnings- og boligministeren har over for udvalget kommenteret de skriftlige henvendelser til udvalget.
Spørgsmål Udvalget har under den fornyede behandling af lovforslaget stillet 3 spørgsmål til transport-, bygnings- og boligministeren til skriftlig besvarelse, som denne har besvaret.
3. Indstillinger Et flertal i udvalget (DF, V, LA, RV og KF) indstiller lovforslaget til vedtagelse med det stillede ændringsforslag.
Et mindretal i udvalget (S og SF) indstiller lovforslaget til vedtagelse.
Mindretallet vil stemme hverken for eller imod det stillede ændringsforslag.
Et andet mindretal i udvalget (EL) indstiller lovforslaget til forkastelse.
Mindretallet vil stemme hverken for eller imod det stillede ændringsforslag.
Et tredje mindretal i udvalget (ALT) indstiller lovforslaget til forkastelse.
Mindretallet vil stemme imod det stillede ændringsforslag.
4. Politiske bemærkninger Dansk Folkepartis, Venstres, Liberal Alliances, Radikale Venstres og Det Konservative Folkepartis medlemmer af udvalget er af den opfattelse, at formålet med Enhedslistens ændringsforslag til § 10, som DF stemte for under 2. behandling af forslag til taxilov, er at afskaffe køkkenbordsoverenskomsterne og skabe ordnede løn- og arbejdsvilkår i taxibranchen.
I dag er der tre landsdækkende overenskomster på taxiområdet: 1) ATAX med 3F, 2) ATD med 3F og 3) KA med Det Faglige Hus.
DF, V, LA, RV og KF anser alle 3 overenskomster for at være repræsentative på taxiområdet og indgået af repræsentative arbejdsmarkedsparter.
En overenskomst mellem KA og 3F ville partierne derfor også opfatte som repræsentativ.
Socialdemokratiets, Enhedslistens, Socialistisk Folkepartis og Alternativets medlemmer af udvalget understreger, at formålet med at ændre § 10 i taxiloven først og fremmest er at bringe retstilstanden på området tilbage til før NORTRA-dommen afsagt af Højesteret den 4. februar 2015. Det handler ikke om, hvem der indgår overenskomster, men om niveauet for overenskomsterne.
Det er en kendt sag, at Trafikstyrelsen før NORTRA-dommen ikke gav tilladelser til erhvervsmæssig persontransport, hvis en overenskomst havde bestemmelser, der gjorde, at man kunne køre flextrafik bl.a. med syge og handicappede på provisionsløn, dvs. på akkord.
Det er partiernes opfattelse, at det kunne man ifølge overenskomsten mellem KA og KRIFA, hvorfor denne overenskomst ikke opfyldte kravene til en overenskomst, der ikke er mindre gunstig end den, der gælder for arbejde af samme art i henhold til en repræsentativ kollektiv overenskomst.
Siden er denne overenskomst i øvrigt opsagt, og der er nu indgået en ny mellem KA og Det Faglige Hus.
Ifølge S, EL, SF og ALT viser det med al ønskelig tydelighed, hvorfor det ikke er en god idé at sætte navn på de overenskomster, der lever op til kravene.
Billedet kan hele tiden ændre sig.
Og overenskomsterne kan hele tiden ændre sig.
 Inuit Ataqatigiit, Tjóðveldi og Javnaðarflokkurini var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
5. Ændringsforslag med bemærkninger Ændringsforslag Til § 3 Af et mindretal (DF), tiltrådt af mindretal (V, LA, RV og KF):
 1) Stk. 9 udgår.
 Stk. 10-12 bliver herefter stk. 9-11.
[Krav om benyttelse af tilladelse, som blev vedtaget ved 2. behandling, udgår] Bemærkninger Til nr. 1 Ændringsforslaget stilles, da der skete en afstemningsfejl ved 2. behandling af lovforslaget, hvormed ændringsforslag vedrørende krav om benyttelse af tilladelse blev vedtaget. Ændringsforslaget retter op herpå.
Kim Christiansen (DF) nfmd.
Per Nørhave (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Hans Christian Schmidt (V) Jane Heitmann (V) Louise Schack Elholm (V) Britt Bager (V) May-Britt Kattrup (LA) Villum Christensen (LA) Rasmus Jarlov (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Daniel Toft Jakobsen (S) Henning Hyllested (EL) Søren Egge Rasmussen (EL) Roger Courage Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
