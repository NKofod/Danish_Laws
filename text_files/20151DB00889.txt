Betænkning afgivet af Indfødsretsudvalget den 26. maj 2016 Betænkning over Forslag til folketingsbeslutning om ændring af praksis for optagelse af personer på lovforslag om indfødsrets meddelelse.
 [af Johanne Schmidt-Nielsen (EL), Ulla Sandbæk (ALT), Lotte Rod (RV) og Jacob Mark (SF)]:
1. Udvalgsarbejdet Beslutningsforslaget blev fremsat den 18. marts 2016 og var til 1. behandling den 12. maj 2016. Beslutningsforslaget blev efter 1. behandling henvist til behandling i Indfødsretsudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et flertal i udvalget (S, DF, V, LA og KF) indstiller beslutningsforslaget til forkastelse.
 Et mindretal i udvalget (EL, ALT, RV og SF) indstiller beslutningsforslaget til vedtagelse uændret.
Mindretallet konstaterer, at færdselsforseelser skal straffes efter færdselslovens bestemmelser.
Til gengæld bør borgere, der ikke har dansk statsborgerskab, og som efter færdselsloven straffes med en bøde på op til 10.000 kr., ikke straffes dobbelt  både med bøden og med karenstid i forhold til muligheden for at blive danske statsborgere.
 Mindretallet er af den principielle opfattelse, at færdselsbøder på op til 10.000 kr. ikke er afgørende for, om en person fortjener at blive dansk statsborger.
EL, ALT, RV og SF konstaterer, at et flertal i Folketinget med indgåelsen af indfødsretsaftalen af 5. oktober 2015 allerede har etableret en forelæggelsesordning, efter hvilken ansøgere, der er straffet med en bøde på op til 10.000 kr. efter al anden lovgivning end straffeloven, lov om euforiserende stoffer, våbenloven og færdselsloven, får deres sag forelagt for Folketingets Indfødsretsudvalg med mulighed for dispensation.
Dermed er der etableret en mulighed for, at ansøgere, der straffes med bøder på mellem 3.000 og 10.000 kr. ikke rammes af karens.
EL, ALT, RV og SF har svært ved at se den afgørende forskel  i statsborgerretlig henseende  på relevansen af en bøde efter beredskabsloven for eksempelvis at sætte ild til sin hæk og en fartbøde.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Christian Langballe (DF) fmd.
Marie Krarup (DF) Martin Henriksen (DF) Kenneth Kristensen Berth (DF) Jan E.
Jørgensen (V) Preben Bang Henriksen (V) Thomas Danielsen (V) Leif Mikkelsen (LA) Naser Khader (KF) Kasper Roug (S) Peter Hummelgaard Thomsen (S) Karen J.
Klint (S) nfmd.
Mattias Tesfaye (S) Johanne Schmidt-Nielsen (EL) Ulla Sandbæk (ALT) Lotte Rod (RV) Jacob Mark (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
