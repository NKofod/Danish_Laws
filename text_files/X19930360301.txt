Arbejdsministeriet har truffet afgørelse om oprettelse af  

 sikkerhedsorganisation, da der er over 10 ansatte på virksomheden Ved skrivelse af 26. marts 1993 har klaget over Direktoratet for  

 Arbejdstilsynets afgørelse af 3. marts 1993 om påbud om oprettelse af  

 sikkerhedsorganisation på virksomheden og om afslag på anmodning om  

 dispensation fra kravet om at organisere sikkerheds- og sundhedsarbejdet.
Klagens indhold Det anføres i klagen bl.a., at der er mere end 9 ansatte, men at der i det daglige ikke er mere end 5 på virksomheden. Øvrige ansatte er konsulenter, bosiddende og arbejdende i andre dele af Danmark, og de kommer således ikke på fabrikken.
Det anføres videre, at virksomheden har fuld forståelse for, at en  

 sikkerhedsorganisation kan være en nødvendighed, hvor kommandovejen er lang  

 eller besværlig.
På virksomheden drøftes spørgsmål af enhver art dagligt,  

 hvorfor problemer bliver løst omgående.
Dertil kommer, at en af de ansatte i  

 produktionen har gennemført et § 9 sikkerhedskursus, og at virksomhedens  

 salgsmedarbejder har undervist i sikkerhedsorganisationsopbygning/arbejde i  

 mere end 1O år.
Det anføres endelig bl.a., at ved oprettelse af  

 sikkerhedsorganisation vil virksomheden få yderligere en udgift pålagt fra  

 det offentlige uden at gavne medarbejderne og uden at forøge arbejdets og  

 dermed produkternes kvalitet.
 På denne baggrund ønsker virksomheden enten påbudet ophævet eller  

 dispensation fra kravet om oprettelse af sikkerhedsorganisation.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgar af udtalelsen af 26. april 1993 og af sagen i  

 øvrigt, at kreds Nordjyllands amt den 17. december 1992 afgav påbud om  

 oprettelse af en sikkerhedsorganisation på virksomheden.
Sikkerhedsorganisationen skal bestå af en eller flere sikkerhedsgrupper,  

 som typisk skal dannes inden for velafgrænsede afdelinger eller  

 delarbejdsområder, uanset hvilke fag der i øvrigt er repræsenteret i området.  

 De ansatte skal vælge en sikkerhedsrepræsentant som sammen med en  

 arbejdsleder udgør en sikkerhedsgruppe.
Både sikkerhedsrepræsentanten og  

 arbejdslederen skal gennemføre et § 9 sikkerhedskursus.
 påklager ved skrivelse af 7. januar 1993 kredsens påbud til direktoratet.
I forbindelse med sagens behandling i direktoratet blev klagen sendt til  

 høring i kredsen.
Kredsen oplyser ved skrivelse af 22. februar 1993 bl.a.  

 direktoratet om, at virksomheden har 11 ansatte uden arbejdsledende  

 funktioner, og at der ikke er ansatte med et ugentligt timetal pa under 1O  

 timer i kontor- og administrative funktioner.
 Ved afgørelse af 3. marts 1993 fastholder direktoratet kredsens påbud om  

 oprettelse af sikkerhedsorganisation på virksomheden og meddeler samtidig  

 afslag på anmodningen om dispensation fra kravet om at organisere sikkerheds-  

 og sundhedsarbejdet.
Direktoratet oplyser, at ved opgørelsen af antallet af ansatte på  

 virksomheden som betingelse for at stille krav om sikkerhedsorganisation  

 efter § 2 i bekendtgørelsen om virksomhedernes sikkerheds- og sundhedsarbejde  

 tælles samtlige uden arbejdsledende funktioner med, også sælgere der aldrig  

 eller kun sjældent kommer på virksomheden.
Når samtlige ansatte uden  

 arbejdsledende funktioner medtælles efter disse kriterier, beskæftiger  

 virksomheden 11 ansatte.
Direktoratet henviser i udtalelsen af 26. april 1993 til afgørelsen 3.  

 marts 1993 og oplyser, at bestemmelserne om oprettelse af  

 sikkerhedsorganisation er begrundet i hensynet til arbejdstagernes sikkerhed og sundhed og en systematisk organisering af håndteringen af  

 arbejdsmiljøspørgsmål i den enkelte virksomhed.
Disse bestemmelser er ikke  

 rettet mod forbedringer i produktets kvalitet, selvom dette i nogle tilfæ1de  

 kan være en sidegevinst ved et veltilrettelagt sikkerheds- og  

 sundhedsarbejde.
 Direktoratet indstiller, at afgørelsen af 3. marts 1993 fastholdes.
Arbejdsmiljrådets indstilling Klagen har i henhold til Arbejdsmiljø1ovens 66, stk. 1, nr. 4 været  

 forelagt Arbejdsmiljørådet.
Dansk Arbejdsgiverforening, Sammenslutningen af Landbrugets  

 Arbejdsgiverforeninger og Landbrugsrådet er uenige i direktoratets  

 fortolkning af reglerne om oprettelse af sikkerhedsorganisation.
Dansk  

 Arbejdsgiverforening finder, at i den konkrete situation, hvor der reelt kun  

 er 5 personer tilstede til hverdag, bør reglerne for 20 ansatte anvendes,  

 idet sælgernes arbejde kan sidestilles med arbejde på kontor og  

 administration.
 Ledernes Hovedorganisation, Akademikernes Centralorganisation,  

 Funktionærernes og Tjenestemændenes Fællesråd, de kommunale og de statslige  

 arbejdsgivere samt formanden støtter direktoratets indstilling.
Arbejdsministeriets afgørelse Arbejdsministeriet skal i den anledning meddele, at man, med hjemmel i  

 Arbejdsmiljøloven §§ 6 og 9 jf. bekendtgørelse nr. 392 af lO. august 1978 om  

 virksomheders sikkerheds- og sundhedsarbejde § 2, og bekendtgørelse nr. 469  

 af 6. oktober 1983 om sikkerhedsuddannelse §§ 1-3, tiltræder direktoratets  

 afgørelse af 3. marts 1993, hvorefter påbydes at oprette  

 sikkerhedsorganisation.
Ministeriet tiltræder endvidere direktoratets  

 afgørelse om afslag på anmodningen om dispensation fra kravet om at  

 organisere sikkerheds- og sundhedsarbejdet.
 Arbejdsministeriet skal i den anledning oplyse, at der efter afgivelse af  

 påbudet er kommet en ny bekendtgørelse om virksomheders sikkerheds- og  

 sundhedsarbejde nr. 1181 af 18. december 1992, som ikke indeholder ændrede  

 bestemmelser på dette punkt.
Arbejdsministeriets begrundelse Der i afgørelsen lagt vægt på, at ved opgørelsen af antallet af ansatte på  

 virksomneden som betingelse for at stille krav om sikkerhedsorganisation  

 efter § 2 i bekendtgørelsen om virksomheders sikkerheds- og sundhedsarbejde  

 tælles samtlige ansatte uden arbejdsledende funktioner med, også sælgere der  

 aldrig eller kun sjældent kommer på virksomheden.
Når samtlige ansatte uden  

 arbejdsledende funktioner tælles med, beskæftiger virksomheden 11 ansatte.
 Ministeriet har endvidere lagt vægt på, at der ikke er praksis for at  

 dispensere fra kravet om organisering af sikkerhedsarbejdet.
P.
M.
V.
E.
B.
 A BEK nr 1181 af 18/12/1992, § 2.
