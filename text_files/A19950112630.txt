 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om erhvervsgrunduddannelse m.v., jf. lovbekendtgørelse nr. 491 af  

 19. juni 1995, foretages følgende ændringer:
 1. I § 1, stk. 4, § 5, stk. 1, 1. pkt., og § 13, stk. 1,  

 1. pkt., ændres »§ 3, stk. 3« til: »§ 3, stk. 4«, og  

 i § 13, stk. 2, ændres »§ 3, stk. 3« til: »§ 3, stk. 3  

 og 4«.
 2. I § 1 indsættes som stk. 5:
»Stk. 5.  En erhvervsskole kan tilrettelægge  

 erhvervsgrunduddannelse for ledige dagpengeberettigede.
Skolen udøver i så  

 fald de beføjelser og varetager de funktioner, som er tillagt  

 kommunalbestyrelsen ved denne lov, og kan samarbejde med andre  

 uddannelsesinstitutioner herom.
Ministeren kan fastsætte nærmere regler om  

 skolernes varetagelse af opgaven.« 3. I § 3, stk. 1, 1. pkt., indsættes efter »2  

 år,»: »jf. dog stk. 2,».
 4. I § 3 indsættes efter stk. 1 som nyt stykke:
»Stk. 2.  For unge, der er fyldt 19 år, og som har  

 haft mindst 6 måneders forudgående beskæftigelse på fuld tid, kan  

 uddannelsens varighed nedsættes til 18 måneder.« Stk. 2  og 3 bliver herefter stk. 3 og 4.
 5. I § 5 indsættes efter stk. 3 som nye stykker:
»Stk. 4.  Skoleydelsen, jf. stk. 3, kan for ledige  

 dagpengeberettigede under 25 år fastsættes til et beløb svarende til ydelsen  

 i aktiveringstilbud til denne elevgruppe.
Ydelsen udgør i 1996 1.297,50 kr.  

 og fastsættes i øvrigt som anført i stk. 3.
Stk. 5.  Skoleydelsen finansieres af staten, når  

 uddannelsen udbydes i medfør af § 1, stk. 5.« Stk. 4  bliver herefter stk. 6.
 6. I § 13, stk. 4, ændres »jf. § 5, stk. 3« til:  

 »jf. dog stk. 5«.
 7. I § 13 indsættes som stk. 5 og 6:
»Stk. 5.  Når en skole varetager opgaver i henhold  

 til § 1, stk. 5, yder staten tilskud til de dele af uddannelsen, jf. § 3, der  

 ikke er finansieret som nævnt i stk. 1 eller 2. Tilskuddet ydes pr. elevuge i  

 op til 40 uger pr. uddannelsesår og administreres af den  

 uddannelsesansvarlige skole.
Tilskuddet pr. elevuge fastlægges på de årlige  

 finanslove.
Stk. 6.  Staten yder et tilskud pr. elev til  

 uddannelsesansvarlige skoler til rådgivning, vejledning og administration.  

 Tilskuddet fastsættes på de årlige finanslove.« 8. Efter § 13 indsættes som ny paragraf:
»§ 13 a.  Amtsrådene yder tilskud til befordring  

 for erhvervsgrunduddannelseselever under skoleundervisning, herunder  

 værkstedsskole med skoleydelse, i henhold til § 28 i lov om gymnasiet  

 m.v.« § 2 Stk. 1.  Loven træder i kraft den 1. januar 1996.
 Stk. 2.  Aftaler, der er indgået i henhold til § 5, stk.  

 2, før den 1. januar 1996, kan ændres i henhold til denne lovs § 1, nr. 3-5,  

 hvis eleven, skolen, praktikvirksomheden og kommunen er enige herom.
Givet på Christiansborg Slot, den 20.  

 december 1995 Under Vor Kongelige Hånd og Segl MARGRETHE R.
