I medfør af bestemmelserne i §§ 6, 7 og 12, stk. 2, i lov om mærkning og skiltning med pris mv., jf. lovbekendtgørelse nr. 492 af 4. juli 1989, og under hensyn til Rådets direktiv 88/314 EØF af 7. juni 1988 om forbrugerbeskyttelse i forbindelse med angivelse af priser på ikke-levnedsmidler, fastsættes:
 § 1.  Den, der erhvervsmæssigt udbyder  

 ikke-levnedsmidler i detailsalg, skal ved mærkning, skiltning eller på anden  

 måde tydeligt give oplysning om såvel pris iberegnet moms og andre afgifter  

 for den udbudte vare eller vareenhed som den tilsvarende pris pr. måleenhed  

 angivet pr. l, m3, kg, t, m eller m2, eventuelt pr. dl, 100 g, cm eller 100  

 m.
 § 2.  Når der ved annoncering eller på anden måde i  

 reklamer over for forbrugere gives prisoplysninger for salg af  

 ikke-levnedsmidler, skal disse oplysninger være i overensstemmelse med denne  

 bekendtgørelses §§ 1, 3 og 4.
 § 3.  Bestemmelsen i § 1 om angivelse af prisen pr.  

 måleenhed gælder ikke for varer, der sælges fra automater, varer, der sælges  

 stykvis, forskellige varer, der udbydes i samme emballage og varer, der er  

 pakket i samme emballage, og som skal blandes.
 § 4.  Bestemmelsen i § 1 om angivelse af pris pr.  

 måleenhed finder ikke anvendelse for de i bilaget anførte varer, såfremt de  

 forhandles i de anførte serier af nominelle indholdsmængder.
 § 5.  Konkurrencerådet kan fritage ikke-levnedsmidler  

 fra kravet om angivelse af prisen pr. måleenhed.
 Stk. 2.  Forinden sådan fritagelse meddeles, forhandles  

 der med repræsentanter for forbrugere og vedkommende erhvervsorganisationer.
 § 6.  Overtrædelse af forskrifterne i denne  

 bekendtgørelse straffes med bøde.
 § 7.  Bekendtgørelsen træder i kraft den 10. juli  

 1990, dog kan foranstaltninger eller praksis, som var gældende inden den 7.  

 juni 1988 og stadig gælder på datoen for ikrafttrædelsen af denne  

 bekendtgørelse, og som vedrører de i bilaget anførte serier af nominelle  

 salgsenheder, fortsat finde anvendelse indtil 7. juni 1995.
