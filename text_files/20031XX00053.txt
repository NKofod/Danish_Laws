Skriftlig fremsættelse (5. november 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
 Forslag til lov om  

 ændring af kulbrinteskatteloven og lov om ansættelse og opkrævning m.v. af  

 skat  

 ved kulbrinteindvinding (Ændringer af skattelovgivningen, som er lagt til  

 grund  

 for aftale af 29. september 2003 mellem økonomi- og erhvervsministeren og  

 bevillingshaverne i henhold til eneretsbevillingen af 8. juli 1962 til  

 efterforskning og indvinding af kulbrinter i Danmarks undergrund).
(Lovforslag nr.
L 62).
 Formålet med lovforslaget er at gennemføre de ændringer af  

 de skattemæssige vilkår, som er forudsat i aftalen af 29. september 2003  

 mellem  

 økonomi- og erhvervsministeren og bevillingshaverne i henhold til  

 eneretsbevillingen  

 af 8. juli 1962 til efterforskning og indvinding af kulbrinter i Danmarks  

 undergrund.
 Lovforslaget skal derfor ses i sammenhæng med økonomi- og  

 erhvervsministerens Forslag til folketingsbeslutning (B 7) om indgåelse af  

 aftalen, som blev fremsat den 8. oktober 2003, og det samtidig med dette  

 lovforslag fremsatte Forslag til lov om ændring af lov om anvendelse af  

 Danmarks undergrund.
Lovforslaget indeholder ændringer af kulbrintebeskatningen  

 for indkomst, der erhverves i tilknytning til den fortsatte eneretsbevilling  

 og  

 nye koncessioner som følge af udbudsrunder pr. 1. januar 2004 eller senere.  

 Disse regler indsættes i et nyt kapitel 3 A.
Andre selskaber, der  

 efterforsker  

 og producerer i den danske del af Nordsøen, bevarer de skattemæssige vilkår i  

 kapitel 3, som de har i dag.
Kulbrintefradraget foreslås nedsat fra 250 pct. til 30 pct.  

 af investeringerne.
Som følge af den kraftige beskæring af kulbrintefradraget  

 ophæves feltbeskatningen, således at bl.a. underskud i forbindelse med  

 opbygningen  

 af et felt modregnes i overskud fra et felt i produktion.
Ved ophør af al  

 produktion efter en koncession kompenseres selskaberne for en eventuel  

 uudnyttet skatteværdi af fjernelsesomkostninger, dog ikke med mere end den  

 betalte kulbrinteskat.
Rørledningsafgiften modregnes i kulbrinteskatten.  

  

 Pay back  

  

 -reglen (begrænsningsregel  

 vedrørende kulbrintefradrag) ophæves.
Kulbrinteskattesatsen nedsættes fra 70  

 til 52 pct.
Herudover indeholder lovforslaget særlige skatteregler for  

 partnerne i DUC i forbindelse med overgangen til de nye regler.
Endelig  

 foreslås særlige regler for disse selskaber som følge af aftalens  

 bestemmelser  

 om statens indtræden den 9. juli 2012 som partner i DUCs aktiviteter  

 vedrørende eneretsbevillingen.
 Der gives mulighed for, at andre kulbrinteselskaber kan  

 vælge at overgå til beskatning efter kapitel 3 A på samme skattemæssige  

 vilkår  

 som eneretsbevillingen.
 Lovforslaget skønnes sammen med de øvrige elementer i  

 aftalen på givne forudsætninger om oliepris m.v. at medføre et merprovenu for  

 staten på ca. 1,1 mia. kr. for indkomståret 2004, ca. 2,1 mia. kr. for  

 indkomståret  

 2005 og ca. 1,8 mia. kr. for indkomståret 2006.
 For finansåret 2004 skønnes lovforslaget at medføre et  

 provenutab på ca. 0,3 mia. kr. vedrørende selskabsskatten og  

 kulbrinteskatten.  

 Den samlede provenumæssige virkning  

    

  

 for  

 finansåret 2004 af alle aftalens elementer skønnes at blive et merprovenu på  

 ca. 3,5 mia. kr. med udgangspunkt i fiananslovforslagets  

 olieprisforudsætning.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets hurtige og  

 velvillige behandling.
