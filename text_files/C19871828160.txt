Generelle regler og bestemmelser Retsgrundlag Formål Omfanget af godsregistreringspligten Indførsel uden godsregistrering Transitvarer Returvarer Midlertidig indførsel mv Andre varer Ekspeditør Hæftelsespligt Godsdeklarationens udfyldning Blanketsættet Angivelsesregler Hoveddel Godsdel Særlige ekspeditionstyper Omregistrering Opsplitning Ændring af varemodtager Ændring af opbevaringsadresse for T1-varer Ændring af toldmæssig status Anmeldelse om uoverensstemmelse Indlevering af godsdeklarationer mv.
Grænseforskydninger Ekspeditionen hos toldvæsenet Forudindlevering Fraførsel fra godsregistreringsstedet Straksangivelsespligtige varer Varer omfattet af særbestemmelser Varer i beskadiget emballage Varer til private eller udenlandsk varemodtagere Varer til konkursboer m fl Varer til varemodtagere, der er frataget retten til kredit med told og  

 afgifter Varer fra frihavnen Andre varer Dispositionsret 10-dages fristen Bilag 1. Godsdeklaration (eksempel) 2. Omregistrering 3. Opsplitning 4.-5. Landefortegnelse 6. Fortegnelse over indførselssteder 7. Oversigt over godsregistreringsstatuskoder 8. Godsdeklaration (med henvisninger til teksten) Generelle regler og bestemmelser Retsgrundlag De danske toldbestemmelser om godsregistrering er fastsat i  

 toldbehandlingsbekendtgørelsens kap 7. De nationale bestemmelser om  

 godsregistrering er baseret på bestemmelserne i Rådets direktiv af 30 juli  

 1968 (68/312/EØF) om harmonisering af lovbestemmelser og administrative  

 bestemmelser vedrørende:
 1. toldkontrollen med varer, der indføres i  

 Fællesskabets toldområde.
 2. den midlertidige opbevaring af disse varer.
Formål Godsregistreringen har til formål - at fastslå varernes identitet med henblik på senere berigtigelse, dvs  

 fortoldning, genudførsel mv - at fastslå hæftelsespligten for told og afgifter - at sikre, at der ikke sker illegal vareindførsel i den legale trafik.
 Til brug herfor dannes et godsregister, som ajourføres ved, at den der  

 forestår vareindførselen (ekspeditøren) afgiver oplysninger om godset.
 Ekspeditøren kan afgive oplysningerne ved at aflevere en godsdeklaration  

 på papir (A 40), som toldvæsenet så edb-registrerer eller ved at ekspeditøren  

 afgiver godsoplysningerne on-line til godsregistret.
 I forbindelse med godsregistreringen foretages kontrol med  

 forsendelsesdokumenter i henhold til EF's forsendelsesordninger mv.
Omfanget af godsregistreringspligten Godsregistreringssystemet bygger på det hovedprincip, at alle varer, der  

 indføres til toldområdet samt varer, der føres fra Københavns Frihavn til den  

 øvrige del af toldområdet, skal angives for toldvæsenet til godsregistrering  

 snarest efter ankomsten.
 Enhver, der fra steder uden for toldområdet, eller fra Københavns Frihavn  

 modtager varer, som ved en fejltagelse ikke er blevet angivet til  

 godsregistrering, skal snarest angive varerne til godsregistrering.
 Registrering af varer sker på grundlag af en skriftlig angivelse  

 (godsdeklaration, A 40) eller angivelse on-line til toldvæsenets  

 godsregister.
Indførsel uden godsregistrering Følgende varer er undtaget fra godsregistrering:
Transitvarer Jernbanegods og postforsendelser i transit til steder uden for  

 toldområdet.
 Flygods i transit til steder uden for toldområdet, der på nærmere af  

 toldvæsenet fastsatte betingelser omlades i en toldlufthavn og genudføres  

 senest 10 hverdage (herunder ikke lørdage) efter indførslen.
 Varer, som fraføres Københavns Frihavn, når de via den øvrige del af  

 toldområdet forsendes til steder uden for dette i overensstemmelse med  

 bestemmelserne for De europæiske Fællesskabers ordning for  

 fællesskabsforsendelse, eller mod fremlæggelse af TIR-carnet eller  

 Natotolddeklaration form 302.
 Varer, som fraføres Københavns Frihavn, når de via den øvrige del af  

 toldområdet forsendes til steder uden for dette mod fremlæggelse af en  

 udførselsangivelse.
 Varer i transit til steder uden for toldområdet eller Københavns Frihavn,  

 når de forsendes i overensstemmelse med De europæiske Fællesskabers ordning  

 for fællesskabsforsendelse eller mod fremlæggelse af TIR-carnet, ATA-carnet  

 eller Nato-tolddeklaration form. 302.
Returvarer Fritagelse for godsregistrering omfatter nedennævnte varer i det omfang de  

 kan indgå told- og afgiftsfrit efter reglerne for returvarer (RFO 754/76  

 EØF).
 1. Tomme, brugte pakningsgenstande, der ilandbringes  

 fra skibe og som har været benyttet som emballage om herfra udførte varer til  

 proviant og skibsbrug.
 2. Tomme stålflasker, der har været udført herfra med  

 påfyldt indhold, og som kan identificeres som tilhørende en i toldområdet  

 hjemmehørende virksomhed.
 3. Tomme brugte tønder, kasser og kurve, der har været  

 benyttet til forsendelse af fisk til udlandet, og som returneres pr bane  

 eller lastbil, når emballagegenstandene ankommer forsynet med eksportørens  

 navn og mærke.
 4. Varer, der genindføres fra Københavns Frihavn efter  

 at have været anvendt til midlertidigt brug i frihavnen (fx maskiner,  

 værktøj, kontormøbler og inventar).
 5. Her i landet indregistrerede motorkøretøjer.
 6. Dansk ejede trav-, galop- og rideheste, der er  

 registreret hos en dansk hestesportsorganisation, og som genindføres efter  

 løb/stævne, kan indføres uden godsregistrering mod fremlæggelse af et såkaldt  

 hestepas.
Midlertidig indførsel m v 1. Varer, der tillades henført under  

 Fællesskabsordningen vedrørende midlertidig indførsel (EF-forordning nr 3599/  

 82), alene på grundlag af mundtlig angivelse og sikkerhedsstillelse ved  

 fremlæggelse af ATA-carnet.
 2. Varer, der tillades henført under  

 Fællesskabsordningen vedrørende midlertidig indførsel (EF-forordning nr 3599/  

 82), uden afgivelse af fortoldningsbegæring og uden sikkerhedsstillelse.
 3. Udenlandske transportmidler, der indføres i henhold  

 til toldlovens § 25, stk 1,nr 1-3.
 4. Nedennævnte varer, der indføres i henhold til  

 toldlovens § 25, stk 1, nr4.
 - Lastpaller, der bærer spor af at være brugt.
 - Containere og sættevogne (herunder trailere og påhængsvogne), som er  

 forsynet med en herværende eller en udenlandsk virksomheds mærke (navn) og  

 nr.
 5. Brugte maskiner, redskaber, værktøj,  

 inventargenstande o lign samt dele af sådanne, der fra virksomheder eller  

 skibe i Københavns Frihavn kan indføres til reparation i toldindlandet mod  

 afgivelse af særlig følgeseddel.
 6. Varer, der indføres under Fællesskabsordningen for  

 midlertidige varebevægelser inden for EF under ledsagelse af et  

 Fællesskabscarnet.
Andre varer 1. Restladninger i skibe og fly, der ikke oplosses på  

 registreringsstedet.
 2. Varer, der indføres i frihavnen.
 3. Sendinger med aviser med udenlandsk tekst.
 4. Varer, der er udbytte ved danske fisker- og  

 fangstfartøjers fangst på havet, eller i ubeboede polarområder, og som  

 eventuelt efter bearbejdning eller konservering om bord i de pågældende  

 fartøjer eller andre danske fartøjer, indbringes direkte fra fangstpladserne  

 til toldområdet.
 5. Varer i frit forbrug, der under transporten mellem  

 steder i toldområdet har passeret udlandet.
 6. Brevduer, der indføres af foreninger eller  

 institutioner, og som er bestemt til straks efter udleveringen at løslades  

 for at flyve tilbage til afsendelseslandet.
 7. Varer, der i den lokale grænsetrafik indføres til  

 forbrug eller midlertidig anvendelse her i landet.
Ekspeditør Godsdeklarationen afgives af ekspeditøren, dvs den der som rederi, agent  

 for rederi, skibsmægler, luftfartsselskab, jernbane, postvæsen, vognmand,  

 speditør eller lignende forestår varernes indførsel i toldområdet.
 Ekspeditøren skal være en i toldområdet hjemmehørende person eller  

 offentlig eller privat virksomhed, der efter toldvæsenets skøn kan påtage sig  

 hæftelsen for de på varerne hvilende told- og afgiftsbeløb.
 Ekspeditører, der foretager godsregistrering, er pligtige til at lade sig  

 registrere hos toldvæsenet som ekspeditør.
 Distriktstoldkamrene kan antage godsdeklarationer fra private eller  

 udenlandske varemodtagere, som selv forestår varernes indførsel i  

 toldområdet, når varerne straks ved godsregistreringen angives til  

 fortoldning, og told og afgifter betales, forinden varerne fraføres  

 godsregistreringsstedet.
Hæftelsespligt Transportøren eller dennes repræsentant hæfter for de på varerne hvilende  

 told- og afgiftsbeløb, indtil varerne er angivet til godsregistrering.  

 Såfremt varerne forsendes efter EF's forsendelsesordning eller TIR-ordningen,  

 er hæftelsen indtil godsregistreringen fastsat i forsendelsesordningerne.
Varemodtageren hæfter for told- og afgiftsbeløb, der påhviler varer, som  

 er godsregistreret for ham.
Som varemodtager anses den, der har beordret  

 varerne indført fra udlandet.
 Ekspeditøren hæfter for told- og afgiftsbeløb, der påhviler varer, som han  

 har angivet til godsregistrering i følgende tilfælde:
- når ekspeditøren ikke er bekendt med varemodtagerens navn og adresse  

 (»til ordre«-sendinger), - når varemodtagers virk-nr ikke er angivet, - når varerne er bestemt til private modtagere, - når varemodtageren er hjemmehørende uden for toldområdet, - når den angivne varemodtager nægter at have beordret varerne indført.
- når varemodtageren er frataget retten til kredit med told og afgifter  

 eller varerne er bestemt for konkurs- eller dødsboer mv, såfremt ekspeditøren  

 angiver varerne til hjemtagelse på eget lager.
Dette angives ved  

 godsregistreringsstatuskode 50.
 Hæftelsespligten kan ved overdragelse af varer ikke overføres til en  

 varemodtager, der ikke har ret til kredit med told og afgifter.
Godsdeklarationens udfyldning Registrering af varer sker på grundlag af en skriftlig angivelse -  

 godsdeklaration A 40 - udfærdiget på blanketter godkendt af Direktoratet for  

 Toldvæsenet.
Blanketterne anskaffes af ekspeditøren m fl.
 On-line godsregistrering kræver en særlig tilladelse fra toldvæsenet.
Blanketsættet Godsdeklarationen er et blanketsæt med 3 blade, der er indrettet med en  

 hoveddel til beskrivelse af data, som er fælles for de efterfølgende  

 vareposter, og med 4 godsdele til beskrivelse af de enkelte vareposter.
Godsdeklarationen består af - registreringsblanket (hvid) - advisblanket (rød) - ekspeditørblanket (grøn) Advis- og ekspeditørblanketten er til brug for ekspeditøren.  

 Advisblankettens godsdele er til brug for ekspeditørens underretning af  

 varemodtageren om den foretagne registrering af varerne.  

 Ekspeditørblankettens taloner kan anvendes ved efterfølgende meddelelse til  

 toldvæsenet om overdragelse af varerne til ny varemodtager.
 Registreringsblanketten er til brug for toldvæsenet.
En godsdeklaration (A 40) kan omfatte i alt 4 vareposter.
Omfatter  

 forsendelsen mere end 4 vareposter, anvendes den også som fortsættelsesblad.
Godsdeklarationen udfyldes på maskine.
Angivelser, der er udfyldt med  

 læselig og tydelig håndskrift, kan dog antages.
Godsdeklarationer udfyldt på  

 fremmede sprog kan antages, men toldkamret er berettiget til at kræve enkelte  

 eller samtlige varebetegnelser oversat til dansk.
 Godsdeklarationen skal underskrives i hoveddelen af ekspeditøren.
Angivelsesregler Godsdeklarationen skal omfatte samtlige varer, der medføres af det  

 pågældende transportmiddel.
Speditørsamlevogne, dvs jernbanevogne, containere eller lastbiler, som  

 ifølge eet fragtbrev ankommer med samlegods til flere speditører, der hver  

 for sig skal godsregistrere egne kunders varepartier, skal angives summarisk  

 på een godsdeklaration af den speditør, der står for samlevognen med anførsel  

 af de enkelte speditører som varemodtagere.
Speditørerne afgiver herefter  

 hver for sig en specificeret godsdeklaration for godset til de enkelte  

 varemodtagere.
 Varer, som indføres fra Københavns Frihavn, skal godsregistreres med de  

 transportoplysninger (koder og betegnelser), der gælder for det  

 transportmiddel, hvor med varerne er ankommet til frihavnen.
Hoveddel Godsdeklarationen skal i blankettens hoveddel indeholde følgende  

 oplysninger:
1. Ekspeditørens navn og adresse Ekspeditørens navn og adresse skal angives i overensstemmelse med de  

 betegnelser, som ekspeditøren er registreret med i importørregistret.
2. Ekspeditørens virk-nr Der angives ekspeditørens nummer i importørregistret, jf  

 registreringsbeviset.
 Private og udenlandske varemodtagere, der selv forestår indførslen og  

 angivelsen til godsregistrering skal angive nr 99 99 98 - 1.
3. Evt tlt nr Angivelse af tlf nr er ikke obligatorisk.
4. Dato Dato skal angives med den dato, hvor godsdeklarationen afleveres.
 5. Tidligere godsregistreringsnummer Når  

 godsdeklarationen anvendes til omregistrering eller opsplitning af en  

 tidligere godsregistreret varepost, skal det tidligere  

 godsregistreringsnummer angives, jf side 16.
6. Transportmåde (kode) Her anføres transportmåden ved grænsepassagen.
Der anvendes følgende  

 koder:
Kode Transportmidlets art 10 - Skib/færge 12 - Jernbanevogn på skib/færge 16 - Lastbil på skib/færge 17 - Påhængsvogn eller sættevogn på skib/færge 20 - Jernbanetransport 23 - Lastbil på jernbanevogn 30 - Lastbil 40 - Fly 50 - Postforsendelser 70 - Faste installationer, fx rør, elkabler 90 - Egen fremdrift, fx skib på egen køl, bil på egne hjul 7. Transportmidlets kendemærke Kendemærket for det aktive transportmiddel, der bringer godset her til  

 landet (til første danske grænse/havn) angives således:
- bilgods - køretøjets registreringsnummer - skibsgods- skibets navn - flygods - rutenummer - banegods - tognummer, jernbanevognens nummer eller ekspresgodsnummer - postgods - skal ikke angives.
8a.
Nationalitetskode Første del af den rubrik udfyldes kun i tilfælde, hvor transportmåden er  

 lastbil på jernbanevogn eller lastbil på skib, herunder færge.
Der anføres  

 koden for lastbilens nationalitet.
8b.
Nationalitetskode Anden del af denne rubrik skal udfyldes med koden for det  

 grænseoverskridende aktive transportmiddels nationalitet.
Fx ved dansk bil på  

 polsk færge anføres landekoden for den polske færge, kode 060. Koderne  

 fremgår af bilag 4-5.
 Ved postforsendelser, transport med jernbane eller transport i faste  

 installationer skal rubrikken ikke udfyldes.
9. Ankomst fra Landekode for transportmidlets første afgangsland angives.
I nogle  

 tilfælde, fx visse skibstransporter, kan første afgangsland ikke angives.
Der  

 skal da angives landekoden for det sidste afgangsland.
Koderne fremgår af  

 bilag 4-5.
 For postgods skal oplysningen ikke angives.
10. Indførselssted Der skal angives kode for det første grænsested, havn eller lufthavn, som  

 transportmidlet ankommer til.
Koderne fremgår af bilag 6.
 Der skal ikke angives kode for postgods.
11. Antal godsposter Antal godsposter, der knytter sig til hoveddelen, skal angives.
12. Ekspeditørens underskrift Godsdeklarationen skal underskrives af ekspeditøren.
Godsdel Godsdeklarationen skal i blankettens enkelte godsdele indeholde følgende  

 oplysninger:
Godsregistreringsnummer Udfyldes af toldvæsenet.
Ved godsregistreringen forsyner toldvæsenet hver enkelt talon med et  

 godsregistreringsnummer.
Godsregistreringsnummeret består af 10 cifre, hvor  

 de 4 første angiver registreringsdatoen.
Således er en ekspedition med nr 10  

 06 49 2612 godsregistreret den 10 juni.
De 2 næste cifre angiver ved  

 skriftlig angivelse det distriktstoldkammer, i hvis distrikt registreringen  

 er foretaget.
Det vil for ovennævnte eksempel være toldkammer 49 (Korsør).  

 Ved on-line angivelse er det dog 2 tilfældige cifre.
De sidste 4 cifre udgør  

 ekspeditionsnummeret.
 Godsregistreringsnummeret skal af varemodtageren angives ved fortoldning i  

 enhedsdokumentets rubrik 7 og ved udførsel i enhedsdokumentets rubrik 40.
13. Varemodtagerens navn og adresse Varemodtagerens navn og adresse skal angives i overensstemmelse med de  

 betegnelser, som varemodtageren er registreret med i importørregistret.
 Den egentlige varemodtager, herunder private eller udenlandske  

 varemodtagere, der har etableret forretningssted her i landet, skal altid  

 angives, når denne er ekspeditøren bekendt eller i øvrigt fremgår af  

 forsendelsespapirer mv, jf dog nedenfor.
 Ekspeditøren skal angive sit eget navn og adresse i følgende tilfælde:
- når ekspeditøren ikke er bekendt med varemodtagerens navn og adresse  

 (»til ordre«-sendinger) Ekspeditøren skal snarest muligt underrette toldvæsenet om varemodtagerens  

 navn, adresse og virk-nr.
- når ekspeditøren ikke er bekendt med varemodtagerens virk-nr - når varerne er i transit for udenlandsk regning.
 »Til-ordre« kan ikke anvendes når der for ekspeditøren eller  

 dennes forretningsforbindelse (speditør m fl) foreligger oplysninger om  

 varemodtager.
 Ekspeditøren må ikke angive sit eget navn og adresse i andre tilfælde.
Ved registrering af samlevogne o lign, der skal omregistreres, skal  

 angives navn og adresse på den ekspeditør, der skal forestå omregistreringen  

 og kun i disse tilfælde er det tilladt at anføre en anden ekspeditør som  

 varemodtager.
I disse tilfælde anvendes godsregistreringsstatuskode 40.
14. Varemodtagerens virk-nr Der skal angives det virk-nr, som varemodtageren er registreret med i  

 importørregistret.
 Ekspeditøren skal angive sit eget virk nr i følgende tilfælde:
- når ekspeditøren ikke er bekendt med varemodtagerens navn og adresse  

 (»til ordre«-sendinger) - når ekspeditøren ikke er bekendt med varemodtagerens virk-nr - når varerne er i transit for udenlandsk regning.
 For »til ordre«-sendinger anføres »til ordre« under  

 Bemærkninger.
 For varer i transit for udenlandsk regning anføres  

 »transitvarer« under Bemærkninger.
 Ved registrering af samlevogne o lign, der skal omregistreres, skal  

 angives virk-nr for den ekspeditør, der skal forestå omregistreringen.
Virk-nr skal angives med 99 99 98 - 1, når registreringen foretages af  

 eller for en - ikke importørregistreret virksomhed - varemodtager, der er hjemmehørende uden for toldområdet - privatperson - udenlandsk virksomhed, der har etableret forretningssted her i landet.
15. Opbevaringsadresse for T 1-varer Godsets opbevaringsadresse skal angives for T 1-varer, hvis denne er  

 forskellig fra den angivne adresse for varemodtager.
 Endvidere skal opbevaringsadressen angives for straksangivelsespligtige  

 varer, der er i jernbanens, postvæsenets eller Grønlands Handels værge.
16. Godsregistreringsstatus Der skal angives kode for hvilken status varerne har på  

 godsregistreringstidspunktet (varer undergivet veterinære bestemmelser mv,  

 »til ordre«-sendinger, til omregistrering mv).
 Såfremt et godsregistreret vareparti omfattes af flere koder for  

 godsregistreringsstatus, skal den laveste kode angives.
 Varernes godsregistreringsstatus angives iøvrigt med følgende koder:
Kode 10 - varer til ikke-importørregistrerede virksomheder, der selv er ekspeditør - varer til varemodtagere, der er frataget retten til kredit med told og  

 afgifter - varer til konkurs- og dødsboer mv - varer til private varemodtagere, der selv er ekspeditør - varer til udenlandske varemodtagere, der selv er ekspeditør.
Kode 11 - varer til varemodtagere, der er frataget retten til kredit med told og  

 afgifter - varer til konkurs- og dødsboer mv.
 Koden må kun anvendes af postvæsenet, jernbanen og Grønlands Handel, og  

 kun når varerne forbliver i deres varetægt.
Kode 20 - varer undergivet sundhedsmæssige, sikkerhedsmæssige, veterinære og andre  

 særlige indførselsbetingelser - varer med beskadiget emballage - varer fra private virksomheder i Københavns Frihavn.
Kode 21 - varer undergivet sundhedsmæssige, sikkerhedsmæssige, veterinære og andre  

 særlige indførselsbetingelser - varer med beskadiget emballage - varer fra private virksomheder i Københavns Frihavn.
 Koden må kun anvendes af postvæsenet, jernbanen og Grønlands Handel, og  

 kun når varerne forbliver i deres varetægt.
Kode 30 - oplysninger til brug ved godsets identifikation mangler (fx mærker og  

 numre, utilstrækkelig vareart).
Kode 40 - speditørsamlevogne - samlesendinger og - andre sendinger, der skal omregistreres.
 Ændring af varemodtagers navn og adresse samt virk-nr kan kun ske ved  

 omregistrering, når godsregistreringsstatuskode 40 er anvendt, jf  

 Omregistreringside 16.
Kode 50 - til »ordre«-sendinger - varemodtagerens virk-nr mangler - varer til private varemodtagere, der anvender registreret ekspeditør - varer til udenlandske varemodtagere, der anvender registreret ekspeditør  

 (varer, der forbliver i Danmark) - varer til ikke-importørregistrerede virksomheder, der anvender  

 registreret ekspeditør.
 - når varemodtageren er frataget retten til kredit med told og afgifter  

 eller varerne er bestemt for konkurs- eller dødsboer mv, såfremt ekspeditøren  

 angiver varerne til hjemtagelse på eget lager.
Kode 90 - varer, der ikke er omfattet af koderne 10-50, herunder varer i transit  

 for udenlandsk regning.
17. Transportmåde (kode) Transportkoden angives som i hoveddelen.
Koden skal ved fortoldning  

 anføres i enhedsdokumentets rubrik 25.
18. Indladningssted Der angives koden for det land, hvori varerne er indladet med Danmark som  

 bestemmelsesland.
Koderne fremgår af bilag 4-5.
 Såfremt varerne under transporten her til landet har været genstand for  

 opbevaring eller handelsmæssige transaktioner, der ikke står i forbindelse  

 med varernes transport, fx opmagasinering, overdragelse mv, skal som  

 indladningssted angives det sidste land, hvor sådan opbevaring eller sådanne  

 transaktioner har fundet sted.
19. Indførselssted Der skal angives kode for det første grænsested, havn eller lufthavn,  

 hvorover indførslen er sket.
Koderne fremgår af bilag 6.
20. Transportdok-nr For nedennævnte godsformer angives nummeret på det fragtdokument, som  

 vedrører den angivne varepost.
Flygods AWS-nummer skibsgods B/L-nummer.
21. Internt nummer Ekspeditøren kan angive et enternt nummer for vareposten.
22. Bruttovægt Bruttovægt angives i hele kilogram.
23. Toldmæssig status Varernes toldmæssige status (T1, T2, T2 GR, T2 PT eller T2 ES) inden for  

 De europæiske Fællesskaber angives i overensstemmelse med den fremlagte  

 forsendelsesdokumentation.
Såfremt vareposten omfatter varer med forskellig  

 toldmæssig status, angives den toldmæssige status, der medfører den højeste  

 told.
Under rubrikken Bemærkninger specificeres varerne henhørende under de  

 forskellige toldmæssige status, således at varernes identitet kan fastholdes.
 Eventuelle særlige bemærkninger i forsendelsesdokumentet anføres i  

 rubrikken Bemærkninger.
24. Transportmidlets kendemærke Kendemærket for det aktive transportmiddel, der bringer godset her til  

 landet (til første danske grænse/havn), angives som på hoveddelen.
25 a.
Nationalitetskode Første del af denne rubrik udfyldes kun i tilfælde, hvor transportkoden er  

 lastbil på jernbanevogn eller lastbil på skib, herunder færge.
Der anføres  

 koden for lastbilens nationalitet.
Koderne fremgår af bilag 4-5.
 Oplysningen skal ved fortoldning anføres i rubrik 18 i enhedsdokumentet.
25 b.
Nationalitetskode Anden del af denne rubrik skal udfyldes med koden for det  

 grænseoverskridende aktive transportmiddels nationalitet.
Fx ved dansk bil på  

 polsk færge anføres landekoden for den polske færge, kode 060. For lastbiler,  

 der indpasserer over landegrænsen, anføres lastbilens nationalitet.
Koderne  

 fremgår af bilag 4-5.
 Ved postforsendelser, transport med jernbane eller transport i faste  

 installationer skal rubrikken ikke udfyldes.
 Oplysningen skal ved fortoldning anføres i rubrik 21 i enhedsdokumentet.
 Den tidligere udgave af godsdeklarationen kan fortsat anvendes.  

 Nationalitetskode anføres i sidste del af rubrik 24, Transportmidlets  

 kendemærke, som vist på bilag 3.
26. Mærker og numre Der angives de mærker og numre, som er påtrykt emballagen, og som svarer  

 til de i fragtdokumenterne anførte.
 Hvis tognummer er angivet under Transportmidlets kendemærke, skal  

 jernbanevognens nummer anføres her.
 For containere skal der anføres et C efterfulgt af containerens nummer.
 Ved container forstås en transportenhed på 20 fod og derover.
 For brugte motorkøretøjer skal der anføres et B efterfulgt af køretøjets  

 chassisnummer.
For kartofler, planter og jord skal der fra 1 april 1988 anføres PL.
For  

 visse arter træ, frø, frugter og afskårne blomster skal der ligeledes anføres  

 PL.
En fortegnelse herover fås ved henvendelse til Statens Plantetilsyn.
 Hvis der ikke er plads til at angive alle mærker og numre, skal der  

 afgives en specifikation over godsets mærker og numre, kolliantal og -art  

 samt vareart.
27. Kolliantal og -art Kolliantal skal angives for hver kolliart.
 Kolliart skal angives for hver emballagetype.
 Hvis der ikke er plads til at angive alle oplysninger, skal der afgives en  

 specifikation over godsets mærker og numre, kolliantal og -art samt vareart.
 For ikke emballerede varer angives antal genstande eller i givet fald  

 »styrtegods«.
28. Vareart Varernes art må angives så specificeret som muligt, det er fx ikke  

 tilstrækkeligt at indholdet angives som »jernvarer«, når indholdet  

 vides at være værktøj eller maskiner, eller som »manufakturvarer«,  

 når indholdet vides at være beklædningsgenstande eller metervarer.
For brugte motorkøretøjer anføres en kode for fabrikat og model samt  

 motorkøretøjets årgang.
Fortegnelsen over koderne kan fås ved henvendelse til  

 distriktstoldkamret.
 For kartofler, planter og jord samt for visse arter træ, frø, frugter og  

 afskårne planter skal der angives specielle betegnelser, som fremgår af den  

 under 26 omtalte fortegnelse.
 Hvis der ikke er plads til at angive alle oplysninger om vareart, skal der  

 afgives en specifikation over godsets mærker og numre, kolliantal og -art  

 samt vareart.
 29. Spec.
 Når der for en varepost afgives en specifikation over godsets mærker og  

 numre mv, skal der ske afkrydsning under »Spec«.
30. Bemærkninger Særlige påtegninger fra T-dokumentet skal anføres under Bemærkninger.
 Oplysninger om statistiknr og nettovægt overføres fra T-dokumentet, når  

 der anvendes monetære udligningsbeløb i afsendelseslandet.
 Endvidere skal der anføres de særlige bemærkninger om godset, som det er  

 nødvendigt at meddele toldvæsenet, fx om beskadigelser.
 For »til ordre«-sendinger anføres »til ordre«.
 For varer i transit for udenlandsk regning anføres  

 »transitvarer«.
Særlige ekspeditionstyper Omregistrering Transportmidlers ladninger skal altid helt eller delvis angives til  

 omregistrering i følgende tilfælde:
 - speditørsamlevogne, dvs jernbanevogne, containere eller lastbiler, som  

 ifølge eet fragtbrev ankommer med samlegods til flere ekspeditører, der hver  

 for sig skal godsregistrere egne kunders varepartier.
 - consolideringssendinger, dvs flygods, der ifølge et manifest ankommer på  

 et AWB som samlegods, og som af andre end ekspeditøren skal opdeles på flere  

 vareposter til een eller flere varemodtagere.
 - enhedssendinger, dvs skibsgods der ifølge manifest ankommer på et B/L  

 som samlegods, og som skal opdeles på flere vareposter til een eller flere  

 varemodtagere.
 Skibs- og flygods, der ifølge et manifest ankommer på et B/L eller et AWB,  

 og som er bestemt til omregistrering af flere ekspeditører, skal angives  

 samlet til omregistrering af hovedmodtageren.
 Ved grundregistreringen af sendinger, der angives til omregistrering, skal  

 ekspeditøren angive godsregistreringsstatuskode 40 og i godsdelen angives  

 navn, adresse og virk-nr for den speditør eller lign, der skal forestå  

 omregistreringen.
 Varer angivet med godsregistreringsstatuskode 40 må ikke fraføres  

 godsregistreringsstedet.
Oplysninger om godset skal mindst angives med kolliantal og -art samt  

 bruttovægt.
Containerens nummer skal i alle tilfælde angives under godsets  

 Mærker og numre med et C efterfulgt af containerens nummer.
 Ved omregistreringen skal den enkelte ekspeditør angive alle de på  

 godsdelen under eet godsregistreringsnummer angivne kolli på een angivelse,  

 dvs alle kolli skal angives på een gang og i tilknytning til samme hoveddel.
 Omregistrering kan kun ske ved det distriktstoldkammer, hvor  

 grundregistreringen er sket.
 Et eksempel på omregistrering er vist som bilag 2.
Opsplitning En godsregistreret varepost kan opsplittes i to eller flere godsdele, fx i  

 tilfælde, hvor en del af varerne skal udføres mens den resterende del ønskes  

 fortoldet.
 Der afgives en godsdeklaration for den pågældende varepost, jf eksemplet  

 på bilag 3.
Ændring af varemodtager Godsregistrerede varer kan inden for berigtigelsesfristen overdrages til  

 en ny varemodtager, såfremt denne er importørregistreret og har ret til  

 kredit med told og afgifter.
Meddelelse om overdragelse skal ske snarest muligt.
Meddelelsen skal  

 indeholde oplysning om:
- godsregistreringsnummer - oprindelig varemodtagers virk-nr - ny varemodtagers navn, adresse og virk-nr - for T 1-varer ny opbevaringsadresse.
 Den, som varerne er overdraget til, anses herefter som varemodtager.
 Meddelelse om overdragelse af varer kan fx ske på ekspeditørblankettens  

 talon, der udfyldes på bagsiden.
Ændring af opbevaringsadresse for T 1-varer Meddelelse om ændring af opbevaringsadresse kan fx ske på bagsiden af  

 ekspeditørblankettens talon.
 Meddelelsen skal indeholde oplysning om:
- godsregistreringsnummer - varemodtagers virk-nr - ny opbevaringsadresse.
Ændring af toldmæssig status Virksomheden kan efter ansøgning til godsregistreringstoldkamret eller  

 hjemtoldkamret få ændret den ved godsregistreringen angivne toldmæssige  

 status T 1. Ansøgningen, der vedlægges dokumentation for den ønskede status,  

 skal indgives senest i forbindelse med fortoldningsangivelsens aflevering.
Anmeldelse om uoverensstemmelser Virksomheden kan efter ansøgning til godsregistreringstoldkamret få ændret  

 den ved godsregistreringen angivne mængde, kolli mv, når det har vist sig, at  

 det udlossede antal kolli mv er større eller mindre end det antal, der  

 fremgår af godsdelen.
Ansøgningen, der vedlægges dokumentation for  

 uoverensstemmelsen, skal indgives inden fortoldningen.
Indlevering af godsdeklarationer mv Grænseforskydninger Indførte varer skal som hovedregel registreres snarest efter ankomsten til  

 toldområdet.
 Det kan tillades, at stedet for varernes registrering forskydes fra  

 grænsen til et sted inde i landet i følgende tilfælde:
a.
Varer, der indføres under De europæiske Fællesskabers ordning for  

 fællesskabsforsendelse, kan mod afgivelse af grænseovergangsattest  

 viderebefordres til steder i toldområdet, hvor der kan foretages ekspedition  

 vedrørende fællesskabsforsendelse.
b.
Varer, der indføres under jernbanens eller postvæsenets værge, kan  

 viderebefordres uden toldvæsenets mellemkomst til en jernbanestation,  

 henholdsvis et postkontor, hvor der kan foretages godsregistrering, dvs i  

 byer med distriktstoldkamre.
c.
Varer, der indføres i toldgodkendte køretøjer eller containere direkte  

 fra tredjelande, kan viderebefordres under toldlukke til steder i  

 toldområdet, hvor der kan foretages godsregistrering, når der påbegyndes en  

 forsendelse efter De europæiske Fællesskabers ordning for  

 fællesskabsforsendelse eller der fremlægges et Nordisk Toldpas.
d.
Varer, der indføres mod fremlæggelse af TIR-carnet, kan viderebefordres  

 til steder i toldområdet, hvor der kan foretages godsregistrering.
 Ved grænseforskydninger skal varerne hurtigst muligt bringes frem til  

 registreringsstedet, hvor registrering snarest skal finde sted.
Visse varer skal godsregistreres og fortoldes ved grænsetoldstedet.
Det  

 drejer sig om levende dyr (brugstariffens kap 1), fisk til udsætning (pos  

 03.01), frisk mælk og fløde (pos 04.01) samt visse animalske produkter og  

 døde dyr (pos 05.18).
Ekspeditionen hos toldvæsenet Godsdeklarationen indleveres til toldvæsenet sammen med  

 forsendelsesdokumenterne (forsendelsesangivelser, fragtbreve, adressekort  

 mv).
 Ved godsregistreringen forsyner toldvæsenet hver enkelt talon med et  

 godsregistreringsnummer, jf side 11.
Ved godsregistreringen er toldvæsenet berettiget til at foretage enhver  

 undersøgelse af varerne, der er nødvendig for kontrollens udøvelse, og til  

 uden erstatning at udtage prøver af varerne i det omfang, det er nødvendigt  

 for at undersøge deres beskaffenhed.
Varemodtagerne er berettiget til efter  

 undersøgelsens afslutning på begæring at få de udtagne prøver tilbageleveret,  

 når de ikke er medgået ved undersøgelsen.
 Ved godsregistreringen påhviler det ekspeditøren at foretage det for  

 undersøgelsen af varerne nødvendige arbejde (ud- og indpakning, opvejning,  

 opmåling mv).
 Varerne må ikke uden toldvæsenets tilladelse forlade registreringsstedet.
Når godsregistreringen er afsluttet får ekspeditøren udleveret  

 godsdeklarationens advis- og ekspeditørblanket.
Ekspeditøren skal herefter  

 snarest underrette varemodtageren om, at godsregistreringen har fundet sted.
 Godsregistreringsnummeret skal af varemodtageren ved fortoldning angives i  

 enhedsdokumentets rubrik 7 og ved udførsel i enhedsdokumentets rubrik 40.
 Hvis varerne er godsregistreret on-line af ekspeditøren, foreligger der  

 ikke nogen advistalon, og ekspeditøren underretter varemodtageren ved  

 fremsendelse af en udskrift fra godsregistret eller på anden måde.
Forudindlevering Godsdeklarationer mv kan indleveres til toldkamret forud for varernes  

 frembydelse til kontrol.
Der sker ikke grundregistrering af dokumenterne ved  

 indleveringen, men når varerne frembydes til kontrol.
Forudindleveringen kan  

 tidligst finde sted samme dag, som det pågældende transportmiddel ankommer.
I ekspeditionstiden kan forudindlevering finde sted uden særlig tilladelse  

 fra distriktstoldkamret.
Uden for ekspeditionstiden kan forudindlevering kun  

 finde sted efter tilladelse fra distriktstoldkamret.
Fraførsel fra godsregistreringsstedet Varer, der er angivet til godsregistrering, må ikke fraføres  

 registreringsstedet, forinden godsregistreringen er afsluttet.
 Godsregistreringen er principielt først afsluttet, når toldvæsenet har  

 meddelt dette.
 Når godsregistreringen er afsluttet, skal varen, afhængig af  

 godsregistreringsstatus, enten forblive på godsregistreringsstedet eller  

 fraføres dette efter følgende regler:
Kode 10 Må ikke fraføres godsregistreringsstedet før fortoldning og betaling af  

 told og afgifter eller angivelse til udførsel.
Kode 11 Må ikke af postvæsenet, jernbanen eller Grønlands Handel udleveres til  

 varemodtager før fortoldning og betaling af told og afgifter eller angivelse  

 til udførsel.
Kode 20 Må ikke fraføres godsregistreringsstedet før fortoldning eller angivelse  

 til udførsel.
Kode 21 Må ikke af postvæsenet, jernbanen eller Grønlands Handel udleveres til  

 varemodtager før fortoldning eller angivelse til udførsel.
Kode 30 Må ikke fraføres godsregistreringsstedet før toldvæsenets tilladelse  

 foreligger.
Kode 40 Må ikke fraføres godsregistreringsstedet før toldvæsenets tilladelse  

 foreligger.
Kode 50 Må hjemtages på ekspeditørens lager, men må ikke fraføres dette før  

 toldvæsenets tilladelse foreligger.
Kode 90 Må fraføres godsregistreringsstedet og varemodtageren kan disponere over  

 varerne efter de gældende bestemmelser.
Straksangivelsespligtige varer I visse tilfælde skal varer af told- og afgiftsmæssige hensyn eller af  

 sikkerhedsmæssige hensyn angives til fortoldning eller udførsel straks efter  

 godsregistreringen.
Bestemmelsen anses for opfyldt, såfremt varerne ikke  

 fraføres godsregistreringsstedet forinden varerne er angivet til fortoldning  

 eller udførsel.
Straksangivelsespligtige varer kan fraføres godsregistreringsstedet uden  

 at være angivet til fortoldning, såfremt de forbliver i jernbanens,  

 postvæsenets eller Grønlands Handels værge.
I sådanne tilfælde skal  

 godsdeklarationen indeholde oplysning om opbevaringsstedet.
 Disse myndigheder skal påse, at varerne ikke udleveres til varemodtageren,  

 forinden fortoldningen er gennemført.
 Bestemmelserne om straksangivelsespligt omfatter følgende varer:
Varer omfattet af særbestemmelser Varer, for hvilke der af sundhedsmæssige, sikkerhedsmæssige, veterinære  

 eller andre grunde gælder særlige indførselsbetingelser.
Varer i beskadiget emballage Varer, hvis emballage efter toldvæsenets skøn er så beskadiget, at de ikke  

 kan overlades ekspeditøren i uberigtiget stand.
 Bestemmelsen skal forstås således, at varer, hvis emballage er beskadiget  

 i et sådant omfang, at det må antages, at der er manco i sendingen, eller at  

 der kan opstå manco på et senere tidspunkt uden yderligere beskadigelse af  

 emballagen, ikke må fraføres godsregistreringsstedet, forinden fortoldningen  

 er afsluttet.
Varer til private eller udenlandske varemodtagere Varer til varemodtagere, der ikke er hjemmehørende i toldområdet eller  

 private varemodtagere, når varemodtageren selv forestår varernes indførsel i  

 toldområdet.
 Såfremt varernes indførsel forestås af en registreret ekspeditør hæfter  

 denne for told og afgifter, og varerne kræves ikke fortoldet i forbindelse  

 med godsregistreringen.
 Varerne kan kun angives til udførsel i godsregistreret stand, når der  

 påbegyndes en fællesskabsforsendelse forinden varerne forlader  

 godsregistreringsstedet.
Varer til konkursboer m fl Varer til varemodtagere, hvis bo er under konkursbehandling eller  

 tvangsakkordforhandling, eller hvis dødsbo behandles efter kapitel 111 i lov  

 om skifte af dødsbo og fællesbo.
Endvidere varer til varemodtagere, når  

 modtageren ved eksekution er fundet ude af stand til for tiden at betale sin  

 gæld, har standset sine betalinger, eller er under frivillig akkord eller  

 likvidation efter reglerne om insolvente selskaber.
Varerne må ikke udleveres  

 til varemodtageren før told og afgifter er betalt.
Varerne kan hjemtages på ekspeditørens lager på betingelse af, at denne  

 påtager sig ansvaret for varernes berigtigelse og hæfter for told og  

 afgifter.
Varerne må ikke udleveres til varemodtageren før told og afgifter  

 er betalt.
Varer til modtagere, der er frataget retten til kredit med told og  

 afgifter Varerne skal forblive på godsregistreringsstedet indtil told og afgifter  

 er betalt.
Varerne kan hjemtages på ekspeditørens lager på betingelse af, at denne  

 påtager sig ansvaret for varernes berigtigelse og hæfter for told og  

 afgifter.
Varerne må ikke udleveres til varemodtageren før told og afgifter  

 er betalt.
Varer fra frihavnen Varer, der indføres fra private virksomheder i Københavns Frihavn.
Andre varer Toldkamrene er berettiget til, når kontrolmæssige hensyn i særlige  

 tilfælde taler herfor, at kræve andre varer end de nævnte varer,  

 straksangivet.
Dispositionsret Varemodtageren kan efter fraførslen fra godsregistreringsstedet eller  

 ekspeditørs lager disponere over varerne efter følgende regler:
 1. Varer, der er i fri omsætning i Fællesskabet  

 (toldmæssig status T 2, T 2 GR, T2 PT eller T 2 ES) og som er bestemt til  

 fortoldning, kan varemodtageren umiddelbart disponere over på betingelse af,  

 at varemodtageren har opfyldt eventuelle særlige indførselsbetingelser, der  

 gælder for de pågældende varer.
2. Varer, der ikke er i fri omsætning i Fællesskabet  

 (toldmæssig status T 1) og som er bestemt til fortoldning, kan varemodtageren  

 disponere over fra klokken 12 den følgende hverdag (bortset fra lørdage),  

 efter at fortoldningsangivelsen er modtaget til registrering hos toldvæsenet  

 og på betingelse af, at varemodtageren har opfyldt eventuelle særlige  

 indførselsbetingelser, der gælder for de pågældende varer, og under  

 forudsætning af, at toldvæsenet ikke har meddelt, at man ønsker at foretage  

 kontrol af varerne.
Det er ligeledes en forudsætning, at der er stillet  

 sikkerhed for toldskylden, jf toldbehandlingsbekendtgørelsens § 48, stk 2.  

 Såfremt der ikke er stillet sikkerhed, kan der først disponeres over varerne,  

 når tolden er betalt.
 Varer, der fortoldes ved afgivelse af periodeangivelser (herunder  

 magnetbånd/diskette), er til varemodtagerens disposition efter de regler, der  

 er fastsat i tilladelsen til at afgive periodeangivelser.
Varemodtageren kan ved fortoldning af letfordærvelige varer efter aftale  

 med distriktstoldkamret på nærmere fastsatte vilkår få tilladelse til at  

 disponere over varerne på et tidligere tidspunkt.
Tilsvarende gælder, såfremt  

 varemodtageren godtgør, at der i det enkelte tilfælde er et særligt behov for  

 en tidligere frigivelse.
 3. For varer bestemt til genudførsel eller oplæggelse  

 på oplag må varernes emballage ikke åbnes.
10-dages fristen Registrerede varer skal senest 10 hverdage (herunder ikke lørdage) efter  

 registreringsdagen angives til fortoldning eller genudførsel.
 Overskridelse af 10-dages fristen medfører, at der skal betales en  

 ekspeditionsafgift, der for tiden er 500 kr.
