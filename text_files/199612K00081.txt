Nr LSF 81 Forslag til Lov om ændring af lov om Arbejdsgivernes Elevrefusion  

 (Beregning af bidrag for små arbejdsgivere m.v.) Fremsat af undervisningsministeren (Ole Vig Jensen) den 20. november 1996 Vedtaget ved tredjebehandling den 18. december 1996 Lov nr. 1236 af 27/12/1996 § 1 I lov om Arbejdsgivernes Elevrefusion, jf. lovbekendtgørelse nr. 542 af  

 19. juni 1996, foretages følgende ændringer:
 1. I § 16, stk. 1, indsættes efter 2. pkt.:
»Der ydes endvidere tilskud til arbejdsgivere for elever, hvis  

 praktikuddannelse er påbegyndt i nævnte tidsrum hos en tidligere  

 arbejdsgiver, når den nye arbejdsgiver indtræder i den eksisterende  

 uddannelsesaftale i henhold til lov om lønmodtageres retsstilling ved  

 virksomhedsoverdragelse.« 2. I § 17 a, stk. 2, nr. 1, ændres »skolepraktik i  

 erhvervsuddannelserne« til: »erhvervsuddannelser«.
 3. I § 20, stk. 1, 2. pkt., indsættes efter  

 »3-måneders-periode«: », inkl. bidrag indbetalt i henhold til  

 § 2 a, stk. 2, 1. pkt., i lov om Arbejdsmarkedets Tillægspension«.
 4. § 20, stk. 2, 1. pkt., ophæves.
 5. I § 20 indsættes efter stk. 2 som nyt stykke:
»Stk. 3. Uanset bestemmelsen i stk. 1 og 2 betales ikke  

 bidrag, hvis arbejdsgiveren ud over elever, som nævnt i stk. 4, har ansatte,  

 hvis samlede beskæftigelse i kvartalet højst svarer til en  

 fuldtidsansat.« Stk. 3 bliver herefter stk. 4.
 6. I § 23 a, stk. 1, indsættes som 2. pkt.:
»Udbetalinger fra Arbejdsgivernes Elevrefusion til erhvervsskolerne i  

 medfør af §§ 13 og 14, der er sket med urette, kan Arbejdsgivernes  

 Elevrefusion kræve tilbagebetalt fra skolen.« 7. § 28, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 8. I § 38, stk. 1, 2. pkt., indsættes efter  

 »Tilskudsrater«: »i henhold til § 16«.
§ 2 Loven træder i kraft den 1. januar 1997.
Oprindeligt fremsat forslag § 1 I lov om Arbejdsgivernes Elevrefusion, jf. lovbekendtgørelse nr. 542 af  

 19. juni 1996, foretages følgende ændringer:
 1. I § 16, stk. 1, indsættes efter 2. pkt. :
 »Der ydes endvidere tilskud til arbejdsgivere for elever, hvis  

 praktikuddannelse er påbegyndt i nævnte tidsrum hos en tidligere  

 arbejdsgiver, når den nye arbejdsgiver indtræder i den eksisterende  

 uddannelsesaftale i henhold til lov om lønmodtageres retsstilling ved  

 virksomhedsoverdragelse.«.
 2. I § 17 a, stk. 2, nr. 1, ændres »skolepraktik i  

 erhvervsuddannelserne« til: »erhvervsuddannelser«.
 3. I § 20, stk. 1, 2. pkt., indsættes efter  

 »3-måneders-periode«: », incl. bidrag indbetalt i henhold til  

 § 2 a, stk. 2, 1. pkt, i lov om Arbejdsmarkedets Tillægspension«.
 4. § 20, stk. 2, 1. pkt., ophæves.
 5. I § 20 indsættes efter stk. 2 som nyt stykke:
 » Stk. 3. Uanset bestemmelsen i stk. 1 og 2 betales ikke  

 bidrag, hvis arbejdsgiveren ud over elever, som nævnt i stk. 4, har ansatte,  

 hvis samlede beskæftigelse i kvartalet højst svarer til en  

 fuldtidsansat.«.
 Stk. 3 bliver herefter stk. 4.
 6. I § 23 a, stk. 1, indsættes som 2. pkt. :
 »Udbetalinger fra Arbejdsgivernes Elevrefusion til erhvervsskolerne i  

 medfør af §§ 13 og 14, der er sket med urette, kan Arbejdsgivernes  

 Elevrefusion kræve tilbagebetalt fra skolen.«.
 7. § 28, stk. 2, affattes således:
 » Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 8. I § 38, stk. 1, 2. pkt., indsættes efter  

 »Tilskudsrater«: »i henhold til § 16«.
§ 2 Loven træder i kraft den 1. januar 1997.
Bemærkninger til lovforslaget Almindelige bemærkninger 1. Med lovforslaget foreslås gennemført en justeret beregning og  

 opkrævning af arbejdsgiverbidrag fra de små arbejdsgivere med gennemsnitlig  

 en ansat i det enkelte kvartal, således at der for disse arbejdsgivere  

 fremover ikke beregnes bidrag på grundlag af restancer og forhøjede  

 ATP-bidrag som følge af timelønnede lønmodtageres sygefravær.
 2. Det foreslås, at det forhøjede ATP-bidrag indgår i beregningen af  

 AER-bidraget for arbejdsgivere med mere end en ansat.
Gældende bidragsberegning AER-bidraget beregnes efter den gældende ordning kvartalsvis på grundlag  

 af indbetalingerne til ATP i en forudgående 3-måneders beregningsperiode.
Ved  

 at dividere ATP-bidraget med den kvartalsvise ATP-sats, fås antallet af  

 fuldtidsansatte, der danner grundlag for beregningen af AER-bidraget.
I det  

 enkelte kvartals AER-bidrag ydes fradrag for en ansat, uanset hvor mange  

 kvartaler det indbetalte ATP-bidrag vedrører.
Der ydes endvidere et fradrag  

 for hver 50 ansatte, og der betales ikke bidrag for elever.
Dette reducerede  

 antal fuldtidsansatte ganges med AER's bidragssats for kvartalet.
Det følger af disse regler, at arbejdsgivere med en ansat - der indbetaler  

 ATP-bidrag rettidigt - ikke opkræves AER-bidrag.
Indbetales mere end et fuldt  

 ATP-bidrag, fx restancer, vil der imidlertid blive beregnet og opkrævet  

 AER-bidrag.
 Er det reducerede antal fuldtidsansatte på 4 eller derunder, opkræves  

 AER-bidraget en gang årligt, den 1. december, medens større bidrag opkræves  

 kvartalsvis.
Forslag til bidragsberegning for arbejdsgivere med mere end en ansat Fra 1. januar 1997 skal arbejdsgivere som følge af ændring af  

 sygedagpengeloven indbetale forhøjet ATP-bidrag under timelønnede  

 lønmodtageres sygefravær.
Denne ekstra indbetaling - ud over et fuldt årligt  

 ATP-bidrag pr. lønmodtager - foreslås efter indstilling fra bestyrelsen for  

 AER inddraget i beregningsgrundlaget for AER-bidraget.
Indbetaling af  

 forhøjet ATP-bidrag under lønmodtageres sygefravær sker sammen med den  

 ordinære ATP-indbetaling og specificeres ikke særskilt.
AER har derfor ikke  

 mulighed for ved den kvartalsvise beregning af bidrag at holde sådanne  

 forhøjede ATP-indbetalinger uden for beregningsgrundlaget.
Heller ikke i  

 forbindelse med den årlige indberetning til ToldaSkat af lønmodtageres  

 A-indkomst, ATP-bidrag mv. specificeres disse indbetalinger normalt.
Da det  

 ikke er ønskeligt at pålægge alle arbejdsgivere den ekstra byrde, en særskilt  

 indberetning ville medføre, foreslås det derfor, at de forhøjede ATP-bidrag  

 under sygdom skal indgå i AER's beregningsgrundlag på lige fod med øvrige  

 ATP-bidrag.
 Det skønnes, at den nye beregning økonomisk vil ramme arbejdsgiverne bredt  

 i forhold til antallet af ansatte.
 Den administrative belastning vil forblive uændret for denne gruppe af  

 arbejdsgivere.
 AER sikrer, at alle arbejdsgivere jævnligt informeres om, at der beregnes  

 bidrag også på grundlag af eventuelle ATP-restancer.
Forslag til behandling af arbejdsgivere med kun en ansat i kvartalet For alle arbejdsgivere, hvis samlede beskæftigelse i kvartalet højst  

 svarer til en fuldtidsansat, sikres det ifølge forslaget, at der ikke skal  

 indbetales arbejdsgiverbidrag på grundlag af eventuelle restancer og  

 forhøjede ATP-bidrag.
Arbejdsgivere, der er beregnet til et antal fuldtidsansatte på 2 eller  

 derunder, opkræves, hvis forslaget vedtages, først i april/maj måned det  

 følgende år, når arbejdsgiverne har foretaget indberetning til ToldaSkat om  

 ansatte i det foregående år.
Såfremt arbejdsgiveren kun har indberettet en  

 ansat (et cpr.nr.), annulleres opkrævningen.
Har arbejdsgiveren indberettet beskæftigelse for mere end et CPR-nr.,  

 opkræves hele det beregnede AER-bidrag.
I forbindelse med opkrævningen vil  

 arbejdsgiveren imidlertid blive gjort opmærksom på, at såfremt der i året kun  

 har været ansat lønmodtagere svarende til højst en fuldtidsansat pr. kvartal,  

 vil arbejdsgiveren efter en uformel henvendelse til AER kunne få opkrævningen  

 annulleret for de pågældende kvartaler.
AER forventer maskinelt af »fange« langt de fleste af de  

 arbejdsgivere, som ikke fremover skal betale til ordningen.
Dette skyldes  

 bl.a., at AER ved den kvartalsvise opgørelse af en fuldtidsbeskæftiget  

 medarbejder opererer med tolerancegrænser i forbindelse med fx. for  

 sygdomsperioder.
Fordelen ved den nye ordning for de små arbejdsgivere  

 skønnes langt at overstige den ubetydelige administrative merbelastning for  

 nogle få arbejdsgivere.
Langt hovedparten af de helt små arbejdsgivere vil  

 efter ændringen aldrig modtage en henvendelse fra AER, hvad de gør idag.
 Arbejdsgiverens Elevrefusion sikrer, at alle øvrige små arbejdsgivere,  

 dvs. med 4 ansatte og derunder, jævnligt modtager information om deres  

 retsstilling med hensyn til bidragspligt over for AER.
 3. Herudover foreslås det, at det sikres, at der fortsat kan ydes tilskud  

 efter lovens § 16 for elever, der har påbegyndt praktik i perioden 1. juli  

 1992 - 31. december 1996, selv om fx virksomhedsformen ændres.
 Endvidere foreslås enkelte tekniske justeringer.
Lovforslagets økonomiske og administrative konsekvenser 1. Fra den 1. januar 1997 sker en forhøjelse af ATP-bidraget for personer,  

 der får udbetalt dagpenge efter lov om dagpenge ved sygdom eller fødsel.
I  

 1997 skal der betales 11/2 gange normalt ATP-bidrag og i 1998 og følgende år  

 det dobbelte af det normale bidrag.
 Det skønnes, at merindtægten for AER fra de private arbejdsgivere på grund  

 af de forhøjede ATP-bidrag under sygdom vil andrage et beløb på 16 mio. kr. i  

 1997 og 31 mio. kr. i 1998. Det er herved forudsat, at sygdomsperioderne på  

 årsbasis samlet svarer til ca. 25.000 fuldtidsansatte.
 Denne merindtægt indgår i fastsættelsen af AER-bidraget i de årlige  

 finanslove. Ændringen medfører ikke samlet øgede udgifter for erhvervslivet  

 til AER.
Omkostningerne ved at etablere ordningen skønnes til 90.000 kr.
Den årlige  

 drift forventes stort set at være omkostningsneutral.
 2. Merudgiften ved at udskyde den årlige opkrævning fra december til  

 april/ maj for arbejdsgivere med angivet indtil 2 ansatte forventes at være i  

 størrelsesordenen 100.000 kr. årligt i form af rentetabet.
Lovforslagets erhvervsøkonomiske konsekvenser Lovforslaget betyder en sådan lettelse for arbejdsgivere med en ansat, at  

 dette opvejer den yderst begrænsede merbelastning for enkelte mindre  

 arbejdsgivere.
Lovforslaget er således neutralt ud fra en erhvervsmæssig  

 betragtning.
Forholdet til EU-retten Lovforslaget indeholder ikke EU-retlige aspekter.
Miljømæssige konsekvenser Lovforslaget har ikke miljømæssige konsekvenser.
Bemærkninger til de enkelte bestemmelser Til nr. 1 Det generelle praktikpladstilskud efter lovens § 16 ophæves med virkning  

 for nye praktikforhold, der påbegyndes efter den 31. december 1996. For  

 praktikuddannelse, der er indgået og påbegyndt inden denne dato, ydes tilskud  

 dog fortsat for den resterende del af den godkendte praktikperiode.
Ved  

 forslaget sikres det, at der fortsat kan ydes tilskud efter § 16, selv om en  

 virksomhed ændres, fx fra et enkeltmandsfirma til et ApS, eller den  

 overdrages, når eleven reelt fortsætter i den samme virksomhed i henhold til  

 den eksisterende uddannelsesaftale. Ændringen har virkning fra lovens  

 ikrafttræden den 1. januar 1997.
Til nr. 2 Konsekvensændring som følge af, at skolepraktikordningen nu er hjemlet i  

 lov om erhvervsuddannelser, jf. lovbekendtgørelse nr. 814 af 11. september  

 1996.
Til nr. 3 Det følger af § 2 a, stk. 2, 1. pkt., i ATP-loven, at lønmodtagere  

 omfattes af ATP-ordningen under arbejdsfravær på grund af sygdom, barsel  

 eller adoption, hvis de er berettiget til dagpenge efter lov om dagpenge ved  

 sygdom eller fødsel.
Ifølge § 30 a i lov om dagpenge ved sygdom eller fødsel  

 betales efter 1. januar 1997 forhøjet bidrag for disse lønmodtagere.
Efter  

 forslaget beregnes AER-bidraget også på grundlag af disse forhøjede  

 ATP-bidrag.
Til nr. 4 Bestemmelsen er overflødig som følge af de præciserende regler om  

 beregning og opkrævning af ATP-bidrag, jf. nr. 5.
Til nr. 5 Her sikres bidragsfritagelse for arbejdsgivere, hvis der i kvartalet kun  

 har været ansættelse svarende til en fuldtidsbeskæftiget, jf. nærmere herom i  

 de almindelige bemærkninger.
Til nr. 6 Ved forslaget præciseres direkte i loven, at AER fra en skole kan kræve  

 beløb tilbagebetalt, som en erhvervsskole uberettiget har udbetalt i  

 elevgodtgørelse eller befordringstilskud og fået refunderet af AER.
Der  

 tænkes bl.a. på tilfælde, hvor elever har deltaget i skolepraktik, uden at  

 betingelserne herfor har været til stede, og i den periode har fået udbetalt  

 elevgodtgørelse og befordringstilskud.
 For AER-midler til driften af skolepraktik gælder reglerne i  

 erhvervsskoleloven om tilbagebetaling af tilskud.
Til nr. 7 Den gældende bestemmelse i lovens § 28, stk. 2, om selskabers ansvar  

 foreslås omformuleret som en konsekvens af lov nr. 474 af 12. juni 1996 om  

 ændring af straffeloven, hvori er fastsat almindelige regler om strafansvar  

 for juridiske personer.
Der henvises til bemærkningerne til ændringerne i  

 straffeloven (jf. pkt. 3 i de almindelige bemærkninger og bemærkningerne til  

 kapitel 5).
Til nr. 8 En teknisk præcisering som konsekvens af udløbet af den generelle  

 tilskudsordning pr. 1. januar 1997.
Skriftlig fremsættelse Undervisningsministeren (Ole Vig Jensen):
 Hermed tillader jeg mig for det høje Ting at fremsætte:
 Forslag til lov om ændring af lov om Arbejdsgivernes Elevrefusion.  

 (Beregning af bidrag for små arbejdsgivere m.v.).
(Lovforslag nr.
L 81).
Det foreslås, at der for små arbejdsgivere med gennemsnitlig en ansat i  

 kvartalet gennemføres en justeret beregning og opkrævning af  

 arbejdsgiverbidrag til Arbejdsgivernes Elevrefusion (AER), således at der for  

 disse arbejdsgivere ikke fremover beregnes AER-bidrag på grundlag af  

 restancer og ATP-bidrag, der er forhøjet som følge af timelønnede  

 lønmodtageres fravær.
Nyordningen til gavn for de små arbejdsgivere, herunder  

 iværksættere, vil tillige blive tilrettelagt således, at den administrative  

 belastning af arbejdsgiverne vil blive ubetydelig.
 For øvrige arbejdsgivere beregnes AER-bidrag på grundlag af samtlige  

 modtagne ATP-bidrag.
Det foreslås, at allerede bevilget tilskud i henhold til reglerne i lovens  

 § 16 (gammelt tilskud) fortsat udbetales for den samme elev, når den nye  

 arbejdsgiver indtræder i den eksisterende uddannelsesaftale i henhold til lov  

 om lønmodtageres retsstilling ved virksomhedsoverdragelse.
Hertil kommer  

 enkelte tekniske justeringer.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 16, stk. 1, indsættes efter 2. pkt. :
 »Der ydes endvidere tilskud til arbejdsgivere for elever, hvis  

 praktikuddannelse er påbegyndt i nævnte tidsrum hos en tidligere  

 arbejdsgiver, når den nye arbejdsgiver indtræder i den eksisterende  

 uddannelsesaftale i henhold til lov om lønmodtageres retsstilling ved  

 virksomhedsoverdragelse.«.
§ 16. Arbejdsgivernes Elevrefusion yder tilskud til de i § 2, stk.  

 1, nævnte arbejdsgivere for ansættelse af elever, der i perioden fra den 1.  

 juli 1992 til den 31. december 1996 er begyndt praktikuddannelse hos  

 arbejdsgiveren på grundlag af en skriftlig aftale om at gennemføre en  

 uddannelse.
Det er en betingelse, at eleven modtager løn fra arbejdsgiveren i  

 praktiktiden.
- - - 2. I § 17 a, stk. 2, nr. 1, ændres »skolepraktik i  

 erhvervsuddannelserne« til: »erhvervsuddannelser«.
§ 17 a. - - - Stk. 2. Tilskud ydes efter ansøgning til arbejdsgivere, der indgår  

 aftale om praktikuddannelse i form af 1) uddannelsesaftale med en elev, der er i skolepraktik i medfør af lov om  

 skolepraktik i erhvervsuddannelserne, når aftalen omfatter elevens resterende  

 uddannelse, - - - 3. I § 20, stk. 1, 2. pkt., indsættes efter  

 »3-måneders-periode«: », incl. bidrag indbetalt i henhold til  

 § 2 a, stk. 2, 1. pkt, i lov om Arbejdsmarkedets Tillægspension«.
 4. § 20, stk. 2, 1. pkt., ophæves.
 5. I § 20 indsættes efter stk. 2 som nyt stykke:
 » Stk. 3. Uanset bestemmelsen i stk. 1 og 2 betales ikke  

 bidrag, hvis arbejdsgiveren ud over elever, som nævnt i stk. 4, har ansatte,  

 hvis samlede beskæftigelse i kvartalet højst svarer til en  

 fuldtidsansat.«.
 Stk. 3 bliver herefter stk. 4.
§ 20. Bidrag beregnes kvartalsvis i forhold til antallet af  

 fuldtidsbeskæftigede i det foregående kvartal.
Antallet af  

 fuldtidsbeskæftigede opgøres svarende til det fra arbejdsgiverne modtagne  

 ATP-bidrag i en forudgående 3-måneders-periode.
Stk. 2. Der betales ikke bidrag for en lønmodtager.
I det  

 kvartalsvis beregnede arbejdsgiverbidrag fratrækkes for hver arbejdsgiver et  

 beløb, der svarer til 1/4 af det årlige bidrag for en lønmodtager.
Dette  

 gælder, uanset hvor mange kvartaler det ATP-bidrag, der danner grundlag for  

 beregningen, vedrører.
Herudover fratrækkes et beløb, der svarer til 1/4 af  

 det årlige bidrag for en lønmodtager, for hver gang der er modtaget et  

 ATP-bidrag svarende til 50 fuldtidsansatte lønmodtagere.
Ved beregningen af  

 bidraget medtages kun ATP-bidrag, der vedrører beskæftigelse efter den 1.  

 april 1991, jf. dog § 36, stk. 2.
Stk. 3. Der betales ikke bidrag for elever, der er nævnt i § 16 og  

 § 17 a, samt for elever, der gennemgår uddannelsen til træningsterapeut på  

 Optræningscentret i Karlslunde.
Bestemmelsen omfatter også elever, der  

 påbegynder uddannelse efter den 31. december 1996.
 6. I § 23 a, stk. 1 , indsættes som 2. pkt. :
 »Udbetalinger fra Arbejdsgivernes Elevrefusion til erhvervsskolerne i  

 medfør af §§ 13 og 14, der er sket med urette, kan Arbejdsgivernes  

 Elevrefusion kræve tilbagebetalt fra skolen.«.
§ 23 a.
Har den, der oppebærer ydelser fra Arbejdsgivernes  

 Elevrefusion i henhold til loven, givet urigtige oplysninger eller undladt at  

 meddele oplysninger af betydning for udbetalingen af ydelsen, kan  

 Arbejdsgivernes Elevrefusion bestemme, at ydelsen bortfalder helt eller  

 delvis, og at udbetalte ydelser skal tilbagebetales.
- - - 7. § 28, stk. 2, affattes således:
 » Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 28. - - - Stk. 2. Er overtrædelsen begået af et aktieselskab, andelsselskab  

 eller lignende, kan der pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der pålægges staten, kommunen eller  

 det kommunale fællesskab som sådant bødeansvar.
 8. I § 38, stk. 1, 2. pkt., indsættes efter  

 »Tilskudsrater«: »i henhold til § 16«.
 § 38. Tilskud efter kapitel 6 ydes for uddannelsesaftaler i den  

 normale uddannelsestid, jf. dog § 16, stk. 3, nr. 3, der indgås og påbegyndes  

 inden den 1. januar 1997. Tilskudsrater udbetales første gang i løbet af  

 april kvartal 1993.
 Stk. 2. Ansøgning om tilskud efter § 16 skal være modtaget af  

 Arbejdsgivernes Elevrefusion senest den 1. april 1997.
