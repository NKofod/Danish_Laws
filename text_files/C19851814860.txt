Cigaretter Cigaretpapir Pibetobak Skrå Snus INDHOLD Forord Afgiftspligtigt vareområde Cigaretter Cigaretpapir Pibetobak Skrå og snus (røgfri tobak) Andre varer Afgiftens størrelse Funktionærvarer Registrering Registreringsanmeldelse Ændringer i og ophør af virksomheden Tilførsel af afgiftspligtige varer Afgiftsværdi Cigaretter Skrå og snus (røgfri tobak) Emballering Pakninger Mærkning Markedsføring af pibetobak Stempelmærker og -bånd Udformning og anvendelse Påtryk Anskaffelse mv Stempling Makulering Afgiftsfri udleveringer Til anden fremstillingsvirksomhed Udførsel Til provianteringsvirksomheder Til diplomater Prøver Indbrud og brand Beskadigede varer Afgiftsgodtgørelse Regnskab Lagerregnskab over råtobak Produktionsregnskab Lagerregnskab over færdigvarer Stempelmærkeregnskab Regnskab over ubeskattet spiritus mv Oversigt over funktionærvarer Anskaffelse og opbevaring af regnskabsmateriale Afregning af afgift Kredit mod sikkerhedsstillelse Statistiske oplysninger Andre bestemmelser Handel med råtobak Auktionssalg Kontrolregler Toldvæsenets kontrolrettigheder Virksomhedens pligter Straffebestemmelser Momsnævnet Bilag 1. Lov om tobaksafgifter 2. Afgiftstabel 3. Fortegnelse over blanketter mv Forord Vejledningen er til brug for virksomheder, der er registreret hos  

 toldvæsenet, fordi de fremstiller eller indfører cigaretter, cigaretpapir,  

 pibetobak, skrå eller snus.
Vejledningen indeholder de vigtigste regler for virksomheden.
Hvis De  

 behøver yderligere oplysninger er De velkommen til at henvende Dem til  

 toldvæsenet - dvs til det distriktstoldkammer, som virksomheden hører under.  

 Distriktstoldkamrets adresse og telefonnummer står bag på vejledningen.
Afgiftspligtigt vareområde Afgiftspligten omfatter cigaretter, cigaretpapir, pibetobak, skrå og snus.
Cigaretter Som cigaretter betragtes tobaksruller, der kan ryges som de er, og som  

 ikke er omfattet af definitionen på cigarer mv i EF-Rådets andet  

 tobaksdirektiv om forbrugsbeskatning af forarbejdet tobak.
Cigaretter, der uden filter og mundstykke har en længde over 9 cm, men  

 ikke over 18 cm, betragtes som 2 cigaretter.
Cigaretter, der har en længde på  

 over 18 cm, men ikke over 27 cm, betragtes som 3 cigaretter osv.
Cigaretpapir Som cigaretpapir anses tilskåret, perforeret eller på anden måde tilberedt  

 papir til cigaretpapir.
Cigaretpapir beskattes efter det antal cigaretter, som papiret skal  

 anvendes til.
Hvis antallet af cigaretter, som papiret skal anvendes til,  

 ikke umiddelbart kan opgøres, beregnes der 25 cm2 til hver cigaret.
 Af cigaretpapir, der er tildannet som hylstre, beregnes afgiften efter det  

 antal cigaretter, som hylstrene kan anvendes til.
Pibetobak Som pibetobak anses tobak, der er skåret, revet, spundet eller presset i  

 plader, og som kan ryges uden yderligere industriel forarbejdning.
Som  

 pibetobak anses endvidere tobaksaffald, der er pakket i detailsalgspakninger,  

 og som ikke er omfattet af definitionen på cigarer mv eller cigaretter.
Pladetobak (Navy Cut) er tobak, der sovses og presses til plader, som  

 derefter skæres og pakkes.
Pladetobak fremtræder som sammenhængende plader af  

 tobak.
 Cut plug er tobak, der er presset i forbindelse med skæringen, og som  

 derfor, ikke hænger sammen i egentlige flager.
 Granuleret tobak er tobak, der er skåret to gange, således at tobakken  

 fremtræder som tobakskorn.
 Spunden tobak (Roll Cakes) rulles inden udskæringen og fremtræder som  

 runde skiver af sammenhængende tobak.
Pibetobak, der har en snitbredde på mindst 1,5 mm, beskattes efter lovens  

 § 1, pkt C, som groftskåret pibetobak.
Snitbredden skal overholdes såvel ved  

 udleveringen fra den registrerede virksomhed som ved udleveringen fra  

 detailhandlere.
 Pibetobak, der dels har en snitbredde på mindst 1,5 mm, dels en snitbredde  

 på under 1,5 mm, skal beskattes efter lovens § 1, pkt D, som fintskåret  

 pibetobak.
 Tobak, der er skåret, spundet eller presset i kager, og som kan benyttes  

 både som pibetobak og som skrå, skal beskattes som pibetobak.
Skrå og snus (røgfri tobak) Som skrå anses tobak i ruller, stave, strimler, blokke eller plader, der  

 er pakket i detailsalgspakninger og specielt tilberedt, således at den kan  

 tygges, men ikke ryges.
Kardusskrå eller skåren skrå fremstilles ved, at bladene efter løsgøring  

 og sovsning skæres på et skæreværk.
Herefter bliver tobakken som regel sovset  

 flere gange og tørret for at opnå den tilsigtede smag.
Efter en kortere  

 lagring bliver den skårne skrå pakket i små æsker eller lignende.
Spunden skrå består af et indlæg med hele tobaksblade rullet omkring.  

 Spunden skrå fremstilles ved, at tobaksbladene vindes op til en rulle, der  

 sovses, presses, tørres under tryk, vikles op og færdigtørres.
Efter  

 tørringen sovses skråen påny, skæres i passende længder, sovses endnu en gang  

 og tørres.
Efter denne tørring er skråen færdig til pakning.
 Som snus anses tobaksstøv eller tobakskorn, der er specielt tilberedt,  

 således at det kan snuses, men ikke ryges.
Andre varer Varer, der helt eller delvis består af andre stoffer end tobak, men som i  

 øvrigt opfylder de under cigaretter, pibetobak, skrå eller snus nævnte  

 kriterier, beskattes som cigaretter, pibetobak, skrå eller snus.
 Tobaksfri cigaretter fremstillet af fx cacaobønner er således  

 afgiftspligtige efter de almindelige regler om cigaretter.
Afgiftens størrelse Afgiften udgør Gruppe Vareart Afgift A Cigaretter 53,82 øre pr stk + 21,64% af detailprisen indbefattet  

 tobaksafgift og moms B Cigaretpapir, herunder 2 øre pr stk cigarethylstre C Pladetobak, spunden og 116,25 kr pr kg granuleret tobak samt anden  

 pibetobak med en snitbredde på mindst 1,5 mm (groftskåret) D Anden pibetobak 478,80 kr pr kg (fintskåret) E Kardusskrå og snus 39% af detailprisen indbefattet tobaksafgift, men  

 uden moms F Anden skrå (spunden 23% af detailprisen indbefattet skrå) tobaksafgift,  

 men uden moms Cigaretafgiften for de forskellige detailpriser fremgår af Afgiftstabel J  

 7, der er optrykt som bilag 2.
Funktionærvarer For funktionærvarer, dvs varer, der sædvanemæssigt udleveres gratis til  

 det personale, der er beskæftiget ved selve fremstillingen, udgør afgiften Gruppe Vareart Afgift A Cigaretter 6,71 øre pr stk C Groftskåret pibetobak 11,325 kr pr kg D Fintskåret pibetobak 23,575 kr pr kg E Kardusskrå og snus 17,5% af den alm detailpris, uden moms, for  

 virksomhedens billigste vare F Anden skrå (spunden 9,5 % af den alm detailpris, skrå) uden moms, for  

 virksomhedens billigste vare Affaldsskrå, som ikke er genstand for almindeligt salg, beskattes med  

 halvdelen af afgiften efter det billigste stempelmærke til spunden skrå.
Registrering Virksomheder, der fremstiller eller indfører afgiftspligtige varer med  

 henblik på salg her i landet, skal anmelde sig til registrering hos  

 toldvæsenet.
 Som registreringspligtig virksomhed anses såvel fremstillingen i alle dens  

 forskellige led som blot færdiggørelsen af varerne, herunder pakning af  

 varerne i detailsalgspakning.
 Råtobak er ikke omfattet af det afgiftspligtige vareområde, men import af  

 og handel med råtobak må kun foretages af virksomheder, der har opnået  

 tilladelse hertil fra toldvæsenet.
Registreringsanmeldelse Ved anmeldelse af en virksomhed til registrering bruges en blanket, som  

 udleveres af toldvæsenet.
 Virksomheder, der registreres, får et legitimationskort hos toldvæsenet.
Krav til lokaler Registrering kan kun finde sted, hvis virksomhedens lokaler kan godkendes  

 af toldvæsenet.
 Godkendelse af lokaler kan nægtes eller tilbagekaldes, hvis lokalerne er  

 eller senere bliver indrettet således, at toldvæsenets kontrol med  

 virksomheden ikke kan udføres på rimelig måde.
 Lokalerne skal være af en sådan størrelse og indretning, at virksomhedens  

 aktiviteter med rimelig orden kan foregå deri, og at beholdninger af  

 ubeskattede varer lagermæssigt kan holdes adskilt fra virksomhedens  

 beholdninger af beskattede varer.
 Hvis virksomheden vil foretage ændringer i de godkendte lokaler, skal  

 dette forinden anmeldes for toldvæsenet.
Fremstilling af afgiftspligtige tobaksvarer må kun foregå i de godkendte  

 lokaler, og ubeskattede varer, herunder råtobak, må ikke opbevares uden for  

 disse lokaler.
Det er derfor ikke tilladt at lade fremstillingen udføre som  

 hjemmearbejde.
 Eventuelt detailsalg af afgiftspligtige varer fra en registreret  

 virksomhed skal ske fra et særskilt lokale.
Ændringer i og ophør af virksomheden Enhver ændring i virksomhedens forhold skal straks meddeles skriftligt til  

 distriktstoldkamret.
Det gælder fx følgende ændringer - virksomheden hører op med at indføre eller fremstille afgiftspligtige  

 varer - virksomheden sælges eller overdrages - ejerforholdene ændres - ledelsen ændres - navn eller adresse ændres.
Hvis en virksomhed hører op med at drive registreringspligtig virksomhed,  

 skal der betales afgift af beholdningen af ubeskattede varer.
Varerne kan  

 også overføres ubeskattet til en anden registreret virksomhed eller  

 overdrages til en ny ejer af virksomheden efter de almindelige regler om  

 overførsel af ubeskattede varer.
 Virksomheden skal ved ophør aflevere restbeholdningen af stempelmærker og  

 -bånd samt legitimationskortet til toldvæsenet.
Tilførsel af afgiftspligtige varer Virksomheder, der er registreret for fremstilling af afgiftspligtige  

 varer, har ret til at importere eller fra andre fremstillingsvirksomheder at  

 modtage upakkede varer i ubeskattet stand.
 Der vil desuden efter ansøgning til toldvæsenet kunne gives tilladelse til  

 ubeskattet overførsel af færdigpakkede varer mellem to  

 fremstillingsvirksomheder, når de pågældende varer udelukkende er bestemt til  

 eksport.
 Virksomheder, der er registreret for import af afgiftspligtige varer, kan  

 importere færdigpakkede varer i ubeskattet stand.
Når en registreret virksomhed importerer varer, skal det angives i  

 fortoldningsbegæringen, at varerne er afgiftspligtige.
Endvidere markeres ved  

 afkrydsning, at varerne tilføres en registreret punktafgiftsvirksomhed.
Afgiftsværdi Cigaretter Afgiftsværdien for cigaretter - dvs den værdi, som afgiften skal beregnes  

 af - er detailprisen indbefattet tobaksafgift og moms.
 Detailprisen er varens pris ved salg til forbruger, herunder også prisen  

 for pakninger, gaveæsker og sortimentsæsker, hvori varen sælges.
 Foreligger der ikke en almindelig detailpris for varen, beskattes varen på  

 grundlag af en af toldvæsenet skønnet detailpris.
 Hvis beskattede cigaretter ønskes afsat til en højere detailpris end den,  

 hvorefter afgiften er betalt, skal der - før varen sælges - betales afgift af  

 forskellen mellem den oprindelige pris og den højere detailpris.
Dette gælder dog ikke cigaretter, der serveres i restaurationer mv, hvor  

 serveringspersonalet aflønnes efter reglerne om betjeningsafgift.
Sådanne  

 cigaretter må tillægges betjeningsafgift, ferietillæg af betjeningsafgiften  

 og moms af disse beløb.
Skrå og snus (røgfri tobak) Afgiftsværdien for skrå og snus er detailprisen indbefattet tobaksafgift,  

 men uden moms.
Emballering Pakninger Cigaretter, cigaretpapir, pibetobak, skrå og snus er underkastet  

 pakningstvang, dvs at varerne ved udleveringen fra fremstillingsvirksomhedens  

 godkendte lokaler eller ved indførslen fra udlandet skal være pakket i  

 fuldstændig lukkede pakninger.
Der kan dog ske overførsel mellem  

 fremstillingsvirksomheder af upakkede varer.
Fremstillingsvirksomheder kan  

 endvidere indføre upakkede varer.
For at en pakning kan anses for fuldstændig lukket, skal den omslutte  

 indholdet helt.
En cigaretpakning, der foroven er lukket alene med  

 ikke-tilklistret staniol, anses for fuldstændig lukket, hvis stempelmærket  

 anbringes hen over åbningen i staniolpapiret.
Mærkning Pakningerne skal ved udleveringen fra de registrerede virksomheder på  

 tydelig og letlæselig måde - enten ved påtryk på selve emballagen eller på  

 stempelmærket eller -båndet - indeholde oplysning om fremstillerens eller  

 importørens navn og hjemsted, vareart og mængde samt for cigaretter, skrå og  

 snus tillige detailpris indbefattet tobaksafgift og moms.
Oplysning om vareart og mængde (for cigaretter og cigaretpapir  

 stykantallet og for pibetobak vægten) vil være påtrykt stempelmærket eller  

 -båndet ved udleveringen fra toldvæsenet.
Det samme gælder oplysning om  

 detailpris for cigaretter, skrå og snus.
For skrå og snus kan der ses bort  

 fra oplysning om mængden.
Disse påtryk betyder, at lovens krav om vareart, mængde og detailpris vil  

 være opfyldt ved påsætningen af stempelmærket eller -båndet.
Kravene til  

 mærkning på emballagen er derfor i praksis begrænset til at omfatte navn og  

 hjemsted for fremstilleren eller importøren.
 Funktionærvarer skal være forsynet med påtryk om, at varerne er udleveret  

 gratis til modtagerens eget brug, og at al omsætning af varerne er forbudt.
Dispensation Toldvæsenet kan tillade, at der i stedet for fremstillerens eller  

 importørens navn og hjemsted anvendes navn og hjemsted for en forhandler.
 Der kan endvidere - bortset fra funktionærvarer - efter ansøgning til  

 toldvæsenet gives tilladelse til i stedet for fremstillerens eller  

 importørens navn og hjemsted at anvende et anonymitetsmærke, som påtrykkes  

 stempelmærket eller -båndet.
Markedsføring af pibetobak Ved markedsføring af groftskåret pibetobak (afgiftsgruppe C) må der ikke  

 under nogen form - hverken på selve pakningen eller i reklamer for tobakken -  

 gives indtryk af, at tobakken kan anvendes til fremstilling af cigaretter.  

 Det skal således utvetydigt fremgå af markedsføringen, at der er tale om  

 pibetobak.
Stempelmærker og -bånd Beskatningen af cigaretter, cigaretpapir, pibetobak, skrå og snus sker  

 ved, at pakningen forsynes med et stempelmærke eller -bånd, som leveres af  

 toldvæsenet.
 Pakningerne skal således ved udleveringen fra den registrerede virksomhed  

 være forsynet med stempelmærke eller -bånd, medmindre varerne udføres eller  

 overføres ubeskattet til en anden registreret fremstillingsvirksomhed.
Handlende må i deres virksomhed kun modtage eller opbevare varerne, når de  

 er pakket i forskriftsmæssigt lukkede pakninger, som er forsynet med  

 stempelmærke eller -bånd.
Enkeltsalg og salg i løs vægt af de pågældende  

 varer er forbudt.
Udformning og anvendelse Stempelmærker mv foreligger i følgende 3 udgaver:
1. Almindeligt stempelmærke i format 25 x 43 mm.
Dette  

 stempelmærke skal anvendes til cigaretter, pibetobak og kardusskrå, og det  

 kan desuden anvendes til de øvrige stempelafgiftspligtige tobaksvarer  

 (cigaretpapir, spunden skrå og snus).
 Disse stempelmærker leveres i ark a 60 stk.
2. Stempelbånd i format 14 x 160 mm.
Stempelbånd kan  

 anvendes til cigaretpapir (cigarethylstre) og snus.
Det er fremstillet  

 således, at virksomhederne kan skære den del af, som der ikke er behov for.
 Stempelbånd leveres i ark a 20 stk.
 3. Ministempelmærke i format 22 x 28 mm, som kun må  

 anvendes til spunden skrå.
 Ministempelmærker leveres i ark a 90 stk.
Påtryk Stempelmærker og -bånd fremstilles med en lyseblå/grålig bundfarve.  

 Mærkerne er ved udleveringen forsynet med etatsmærke og påtrykt Danmark og  

 Tobaksafgift betalt samt følgende individuelle påtryk for de forskellige  

 grupper af tobaksvarer:
Cigaretter Betegnelsen Cigaretter samt antal, detailpris og afgiftskode Cigaretpapir Betegnelsen Cigaretpapir samt antal og afgiftskode Pibetobak Betegnelsen Pibetobak samt vægten i gram, afgiftsgruppe (C eller  

 D) og afgiftskode Skrå og snus Betegnelsen Røgfri tobak samt detailpris, afgiftsgruppe (E  

 for kardusskrå og snus og F for spunden skrå) og afgiftskode.
 De individuelle påtryk på mærker mv til cigaretter, cigaretpapir og  

 pibetobak sker med princerød farve og på mærker mv til skrå og snus med sort  

 farve.
 Det er tilladt de registrerede virksomheder at forsyne mærkerne mv med bl  

 a datomærkning.
Funktionærmærker Beskatningen af cigaretter mv, der udleveres gratis til de personer, som  

 er beskæftiget ved selve fremstillingen (funktionærvarer), sker med  

 stempelmærker og -bånd, der er påtrykt oplysning om pakningsstørrelsen og om,  

 at indholdet er funktionærvarer, som ikke må omsættes.
Anskaffelse mv Stempelmærker mv fremstilles sædvanligvis for et kvartal ad gangen.  

 Fremstillingen sker på grundlag af toldvæsenets oplysninger om det forventede  

 forbrug i det kommende kvartal.
 Ved bestilling af mærker mv bruges bestillingsseddel J 4 (cigaretter), J 5  

 (cigaretpapir og pibetobak) eller J 6 (skrå og snus), der sendes til  

 toldvæsenet.
 Mærkerne mv sendes almindeligvis til virksomhederne pr post, men  

 virksomhederne kan dog træffe aftale med toldvæsenet om, at virksomheden selv  

 henter mærkerne mv hos toldvæsenet eller eventuelt på det trykkeri, der  

 fremstiller mærkerne mv.
 Leveringstiden for mærkerne mv er normalt 2 til 3 dage.
Stempling Påsætning Stempelmærkerne og -båndene skal påsættes pakningerne på en sådan måde, at  

 de ikke kan løsnes uden at blive ødelagt.
På pakninger, der er forsynet med et omslag af cellofan el lign uden om  

 den egentlige emballage, skal mærket mv anbringes under dette omslag.
På  

 varer, der indføres med cellofanomslag, kan mærket mv dog anbringes på det  

 ydre omslag.
 Påsætningen af mærker og bånd foretages i øvrigt efter følgende regler:
Cigaretstempelmærker skal som hovedregel anbringes på pakningerne over det  

 sted, hvor pakningen sædvanligvis åbnes.
På pakninger af hard box-typen - dvs  

 papæsker med låg - kan mærket dog anbringes på pakningens bagside.
Stempelmærker til pibetobak, skrå og snus kan valgfrit anbringes på  

 pakningens bund, låg eller side.
Til påsætning af mærker på tobakspunge - de  

 såkaldte pouches - skal bruges lim, der er godkendt af toldvæsenet.
Stempelbånd anbringes således, at et af båndets midterfelter sidder hen  

 over det sted, hvor pakningen sædvanligvis åbnes.
Stempelbånd skal anbringes  

 på pakningen, så båndet slutter helt til pakningen og på en sådan måde, at de  

 midterste felter er synlige i hele deres længde.
Dette stykke af båndet må  

 ikke forkortes, hvorimod yderstykkerne kan klæbes over hinanden, eventuelt  

 forkortes eller skæres af.
. Dispensation Toldvæsenet kan efter ansøgning tillade, at tobaksvarer, der er bestemt  

 til gratis udlevering som smagsprøver, pakkes i engrospakninger el lign, som  

 derefter forsynes med stempelmærker svarende til det samlede indhold af  

 tobak.
Det er en betingelse, at smagsprøverne er pakket i mindre pakninger,  

 der i størrelse adskiller sig væsentligt fra den normale salgsemballage.  

 Tilladelsen er i øvrigt betinget af, at stempelmærket anbringes således, at  

 engrospakningen kun kan åbnes samtidig med, at stempelmærket brydes.
Kassering Før udleveringen fra virksomheden skal der ske en kassering af  

 stempelmærkerne og -båndene.
Kasseringen foretages ved påtrykning  

 (påstempling) af virksomhedens navn eller anonymitetsmærke i et af de ledige  

 felter på mærket mv.
Stempling i udlandet Virksomheden kan efter ansøgning få tilladelse hos toldvæsenet til  

 stempling på produktionsstedet i udlandet, herunder også i Københavns  

 Frihavn.
Efterstempling Hvis cigaretter, skrå eller snus ønskes afsat til en højere detailpris end  

 den, der er påtrykt stempelmærket eller -båndet, skal der foretages  

 efterstempling.
 Efterstemplingen sker ved, at det oprindeligt påsatte stempelmærke eller  

 -bånd makuleres eller på anden måde annulleres, hvorefter der påsættes et nyt  

 mærke eller bånd, hvis prisangivelse svarer til den forhøjede detailpris.
Makulering I forbindelse med afgiftsgodtgørelse for stempelmærker og -bånd (herunder  

 ved efterstempling) skal mærkerne mv makuleres eller på anden måde  

 annulleres.
Ikke-anvendte mærker mv afleveres dog til toldvæsenet.
Virksomheden skal sende toldvæsenet en fortegnelse med specificerede  

 oplysninger om de pågældende mærker mv samt det ønskede tidspunkt for  

 makuleringen/annulleringen.
Makuleringen kan foregå som en tilintetgørelse af  

 pakningen med påsiddende mærke mv.
Annulleringen kan foregå ved, at mærket mv  

 på tydelig måde overstemples Ugyldig.
 Når virksomheden anmoder om godtgørelse for ikke-anvendte mærker mv, skal  

 den sammen med mærkerne mv afgive en specificeret fortegnelse over mærkerne  

 mv til toldvæsenet.
Afgiftsfri udleveringer De registrerede virksomheder kan udlevere afgiftspligtige varer ubeskattet  

 i følgende omfang:
Til anden fremstillingsvirksomhed Afgiftspligtige varer kan i upakket stand overføres ubeskattet til en  

 anden registreret fremstillingsvirksomhed.
Leverandøren må sikre sig, at modtageren er registreret hos toldvæsenet  

 for fremstilling af stempelafgiftspligtige varer.
Hvis leverandøren ikke kan  

 få dokumenteret registreringen ved, at legitimationskortet fremlægges, kan  

 oplysning herom fås hos toldvæsenet.
 Fremstillingsvirksomheder kan efter ansøgning få tilladelse til ubeskattet  

 at overføre færdigpakkede varer, som er bestemt til eksport, til en anden  

 registreret fremstillingsvirksomhed.
Ved enhver ubeskattet overførsel skal leverandøren udfærdige en  

 fortløbende nummereret forsendelsesanmeldelse J 12 i et eksemplar eller en  

 tilsvarende blanket, som er godkendt af toldvæsenet.
I stedet for en særskilt  

 blanket kan virksomheden lade anmeldelsen trykke på bagsiden af en  

 følgeseddel eller en fakturakopi.
Forsendelsesanmeldelsen skal sendes direkte til varemodtageren samtidig  

 med varerne.
Modtageren skal tilskrive de overførte varer i lagerregnskabet  

 (lagerbog J 52).
Udførsel Afgiftspligtige varer kan udføres ubeskattet til udlandet, Færøerne og  

 Grønland samt Københavns Frihavn, når der kan fremlægges dokumentation for  

 udførslen.
Som dokumentation for udførslen skal virksomheden kunne fremlægge - fakturakopi over de udførte varer og - skriftlig ordre, korrespondance med køberen, bankafregning el lign samt - udførselsangivelsens eksportørblanket l, der skal være attesteret af  

 toldvæsenet.
Til provianteringsvirksomheder Afgiftspligtige varer kan leveres ubeskattet til kiosker i toldlufthavne  

 og provianteringsvirksomheder, der har bevilling til told- og  

 afgiftsfritagelse efter toldlovens § 80.
 Som dokumentation skal virksomheden kunne fremlægge udførselsangivelsens  

 eksportørblanket l, der skal være attesteret af toldvæsenet, samt  

 fakturakopi, skriftlig ordre mv.
Til diplomater Afgiftspligtige varer kan udleveres ubeskattet til diplomatiske  

 repræsentationer, internationale institutioner mv og til personer, der er  

 knyttet til disse.
Før varerne leveres, skal leverandøren have tilladelse af toldvæsenet.
Den  

 fås, når virksomheden giver toldvæsenet en Tolddeklaration for diplomater m  

 fl, som repræsentationen mv har udfærdiget.
Toldvæsenet påtegner blanketten  

 og sender et eksemplar tilbage til leverandøren.
Prøver Fremstillingsvirksomheder kan afgiftsfrit udtage afgiftspligtige varer,  

 hvis det alene er i den hensigt at prøve varens beskaffenhed.
 Prøverne skal opføres på en særlig fortegnelse med en specifikation af  

 varerne.
 Varer, der udleveres som handelsprøver (smagsprøver mv), skal beskattes.
Indbrud og brand Virksomheden kan søge om afgiftsfritagelse hos toldvæsenet, hvis  

 ubeskattede varer er gået tabt ved indbrud eller brand i den registrerede  

 virksomhed eller under transport til eller fra virksomheden.
 Det er en betingelse, at virksomheden over for toldvæsenet kan  

 dokumentere, at varerne er gået tabt eller er ødelagt, fx ved at fremlægge  

 politirapport.
 Det er også en betingelse, at virksomheden kan dokumentere størrelsen af  

 den stjålne eller ødelagte mængde, fx i form af lageroptællinger.
Der gives kun afgiftsfritagelse for stjålne varer, hvis det drejer sig om  

 indbrud i lokaler, der er forsvarligt aflåste, eller om tyveri under  

 transport til eller fra virksomheden.
Som tyveri under transport regnes i  

 denne forbindelse indbrud i forsvarligt aflåste lokaler, køretøjer,  

 containere o lign hos fx fragtmænd, hvor varerne i kortere tid opbevares som  

 led i transporten.
Køretøjer mm, der alene er forsynet med plombe el lign  

 forsegling, regnes i denne forbindelse ikke for at være forsvarligt aflåste.
 Der kan derfor ikke gives afgiftsfritagelse for varer, som er bortkommet  

 ved hustyveri eller fjernet fra uaflåste lokaler, køretøjer, containere o  

 lign.
I ansøgningen om afgiftsfritagelse skal virksomheden oplyse, hvor stort  

 tabet er, og specificere varernes art, pakningsstørrelse og mængde.
Ved  

 indbrud eller brand skal virksomheden desuden oplyse, om tabet er eller vil  

 blive meldt til politiet.
Beskadigede varer Virksomheden kan søge om afgiftsfritagelse hos toldvæsenet for  

 beskadigede, ubeskattede varer - herunder også varer, der mod godtgørelse er  

 returneret til virksomheden - på betingelse af, at varerne tilintetgøres  

 eller tilføres virksomhedens råvarelager.
 Der kan i almindelighed ikke indrømmes afgiftsfritagelse for varer, som er  

 eller har været udleveret til detailudsalg, der ejes af virksomheden.
 I ansøgningen skal varerne specificeres, og årsagen til og det ønskede  

 tidspunkt for evt destruktion af varerne anføres.
Afgiftsgodtgørelse Registrerede virksomheder kan efter ansøgning få godtgjort afgiften af  

 stempelmærker og -bånd i nedennævnte tilfælde:
Ikke-anvendte stempelmærker og -bånd Stempelmærker og -bånd - i hele ark eller udskårne, kasserede eller ikke  

 kasserede - der er beskadigede, fx af vand, eller på anden måde er blevet  

 uanvendelige for virksomheden, fx fordi den til sin fremtidige produktion  

 ikke har brug for mærkerne eller båndene, kan godtgøres virksomheden.
 Godtgørelsen af beskadigede stempelmærker og -bånd er betinget af, at  

 mærkerne og båndene trods beskadigelsen uden tvivl kan identificeres.
 Virksomheden må indlevere stempelmærkerne og -båndene til toldvæsenet  

 sammen med en ansøgning indeholdende en specificeret angivelse af de mærker  

 og bånd, der ønskes godtgjort, samt oplysning om grunden til, at der ønskes  

 godtgørelse.
Anvendte stempelmærker og -bånd De registrerede virksomheder kan få godtgjort anvendte stempelmærker og  

 -bånd for varer, som er beskattet af virksomheden, og som findes på  

 virksomhedens lager.
Det gælder også varer, der er returneret til  

 virksomheden.
 Virksomheden må sende en ansøgning til toldvæsenet med specificerede  

 oplysninger om varerne og de anvendte stempelmærker og -bånd.
 Godtgørelsen er betinget af, at pakningernes indhold af tobaksvarer  

 tilintetgøres eller tilføres virksomhedens lager, og at stempelmærkerne mv  

 tilintetgøres eller på tydelig måde annulleres.
 Der kan også ydes godtgørelse af anvendte stempelmærker og -bånd i  

 tilfælde, hvor mærkerne mv, som er påsat pakningerne, er brudt eller på anden  

 måde ødelagt ved toldvæsenets undersøgelse af mærker mv eller pakningernes  

 indhold.
Skibs- og flyforlis Virksomheder kan få afgiftsgodtgørelse for beskattede varer, som under  

 transport fra den registrerede virksomhed er gået tabt ved skibsforlis eller  

 forlis med fly, når det kan dokumenteres, at varerne er gået tabt ved forlis.
Regnskab De registrerede virksomheder skal føre et særligt afgiftsregnskab over - råtobak - fremstilling og indførsel af afgiftspligtige varer - udleveringen af afgiftspligtige varer - indkøb og forbrug af stempelmærker og-bånd.
 Toldvæsenet kan tillade, at de forskellige afgiftsregnskaber føres i det  

 almindelige forretningsregnskab på betingelse af, at dette indeholder mindst  

 samme oplysninger som de regnskabsbøger, der udleveres af toldvæsenet.
Lagerregnskab over råtobak Fremstillingsvirksomheder skal føre et lagerregnskab over råtobak.  

 Regnskabet skal omfatte hele virksomhedens til- og afgang af råtobak.
Tilgang  

 af råtobak skal posteres i regnskabet, selv om varerne ikke passerer  

 råtobakslageret, men går direkte ind i fremstillingslokalet for straks at  

 blive anvendt i fremstillingen.
 Lagerregnskabet skal føres i Lagerbog J 51. Lagerbogen er opdelt i en  

 årsopgørelse samt en til- og en afgangsafdeling, der er indrettet med  

 følgende kolonner:
Tilgang - indførsel og indkøb - opdelt i hele blade, stilke og andet - færdige tobaksvarer til omarbejdning - affald fra fabrikationen samt skåren tobak opdelt i stilke og andet - samlet tilgang.
Afgang - anvendt til tobaksfremstilling - opdelt i hele blade, stilke og andet - anden afgang - opdelt i hele blade, stilke og andet - samlet afgang.
 Posteringerne i regnskabet foretages på grundlag af  

 fortoldningsbegæringens debetnota, forsendelsesanmeldelse J 11, interne  

 fabrikationssedler mv eller fortegnelse over uanvendeligt affald og råtobak.
Regnskabsafslutning Lagerregnskabet afsluttes ved årets udgang ved sammentælling af til- og  

 afgangskolonnerne.
Summerne overføres til Årsopgørelse over råtobakslageret.  

 Råtobakslageret optælles og overføres ligeledes til opgørelsen.
 Den regnskabsmæssige og den optalte beholdning afstemmes, og eventuelle  

 differencer noteres i opgørelsen.
 Den optalte råtobaksbeholdning overføres til lagerbogen for det følgende  

 år.
Produktionsregnskab Fremstillingsvirksomheder skal føre et regnskab over fremstilling af  

 afgiftspligtige varer.
Regnskabet føres i virksomhedens interne  

 produktionsregnskaber el lign på grundlag af interne fabrikationssedler el  

 lign.
Regnskabet skal tilrettelægges efter nærmere aftale med toldvæsenet og på  

 en sådan måde, at det er muligt at følge råtobakkens forarbejdning til  

 færdigvare, dvs at regnskabet alt efter virksomhedens karakter mindst skal  

 indeholde - regnskab over udtagning af råtobak til fugtning og skæring mv - regnskab over skæring af råtobåk - pakningsregnskab med tilhørende arbejdssedler mv - regnskab over bobiner (spoler til cigaretpapir).
Lagerregnskab over færdigvarer Virksomhederne skal føre et lagerregnskab over til- og afgang af  

 afgiftspligtige varer.
Lagerregnskabet føres i Lagerbog J 52.
 Lagerbogen er opdelt i en årsopgørelse samt en til- og en afgangsafdeling,  

 der er indrettet med følgende kolonner:
Tilgang - egen fremstilling - overført fra anden registreret fremstillingsvirksomhed - indført fra udlandet.
Afgang - beskattet - overført til anden registreret fremstillingsvirksomhed - udført til udlandet mv.
Postering i lagerbogen skal foretages ved enhver bevægelse i  

 lagerbeholdningen af ubeskattede færdigvarer.
Posteringerne foretages på  

 grundlag af interne fabrikationssedler el lign, forsendelsesanmeldelse J 12,  

 fortoldningsbegæringens debetnota, udførselsangivelsens eksportørblanket l,  

 diplomat-tolddeklarationens ekspeditørblanket mv.
Afgiftspligtige varer, der fritages for afgift (kvalitetsprøver,  

 beskadigede varer og varer, der går tabt ved indbrudstyveri, brand eller  

 forlis) posteres under Udført til udlandet mv.
Posteringerne af  

 kvalitetsprøver og beskadigede varer foretages på grundlag af specificerede  

 fortegnelser over varerne.
Posteringerne af varer, der er gået tabt,  

 foretages på grundlag af toldvæsenets skrivelse om afgiftsfritagelsen.
Regnskabsafslutning Lagerregnskabet afsluttes ved årets udgang ved sammentælling af til- og  

 afgangskolonnerne.
Summerne overføres til Årsopgørelse over færdigvarer.  

 Lagerbeholdningen optælles og overføres ligeledes til opgørelsen.
 Den regnskabsmæssige og den optalte beholdning afstemmes, og eventuelle  

 differencer noteres i opgørelsen.
 Den optalte beholdning overføres til lagerbogen for det følgende år.
Stempelmærkeregnskab Virksomhederne skal føre et regnskab over køb og forbrug af stempelmærker  

 og -bånd.
Stempelmærkeregnskabet føres i Stempelmærkebog J 53.
 Regnskabsbogen er indrettet med en afdeling til postering af køb og en  

 afdeling til postering af forbrug.
 Posteringerne under køb skal foretages på grundlag af virksomhedens  

 eksemplar af bestillingsseddel J 4, J 5 eller J 6. Posteringerne under  

 forbrug foretages på grundlag af interne fabrikationssedler, pakkesedler el  

 lign.
Regnskabsafslutning Stempelmærkeregnskabet afsluttes ved kvartalets udgang efter følgende  

 regler:
Kolonnerne vedrørende køb og forbrug sammentælles, og den regnskabsmæssige  

 beholdning findes ved, at summen under forbrug trækkes fra summen af  

 begyndelsesbeholdningen og det i kvartalets løb posterede køb.
Beholdningen  

 af stempelmærker og -bånd optælles og noteres i regnskabet.
Den  

 regnskabsmæssige beholdning afstemmes herefter med den forefundne beholdning.  

 Eventuelle differencer noteres, hvorefter regnskabet videreføres med den  

 forefundne beholdning.
Ved årsafslutningen overføres den forefundne beholdning til regnskabet for  

 det følgende år, Regnskab over ubeskattet spiritus mv Fremstillingsvirksomheder, der får tilført ubeskattet spiritus og vin til  

 brug ved fremstillingen af afgiftspligtige varer, skal føre regnskab over  

 til- og afgang samt beholdning af spiritus og vin.
Regnskabet føres i et  

 særligt regnskabshæfte M 406 (Barfod & I Chr Petersen A/S nr 1455) eller  

 tilsvarende.
Oversigt over funktionærvarer Fremstillingsvirksomheder skal hvert år i januar måned udarbejde en  

 oversigt over de kvanta tobaksvarer, der sædvanemæssigt og uden vederlag  

 udleveres til virksomhedens medarbejdere.
 Oversigterne skal opbevares i virksomheden sammen med det øvrige  

 regnskabsmateriale.
Anskaffelse og opbevaring af regnskabsmateriale De særlige regnskabsbøger udleveres af toldvæsenet, dog bortset fra  

 fabrikationsbog M 406 (Barfod & I Chr Petersen A/S nr 1455), som  

 virksomheden selv må anskaffe.
Hvis virksomheden har behov for det, kan  

 toldvæsenet udlevere flere eksemplarer af de pågældende regnskabsbøger.
 Regnskabet med tilhørende bilag skal opbevares i mindst 5 år efter  

 regnskabsårets udløb.
Afregning af afgift Afgiften betales gennem virksomhedens køb af stempelmærker og -bånd, som  

 skal påsættes varerne før udleveringen fra virksomheden.
 Den afgift, som mærkerne mv repræsenterer, skal betales ved udleveringen  

 fra toldvæsenet, medmindre virksomheden har opnået kredit med afgiftens  

 betaling.
Kredit mod sikkerhedsstillelse Toldvæsenet kan mod sikkerhedsstillelse for afgiftsbeløbet give den  

 registrerede virksomhed en kredit på henholdsvis 2 måneder og 5 dage ved køb  

 af stempelmærker til cigaretter og 3 måneder ved køb af stempelmærker og  

 -bånd til cigaretpapir, pibetobak og røgfri tobak.
 Hvis virksomheden ønsker kredit, skal den søge toldvæsenet om det.  

 Ansøgningen skal oplyse størrelsen af det beløb, der ønskes henstand med, og  

 den sikkerhed, som virksomheden kan stille.
 Hvis virksomheden opnår kredit, løber kreditten fra og med den dag,  

 stempelmærkerne mv udleveres fra toldvæsenet, respektive - for stempelmærker  

 mv, som virksomheden henter direkte på trykkeriet - udleveringen fra  

 trykkeriet.
 Betales afgiften ikke i rette tid, skal virksomheden betale 1,3 pct. i  

 månedlig rente for hver påbegyndt måned fra den 1. i den måned, i hvilken  

 kreditperioden udløber.
Statistiske oplysninger Virksomheden skal kvartalsvis give en indberetning med oplysning om  

 mængden af fremstillede varer, importerede færdigvarer, udførte varer og  

 beskattede varer.
 Indberetningen afgives på en blanket, som toldvæsenet sender til  

 virksomheden den sidste måned i hvert kvartal.
 Virksomheden skal herefter senest den 15. i den efterfølgende måned  

 tilbagesende indberetningen i udfyldt stand.
Andre bestemmelser Handel med råtobak Handel med råtobak må kun foretages af virksomheder, der har fået  

 tilladelse hertil af toldvæsenet.
Auktionssalg Auktionssalg af tobaksvarer er forbudt.
Forbudet omfatter dog ikke  

 tvangsauktioner og auktioner, som er særligt foreskrevet, fx auktion efter  

 toldloven og auktion på grundlag af udlæg eller udpantning.
 De nærmere regler om afholdelse af auktion kan fås ved henvendelse til  

 toldvæsenet.
Kontrolregler Toldvæsenets kontrolrettigheder Toldvæsenet har ret til at foretage eftersyn i lokaler, der bruges af  

 registrerede virksomheder, dvs fremstillings-, lager-, kontor- og  

 butikslokaler o lign.
 Toldvæsenet kan kræve at efterse virksomhedens varebeholdning,  

 forretningsbøger og andet regnskabsmateriale samt korrespondance mv.
Toldvæsenet har også ret til at foretage eftersyn af varebeholdninger og  

 regnskaber mv hos ikke-registrerede erhvervsdrivende, som har  

 handelsforbindelse med registrerede virksomheder.
Toldvæsenet kan forlange at  

 få oplysninger fra disse erhvervsdrivende om deres salg til eller køb fra  

 registrerede virksomheder.
 Eftersyn i virksomheden sker normalt i virksomhedens sædvanlige  

 forretningstid, men toldvæsenet kan også kræve at få adgang til virksomheden  

 uden for denne tid.
Virksomhedens pligter Virksomhedens indehaver og de personer, der er ansat i virksomheden, skal  

 yde toldvæsenet fornøden vejledning og hjælp ved eftersynene, fx ved  

 optælling af beholdningerne og udtagelse af prøver, samt ved gennemgang af  

 forretningsbøger, regnskabsmateriale og korrespondance mv.
Virksomheden skal, når toldvæsenet ønsker det, udlevere eller indsende  

 sine afgiftsregnskaber, forretningsbøger, regnskabsbilag og andet  

 regnskabsmateriale, herunder kasseregnskab, samt korrespondance mv til  

 toldvæsenet- Denne bestemmelse gælder også i tilfælde, hvor materialet er hos  

 tredjemand, fx revisor eller regnskabskonsulent, Straffebestemmelser Forsætlige eller groft uagtsomme overtrædelser af afgiftsloven eller de  

 forskrifter, som er udstedt i henhold til loven, kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel indtil 2 år.
 For overtrædelser, der begås af aktieselskaber, anpartsselskaber,  

 andelsselskaber el lign, kan der pålægges selskabet som sådant bødeansvar.
Momsnævnet Det nævn, der er nedsat efter momsloven, har den endelige administrative  

 afgørelse af - spørgsmål om varers afgiftspligt - spørgsmål om, hvilken afgiftsgruppe en vare henhører under - spørgsmål om en vares afgiftspligtige værdi - spørgsmål om antallet af stykker, der skal lægges til grund ved en vares  

 beskatning - spørgsmål om beregning af svind.
Nævnet består af 6 medlemmer: 2 repræsenterer Ministeriet for Skatter og  

 Afgifter og 4 erhvervslivet.
Ministeren for skatter og afgifter udpeger  

 formanden for nævnet.
 Man kan henvende sig til nævnet enten direkte eller gennem toldvæsenet.
 Virksomheden kan fremstille sin sag mundtligt for nævnet.
Bilag 3 Fortegnelse over blanketter mv Blanket nr Blanketnavn J 1 Registreringsanmeldelse J 3 Legitimationskort J 4 Bestillingsseddel - cigaretter J 5 Bestillingsseddel - cigaretpapir, pibetobak J 6 Bestillingsseddel - skrå og snus J 7 Afgiftstabel - cigaretter J 8 Afgiftsvejledning - cigaretter mv J 9 Afgiftsvejledning - cigarer mv J 11 (Form 14 nr 11) Forsendelsesanmeldelse - råtobak mv J 12 (Form 14 nr 12) Forsendelsesanmeldelse - cigaretter mv J 46 Opgørelse - cigaretter mv J 51 Lagerbog - råtobak J52 Lagerbog - cigaretter mv J 53 Stempelmærkebog M 406 (1455) Fabrikationsbog -sprit mv H 21 Følgeseddel De i parentes anførte numre ud for J 11 og J 12 henviser til Engelsen  

 & Schrøders blanketter og ud for M 406 til Barfod & I Chr.
Petersen  

 A/S' blanket, der af virksomhederne skal købes i boghandelen.
 De øvrige blanketter udleveres af toldvæsenet.
