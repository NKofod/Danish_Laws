 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om opkrævning af indkomstskat for personer m.v. (kildeskat), jf. lovbekendtgørelse nr. 519 af 22. juni 1995, som senest ændret ved § 17  i lov nr. 1223 af 27. december 1996, foretages  

 følgende ændringer:
 1. I § 2, stk. 1, litra d, 1. pkt., indsættes efter  

 »her i landet«: », jf. dog stk. 9«.
 2. I § 2 indsættes som stk. 9:
»Stk. 9.  Salgsvirksomhed udelukkende i form af  

 fjernsalg gennem en repræsentant med fuldmagt til at binde fuldmagtsgiveren,  

 men som ikke er ansat som lønmodtager af denne, medfører ikke fast driftssted  

 for fuldmagtsgiveren.Ved fjernsalg forstås repræsentantens ordremodtagelse  

 fra danske eller udenlandske kunder via telefon, telex, telefax, post, EDI  

 (Electronic Data Interchange) el.lign.
Det er en betingelse, at hverken  

 fuldmagtsgiveren eller en hermed nærtstående person, jf. ligningslovens § 16  

 H, stk. 1, 4. og 5. pkt., eller en fond eller trust stiftet af  

 fuldmagtsgiveren eller dennes nærtstående eller et selskab, som i fællesskab  

 kontrolleres, jf. ligningslovens § 16 H, stk. 1, 3. pkt., af denne kreds af  

 personer, nærtstående, fonde og truster eller en fond eller trust stiftet af  

 et kontrolleret selskab i Danmark udøver erhvervsvirksomhed, der står i  

 forbindelse med repræsentantens salg.« § 2 I lov om merværdiafgift (momsloven), jf. lovbekendtgørelse nr. 56 af 6. februar 1996, som senest ændret ved § 27 i lov nr.  

 1223 af 27.
 december 1996, foretages følgende ændringer:
 1. I § 46, stk. 6, ændres »en udenlandsk  

 virksomhed« til: »en virksomhed uden for EU, bortset fra  

 virksomheder i Grønland, på Færøerne, i Island og i Norge,».
 2. I § 60, 2. pkt., indsættes efter »indbetaling af  

 afgift«: »samt fravige kravet om en herværende repræsentant efter §  

 47, stk. 2«.
 3. Efter § 62 indsættes:
» § 62 a.  De statslige told- og  

 skattemyndigheder kan pålægge virksomheder fra andre EU-lande, Grønland,  

 Færøerne, Island og Norge, der ikke er etableret her i landet, og som  

 anmeldes til registrering, at stille sikkerhed.
Sikkerhed skal kun stilles,  

 hvis de statslige told- og skattemyndigheder ved virksomhedens anmeldelse til  

 registrering skønner, at undladelse af at stille sikkerhed vil indebære en  

 nærliggende risiko for afgiftstab.
Når virksomheden pålægges at stille  

 sikkerhed, kan virksomheden ikke registreres, før dette pålæg er opfyldt.
 Stk. 2.  De statslige told- og skattemyndigheder kan  

 pålægge registrerede virksomheder, der ikke er etableret her i landet, men i  

 et andet EU-land eller i Grønland, på Færøerne, i Island eller i Norge, at  

 stille sikkerhed, når der ikke indgives angivelse eller indbetales afgift  

 rettidigt eller det i § 74, stk. 1, nævnte regnskabsmateriale efter anmodning  

 ikke udleveres eller indsendes til de statslige told- og skattemyndigheder.  

 Sikkerhed skal kun stilles, når myndighederne efter et konkret skøn vurderer,  

 at undladelse heraf vil indebære en risiko for afgiftstab.
Stk. 3.  Sikkerhed efter stk.1 og 2 skal stilles for et  

 beløb, der svarer til det forventede afgiftstilsvar i en 3-måneders-periode.  

 For de i stk. 2 nævnte virksomheder skal der tillige stilles sikkerhed for et  

 beløb, der svarer til virksomhedens afgiftsrestance.
Sikkerheden skal dog i  

 alle tilfælde udgøre mindst 15.000 kr.
 Stk. 4.  Krav om sikkerhedsstillelse ophører, når  

 virksomheden i den seneste 12-måneders-periode har betalt afgift rettidigt,  

 virksomheden ikke er i restance med afgift eller vedrørende andre  

 registreringsforhold og de statslige told- og skattemyndigheder på baggrund  

 af konkrete oplysninger skønner, at undladelse af at stille sikkerhed ikke  

 vil indebære en nærliggende risiko for afgiftstab.
 Stk. 5.  Undlader virksomheden at stille sikkerhed efter  

 stk. 2, kan de statslige told- og skattemyndigheder bestemme, at virksomheden  

 afmeldes fra registrering.
Stk. 6.  Skatteministeren kan fastsætte nærmere regler  

 om sikkerhedsstillelsen.« 4. I § 81, stk. 3, 2. pkt., indsættes efter »§ 62,  

 stk. 10«: », eller § 62 a, stk. 1, eller virksomheden er afmeldt  

 fra registrering efter § 62 a, stk. 5«.
 5. § 81, stk. 4, affattes således:
»Stk. 4.  Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 3 I lov om indkomstbeskatning af aktieselskaber m.v.
 1996, foretages følgende ændringer:
 1. I § 2, stk. 1, litra a, 1. pkt., indsættes efter  

 »her i landet«: », jf. dog stk. 6«.
 2. I § 2 indsættes som stk. 6:
»Stk. 6.  Salgsvirksomhed udelukkende i form af  

 fjernsalg gennem en repræsentant med fuldmagt til at binde fuldmagtsgiveren,  

 men som ikke er ansat som lønmodtager af denne, medfører ikke fast driftssted  

 for fuldmagtsgiveren.Ved fjernsalg forstås repræsentantens ordremodtagelse  

 fra danske eller udenlandske kunder via telefon, telex, telefax, post, EDI  

 (Electronic Data Interchange) el.lign.
Det er en betingelse, at hverken  

 fuldmagtsgiveren eller et hermed koncernforbundet selskab m.v., jf.  

 kursgevinstlovens § 6 B, stk. 3, eller en person eller en hermed nærtstående,  

 der kontrollerer fuldmagtsgiveren eller et koncernforbundet selskab, jf.  

 ligningslovens § 16 H, stk. 1, 3.-5. pkt., eller en fond eller trust stiftet  

 af et af disse selskaber, personer eller nærtstående i Danmark udøver  

 erhvervsvirksomhed, der står i forbindelse med repræsentantens salg.« § 4 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  De i §§ 1 og 3 nævnte regler har virkning fra  

 og med 1. januar 1997.
 Stk. 3.  De i § 2 nævnte regler har virkning fra og med  

 den 1. juli 1997. Udenlandske EU-virksomheder samt virksomheder i Grønland,  

 på Færøerne, i Island og i Norge, der allerede er registreret her i landet  

 ved en herværende repræsentant, skal inden den 1. oktober 1997 anmelde deres  

 virksomhed til omregistrering hos de statslige told- og skattemyndigheder.
 Stk. 4.  Med bøde straffes den, der forsætligt eller  

 groft uagtsomt overtræder stk. 3, 2. pkt. § 81, stk. 4, i lov om  

 merværdiafgift (momsloven) finder tilsvarende anvendelse.
Givet på Christiansborg Slot, den 2.  

 april 1997 Under Vor Kongelige Hånd og Segl MARGRETHE R.
