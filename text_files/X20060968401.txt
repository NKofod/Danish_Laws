Den momsmæssige behandling af gavekort Spørgsmål Kan Skatterådet  

 bekræfte, at de betalinger som finder sted ved udstedelse af gavekort, der  

 kan  

 anvendes som beskrevet nedenfor, ikke skal anses for betaling for levering af  

 varer og ydelser, og at momspligten derfor først indtræder, når gavekortet  

 indløses til momspligtige varer og ydelser.
Svar Ja.
Beskrivelse af  

 de faktiske forhold Butikskæden A er  

 en sammenslutning af en række selvstændige butikker, som hver især er ejet af  

 forskellige ejere, og hver ejer er selvstændigt momsregistreret.
Butikkerne  

 er  

 lokaliseret over hele Danmark og en del af Sverige.
 Butikskæden har  

 indført en gavekortsordning, hvor en kunde kan få udstedt et gavekort og  

 efterfølgende indløse gavekortet i en hvilken som helst af kædens butikker,  

 herunder også i de svenske butikker.
 Gavekortet kan  

 altid indløses til både varer og kontanter, herunder en evt. restsaldo,  

 hvorfor  

 det på udstedelsestidspunktet er uafklaret, om kortet i det hele taget vil  

 blive anvendt som betalingsmiddel for en leverance, eller om dets pålydende i  

 stedet vil blive udbetalt til kortindehaveren som en form for opsparing.
 Butikken, som  

 udsteder gavekortet, og butikken, der indløser gavekortet, deler avancen  

 imellem sig, således at gavekortindløser beder gavekortudsteder om at  

 overføre  

 kundens betaling, dog modregnet udstederens del af avancen.
Spørgers eventuelle opfattelse ifølge anmodning og bemærkninger til  

 sagsfremstilling Det er vores  

 opfattelse, at når en af kædens butikker udsteder et gavekort til en kunde,  

 er  

 der ikke tale om en forudbetaling af en konkret vare.
Momspligten bør derfor  

 først indtræde, når gavekortet indløses og varen udleveres.
Udstedelse/salg  

 af gavekort kan ikke ligestilles med en forudbetaling i.h.t. momslovens § 23,  

 stk. 3. Anvendelsen af denne paragraf forudsætter dels, at der på  

 betalingstidspunktet foreligger en aftale om efterfølgende levering af en  

 nærmere konkretiseret leverance, og dels at virksomheden har betinget sig  

 betaling, før den vil foretage levering.
Ingen af disse to kriterier er til  

 stede i forbindelse med udstedelse af gavekort.
Momslovens § 23  

 stk. 3, implementerer 6. momsdirektivs artikel 10, stk. 2, 2. pkt.
Artiklen  

 anvender ikke ordet "forudbetaling", men derimod ordet  

 "afdrag" Det fremgår således af artiklen, at "åfremt der  

 betales  

 afdrag inden levering eller tjenesteydelsen finder sted, forfalder afgiften i  

 forbindelse med det modtagne beløb dog på det tidspunkt, hvor afdraget  

 indgår".
Ved ordret  

 "afdrag" forstås der rate, der beregnes som en forholdsmæssig del  

 af  

 en pengesum, jf.
Nudansk ordbog, 2. oplag 1980. Det må dermed ligge implicit  

 i  

 artiklen, at der er indgået en aftale om en konkret leverance til en nærmere  

 fastsat pris, før afdraget betales.
I modsat fald ville det ikke være  

 sprogligt  

 naturligt at tale om betaling af afdrag for en leverance, som man hverken  

 kender prisen eller arten af på afdragstidspunktet.
 Da momslovens §  

 23, stk. 3 skal fortolkes i overensstemmelse med 6. momsdirektiv, må det  

 danske  

 ord "forudbetaling" således læses som "afdrag".
 Det kan som en  

 parentes bemærkes, at for så vidt angår gavekort, der kan indløses til både  

 varer og kontanter, er det på udstedelsestidspunktet ydermere usikkert, om  

 kortet i det hele taget vil blive anvendt som betalingsmiddel for en  

 leverance,  

 eller dets pålydende i stedet for vil blive udbetalt til kortindehaveren (en  

 form for opsparing).
 EF-domstolen har  

 afsagt dom på spørgsmålet, hvornår momsen skal afregnes, på  

 forudbetalings-/afdragstidspunktet  

 eller leveringstidspunktet? EF-domstolen er enig i vores fortolkning af  

 reglerne, jf. sag C-419/02.
 Vores konklusion  

 er derfor, at udstedelse af gavekort ikke er en forudbetaling i momsmæssig  

 henseende.
Gavekort skal  

 dermed først momses på det tidspunkt, hvor kortindehaveren indløser det til  

 varer, og der foreligger en konkret levering.
En momsning på dette tidspunkt  

 vil følge hovedreglen i momslovens 23, stk. 1.
En anden  

 opfattelse vil medføre uoverskuelige konsekvenser og i værste fald enten  

 betyde  

 dobbeltbeskatning af moms eller slet ingen momsbeskatning.
Nedenfor beskriver  

 vi hvilke.
 I tilfælde af,  

 at momsbeskatningstidspunktet er på gavekortudstedelsestidspunktet, betyder  

 dette, at én juridisk enhed afregner moms, uden at der endnu er foretaget en  

 konkret leverance og hvor det er sandsynligt, at det er en anden juridisk  

 enhed, som senere vil indløse gavekortet, som foretager selve leverancen.
Hvorvidt  

 gavekortindløser sælger momsfritagne varer eller ydelser, såsom aviser,  

 frimærker e.lign., vides ikke, men det formodes, at butikskæden overvejende  

 fører momspligtige produkter.
Det er dog sikkert, at det på  

 gavekortudstedelsestidspunktet endnu ikke vides, hvilken konkret (momspligtig  

 eller momsfri) leverance, gavekortet er en betaling for.
 I situationer,  

 hvor kunder modtager prisafslag og samtidig kreditnota herfor, f.eks. ved  

 fejl  

 eller mangel ved varen, vil der forekomme tilfælde, hvor butikken anmoder om  

 tilbagebetaling af salgsmoms, som denne ikke oprindeligt selv har indbetalt.
Ifølge de  

 svenske momsregler er momsbeskatningstidspunktet, når gavekortet indløses og  

 leverancen effektueres.
Hvis der udstedes et gavekort i Danmark og man  

 afregner  

 dansk moms på dette tidspunkt, vil dette medføre en dobbeltbeskatning i de  

 tilfælde, hvor gavekortet indløses i Sverige.
I disse situationer er der  

 ingen  

 tvivl om, at momsbeskatningsstedet er Sverige.
 I den omvendte  

 situation, hvor gavekortet udstedes i Sverige og indløses i Danmark, vil  

 ingen  

 skulle afregne moms.
 Begge  

 situationer vil være i strid med momssystemet.
 Herudover kan  

 tilføjes, at fordi Sverige har differentieret momssatser, vil det være  

 forkert  

 at afregne 25% dansk moms af levering af en bog i Sverige, som i Sverige kun  

 skal momsbeskattes med 6%.
Det er vores  

 vurdering, at der først skal afregnes moms, når der foretages en levering mod  

 betaling.
På udstedelsestidspunktet foreligger der kun en betaling på en  

 endnu  

 ikke defineret leverance.
Transaktionen bliver derfor først omfattet af  

 momsloven, når det konstateres, at butikken rent faktisk foretager en konkret  

 leverance, hvilket er på indløsningstidspunktet og  

 vareudleveringstidspunktet.
Konsekvensen af  

 dette er, SKATs  

 indstilling og begrundelse Af momslovens §  

 23 fremgår det bl.a.:
 "Stk.1.  

 Afgiftspligten indtræder på det tidspunkt, hvor leveringen af varen og  

 ydelsen  

 finder sted (leveringstidspunktet).
 Stk. 2. Udstedes  

 faktura over en leverance, anses faktureringstidspunktet som  

 leveringstidspunkt,  

 for så vidt fakturering sker inden eller snarest efter leverancens  

 afslutning.
Stk. 3. Finder  

 betaling helt eller delvis sted, inden levering finder sted, eller inden  

 faktura udstedes, anses betalingstidspunktet som leveringstidspunktet." Den tilsvarende  

 bestemmelse findes i 6. momsdirektivs artikel 10, hvor det af stk. 2,  

 fremgår:
"Afgiftspligten  

 indtræder, og afgiften forfalder på det tidspunkt, hvor levering af goderne  

 eller tjenesteydelsen finder sted.
Levering af andre goder end de i artikel  

 5,  

 stk. 4, litra b), omhandlede, og af tjenesteydelser, som medfører flere på  

 hinanden følgende afregninger eller betalinger, anses at finde sted ved  

 udløbet  

 af de perioder, som disse afregninger eller betalinger vedrører.  

 Medlemsstaterne  

 kan træffe afgørelse om, at fortløbende leverancer af goder eller  

 tjenesteydelser, der gennemføres i løbet af en vis periode, i visse tilfælde  

 anses at finde sted mindst en gang om året.
 Såfremt der  

 betales afdrag, inden leveringen eller tjenesteydelsen finder sted, forfalder  

 afgiften i forbindelse med det modtagne beløb dog på det tidspunkt, hvor  

 afdraget indgår.
 Uanset  

 ovennævnte bestemmelser kan medlemsstaterne træffe afgørelse om, at afgiften  

 for visse transaktioner og for visse kategorier af afgiftspligtige personer  

 forfalder:
 Af EF-Domstolens  

 dom af 21. februar 2006 i BUPA Hospitals Ltd (sag C-419/02), præmis 48-50,  

 fremgår:
"48. Det  

 nævnte [artikel 10] stk. 2´s andet afsnit afviger fra denne kronologiske  

 rækkefølge,  

 idet det bestemmer, at såfremt der betales afdrag, forfalder momsen, uden at  

 leveringen eller ydelsen endnu har fundet sted.
For at afgiften kan forfalde  

 i  

 en sådan situation, er det nødvendigt, at alle relevante enkeltheder  

 vedrørende  

 den omstændighed, der udløser afgiftspligtens indtræden, dvs. den fremtidige  

 levering eller den fremtidige ydelse, allerede er kendt, og dermed navnlig,  

 som  

 generaladvokaten har fastslået i punkt 100 i forslaget til afgørelse, at  

 goderne  

 eller ydelserne er specifikt angivet på det tidspunkt, hvor afdraget betales.
 49. Denne  

 konklusion bekræftes endvidere af bemærkningerne til forslaget til sjette  

 direktiv (  

  

 Bulletin for De Europæiske  

 Fællesskaber  

  

 , supplement 11/73, s. 13), hvori Kommissionen anførte, at  

 "såfremt der indgår afdrag inden afgiftspligtens indtræden, indebærer  

 modtagelsen af disse afdrag, at afgiften forfalder, eftersom de kontraherende  

 parter dermed tilkendegiver deres hensigt om på forhånd at påtage sig alle de  

 økonomiske følger, som er knyttet til afgiftspligtens indtræden.
50. I denne  

 forbindelse skal der ligeledes henvises til, at det er leveringer af goder og  

 tjenesteydelser, der er momspligtige, og ikke de betalinger, der foretages  

 som  

 vederlag herfor (jf. dom af 9.10.2001, sag C-108/99, Cantor Fitzgerald  

 International, Sml.
I, s. 7257, præmis 17). Så meget desto mere kan afdrag,  

 som  

 er betalt for leveringer af goder og tjenesteydelser, der endnu ikke er klart  

 identificeret, ikke være momspligtige." Der findes ingen  

 offentliggjort praksis vedrørende den momsmæssige behandling af betalinger  

 modtaget ved udstedelse af gavekort.
 På grundlag af  

 forespørgerens oplysninger om, at gavekortet udstedes af en række  

 selvstændige  

 butikker i kæden, at gavekortet kan indløses i alle kædens butikker i såvel  

 Danmark og Sverige, at gavekortet kan indløses til både varer og kontanter,  

 kan  

 den betaling, der finder sted ved udstedelsen af gavekortet ikke anses for  

 betaling for levering af momspligtige varer og tjenesteydelser, der på  

 betalingstidspunktet er klart identificeret, jf. ovennævnte præmisser i sag  

 C-419/02.
 Det indstilles  

 således, at spørgsmålet besvares med ja.
Skatterådets  

 afgørelse og begrundelse Skatterådet har  

 på møde den 20. juni 2006 tiltrådt indstillingen med den givne begrundelse.
Svaret er  

 bindende for skattemyndighederne i følgende periode Svaret er  

 bindende i 5 år.
 Bindingsperioden  

 regnes fra starten af den afgiftsperiode, hvor told- og skatteforvaltningen  

 har  

 modtaget anmodningen, jf. skatteforvaltningslovens § 22, stk. 3.
