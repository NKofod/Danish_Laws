 § 1.  Veterinærdirektoratet godkender dyrlæger til at  

 føre tilsyn med ornestationer og de derpå værende orner, jfr. § 3, stk. 1, i  

 bekendtgørelse nr. 2 af 3. januar 1969 om kunstig sædoverføring på svin.  

 Direktoratet kan gøre sin godkendelse betinget af, at dyrlægen for egen  

 regning deltager i kursus for tilsynsførende dyrlæger ved ornestationer.
Stk. 2  Når den tilsynsførende dyrlæge på grund af  

 ferie, sygdom eller lignende er forhindret i selv at udføre tilsynet, kan han  

 overlade til en anden dyrlæge at foretage tilsynet, sålænge forhindringen  

 består.
Tvivlsspørgsmål, der opstår i forbindelse med sådan overdragelse af  

 tilsynet, skal forelægges veterinærdirektoratet til afgørelse.
§ 2.  Dyrlægen skal ordinært 4 gange årligt - så vidt  

 muligt i tilslutning til andre på stationen udførte forretninger - føre  

 tilsyn med, at arbejdet med opsamling, undersøgelse, præparation, og  

 opbevaring og forsendelse af sæd udføres efter de i arbejds- og  

 hygiejneregulativ af 28. marts 1969 indeholdte bestemmelser.
Han skal  

 endvidere efterse stationens stalde samt inspicere dens dyr med henblik på  

 sundhedsmæssige og hygiejniske forhold.
 Stk. 2  Dyrlægen skal give anvisning på afhjælpning af  

 eventuelle hygiejniske og sundhedsmæssige mangler og i det omfang, han finder  

 det nødvendigt, afgive indberetning herom til veterinærdirektoratet.
 § 3.  Ved konstatering af sygdom hos stationens orner  

 skal dyrlægen give stationens ejer eller den, der på dennes vegne passer  

 dyrene, nødvendig vejledning om lidelsens behandling samt om forebyggelse af  

 dens udbredelse.
 Stk. 2.  Såfremt dyrlægen konstaterer sygdom, som er af  

 smitsom natur, eller som han mistænker herfor, skal han foranledige de  

 pågældende dyr isoleret og straks foretage anmeldelse til  

 veterinærdirektoratet, som træffer bestemmelse om stationens fortsatte drift.  

 Dyrlægen skal i fornødent omfang føre tilsyn med, at de af direktoratet givne  

 forskrifter overholdes, og han skal give stationens ejer eller den, der  

 passer dyrene, fornødne anvisninger om pasning og behandling af de isolerede  

 dyr samt om rensning og desinfektion m.v.
 § 4.  Dyrlægen skal påse, at orner, der indsættes på  

 ornestationen, opfylder de i § 2 i regulativ af 15. juli 1970 for drift af  

 ornestationer fastsatte krav.
 § 5.  Når dyrlægen har modtaget meddelelse om, at en  

 orne er indsat i stationens isolationsstald, skal han forholde sig i  

 overensstemmelse med de i § 13, stk. 1 og 2, i fornævnte regulativ for drift  

 af ornestationer fastsatte bestemmelser.
 Stk. 2.  Såfremt resultatet af undersøgelsen af de  

 indsendte sæd- og blodprøver er tilfredsstillende, og såfremt de foretagne  

 sundhedseftersyn ikke giver anledning til bemærkninger, kan dyrlægen give  

 tilladelse til, at den pågældende orne indsættes i stationens ornestald, jfr.  

 § 13, stk. 4, i fornævnte regulativ for drift af ornestationer.
 Stk. 3.  Efter ornens fjernelse fra isolationsstalden  

 skal dyrlægen give ejeren eller den, der passer ornerne, nødvendig vejledning  

 med hensyn til rensning og desinfektion af de anvendte stier, jfr. § 13, stk.  

 5, i fornævnte regulativ for drift af ornestationer.
 Stk. 4.  Optræder der smitsomme sygdomme blandt de i  

 isolationsstalden opstaldede dyr, skal dyrlægen afgive indberetning herom til  

 veterinærdirektoratet.
 § 6.  Dyrlægen skal i den af veterinærdirektoratet  

 autoriserede protokol, jfr. § 9, stk. 3, i fornævnte regulativ for drift af  

 ornestationer, indføre oplysninger om ankomst og afgang af orner, om  

 foretagne tilsyn og undersøgelse af diagnostiske prøver, om resultatet af  

 diagnostiske undersøgelser samt om forekomne sygdomstilfælde og om udført  

 behandling m.v.
 Stk. 2.  Dyrlægen skal hvert år i januar og juli  

 indsende en udskrift af protokollen til veterinærdirektoratet.
