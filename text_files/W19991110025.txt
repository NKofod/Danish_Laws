Efterbehandling af papir Reference:
 Kuldioxidafgiftslovens § 9, stk. 1.
A A/S's klage til Landsskatteretten skyldtes, at told- og skatteregionen  

 ved afgørelse af 18. maj 1998 havde statueret, at virksomhedens  

 forbrug af elektricitet til nærmere angivne processer i forbindelse med  

 papirfremstilling ikke var anset for tung proces i CO2-afgiftslovens  

 forstand.
Således var elektricitet til skæring, klipning, rulning  

 og emballering ved krympning anset for omfattet af kuldioxidafgiftslovens §  

 9, stk. 1, om let proces.
Det var oplyst, at selskabet blev etableret i 1874, og nu indgik i en  

 svenske koncern.
Virksomheden bestod af følgende afdelinger:  

 Produktionsafdeling, efterbearbejdning, økonomiafdeling, vedligehold  

 samt afsværtningsanlæg i Y.
Registreringen af selskabet omfattede  

 X og Y.
Virksomheden producerede finpapir på basis af returmasse  

 (genbrugspapir), som blev fremstillet på virksomhedens  

 produktionsanlæg.
Papiret afsattes bl.a. som kopipapir, printerpapir og  

 papir til produktion af diverse publikationer.
Virksomheden var i drift  

 året igennem bortset fra planlagte stop til reparation og  

 vedligeholdelse af produktionsudstyret.
Produktionen foregik på  

 virksomhedens to papirmaskiner, hvori der i den ene var indbygget en  

 coatestation til coatning af en del af produktionen, og i  

 efterbearbejdningen.
I X blev papiret fremstillet på 2 papirmaskiner, hvor  

 produktionsforløbet kunne beskrives i fire dele.
Tilberedning af  

 råvaren omfattede udslagning af massen i vand i friskstofpulperen samt  

 bearbejdning af fibrene i refinerne, tilsætning af fyldstoffer,  

 retentionsmiddel mm. og rensning af stoffet i cleanere og screens.
Formning  

 af papirbanen fandt sted på viren ved, at den vandige suspension af  

 cellulosefibre og fyldstoffer - friskstoffet - blev ledt ud på en dug,  

 kaldet viren.
Afvanding af friskstoffet fandt sted ligeledes på viren,  

 dels ved tyngdekraftens indvirken, dels ved hjælp af vakuumsug.
Ved  

 presning i papirmaskinens 2-3 valsepresser blev tørstoffet hævet  

 i banen yderligere til 43-46%. Tørring fandt sted i  

 tørresektionen, som udgjorde den største del af papirmaskinen.  

 Den bestod af en fortørre- og en eftertørresektion.  

 Tørring skete ved kontakt med 30-40 dampopvarmede cylindre, omkring  

 hvilke papirbanen blev ledt.
Under kontakten med valserne blev banen  

 opvarmet, og vandet fordampede.
Efter fortørringen førtes  

 papirmaterialet gennem en limpresse, hvor der skete en overfladebehandling.  

 Denne behandling kunne også bestå i coatning, hvor  

 papirmaterialet nærmest blev malet.
Ca. 2/3 af papiret fra virksomheden  

 var coatet, mens resten var såkaldt naturpapir.
Efter denne  

 overfladebehandling blev papirmaterialet eftørret, og derefter - i det  

 omfang det var coatet - glittet.
Efter glitningen førtes papiret over  

 til en pope, hvor papiret var rullet på en tambour.
Der var tale om  

 ruller på mellem 6 og 11 tons.
Papiret forlod således maskinen oprullet på en tambour  

 (stålrør). I denne form førtes papiret til  

 rulleværk tæt på papirmaskinen.
I en integreret proces  

 viklede rulleværket papiret af tambouren og rullede papiret på  

 paphylstre (paprør) i varierende længder.
Tambouren  

 førtes tilbage til papirmaskinen, hvorefter processen blev gentaget.  

 Der blev brugt et begrænset antal tambourer.
Papiret, der var rullet  

 på paphylstre forelå herefter dels som små ruller, hvor  

 papiret havde almindelig bredde, og dels som større ruller, hvor  

 papirbredden kunne være 0,94 - 1,94 meter.
De små ruller gik  

 direkte til emballering ved krympning og dernæst til lager og  

 udlevering.
De større ruller gik til mellemlager, der havde en  

 temperatur på 20 grader og en konstant luftfugtighed på 50%,  

 hvorefter de blev skåret og klippet til ark.
Paphylstret  

 vedrørende disse ruller blev brugt igen i processen, og var hylsteret  

 nedslidt, blev det smidt væk som affald.
Arkene gik herefter til  

 emballering ved krympning og dernæst til lager og udlevering.
Emballeringen skete med plast - krympefolie - som blev lagt om papirarkene  

 og -rullerne, hvorefter plasten under opvarmning blev krympet sammen om  

 papiret.
Denne opvarmning foregik i dag ved gas - tidligere ved  

 elektricitet.
Virksomheden leverede til trykkerier og lignende, som bestilte papiret i  

 bestemte formater.
Endvidere blev der i begrænset omfang leveret til  

 grossister.
Kun for så vidt angik A4-ark, forefandtes virksomhedens  

 produkter uden videre forarbejdning i detailhandlen.
 Virksomhedens fremstilling af papir var omfattet af punkt 21 i bilaget til  

 CO2-afgiftsloven.
 Told- og skatteregionen havde ved afgørelse af 18. maj 1998 fundet,  

 at elektricitet til skæring, klipning, rulning og emballering ved  

 krympning i forbindelse med papirfremstilling var omfattet af  

 CO2-afgiftslovens § 9, stk. 1, om let proces, idet der var tale om  

 efterbehandling af papir.
Det var herved anført, at ifølge CO2-afgiftslovens § 9, stk.  

 1, (lovbekg. nr. 856 af 24.9.1996) kunne der tilbagebetales 30% (i 1998) af  

 elafgiften, der var let proces.
Såfremt der var tale om produktion, der  

 var omfattet af punkt 15-35 i bilaget til loven, kunne der tilbagebetales 85%  

 (i 1998) af elafgiften.
Det fremgik af punkt 21 i bilaget til loven, at elektricitet, der  

 anvendtes direkte til fremstilling af papir, var omfattet af bilaget og  

 dermed at betragte som tung proces.
Følgende var ikke omfattet af  

 bilaget punkt 21, og dermed let proces:
I bemærkningerne til lovforslag L209/1995 side 30, var der  

 nævnt et eksempel omkring sondringen mellem direkte og indirekte  

 processer.
Sondringen illustreredes ved fremstillingen af sukker.
På  

 sukkerfabrikken udsattes sukkerroerne for en række processer.  

 Processerne kunne opdeles i 2, nemlig den egentlige fremstilling af sukker og  

 efterbehandlingen af sukker - herunder fremstilling af forskellige kvaliteter  

 og emballering.
Sukkeret var færdigproduceret, når den egentlige  

 fremstilling af sukkeret var afsluttet.
Videre havde skatteministeren ved svar af 19. maj 1995 til skatteudvalget  

 vedrørende B tilkendegivet, at den tunge proces efter bilaget punkt 31  

 sluttede, når produktet tilførtes lager.
Efterfølgende  

 fortynding eller blanding med andre stoffer i andre virksomheder, var ikke  

 tung proces.
Af vejledning om godtgørelse af energiafgifter og CO2-afgift, side  

 16, fremgik et eksempel på afgrænsningen mellem let og tung  

 proces.
Ved cementfremstilling var hele processen fra kridt til at den  

 færdigt formalede cement var i udleveringssiloen tung proces.
Dette var  

 tilfældet uanset, at kridtet efter brænding mv. bestod af  

 cementklinker.
Disse tilførtes et lager, inden de blev formalet til  

 den færdige cement og blæst til en udleveringssilo.
Ifølge  

 vejledningen sluttede den tunge proces, når produktet blev  

 tilført et lager.
Det fremgik endvidere, at emballering og udlevering  

 ikke var omfattet af den tunge proces.
Regionen havde herefter fundet, at den direkte produktion af papir var  

 afsluttet, når papiret var færdigproduceret, hvilket var det  

 tidspunkt, hvor papiret efter fremstilling på de to papirmaskiner blev  

 oprullet på tambourer.
Den efterfølgende behandling var som  

 følge heraf efterbehandling, der ikke var omfattet af reglerne om tung  

 proces.
Den klagende virksomhed havde over for Landsskatteretten nedlagt principal  

 påstand om, at el til rulning på rulleværk, skæring,  

 klipning og emballering ved krympning var el til tung proces, dvs. omfattet  

 af CO2-afgiftslovens § 9, stk. 2, og punkt 21 i bilaget til loven  

 (proceslisten). Subsidiært var det gjort gældende, at el til  

 rulning på rulleværk, skæring og klipning var el til tung  

 proces efter disse bestemmelser.
Mere subsidiært var det gjort  

 gældende, at el til rulning på rulleværk var el til tung  

 proces.
Virksomheden havde anført, at el, der anvendtes direkte til  

 fremstillingen af papir, var el til tung proces, jf.
CO2-afgiftslovens § 9,  

 stk. 2, sammenholdt med punkt 21 i proceslisten.
El til efterbehandling af  

 papir, bortset fra coating og glitning, var dog til let proces.
Den  

 overordnede problemstilling i denne sag vedrørte efter hvilken  

 delproces i den beskrevne produktionsproces, at den tunge proces var  

 afsluttet, og den lette proces startede.
Nærmere bestemt  

 vedrørte problemstillingen, Udtrykket "anvendt direkte" var brugt under de fleste øvrige  

 punkter på proceslisten og havde generelt betydning i relation til  

 afgrænsningen af tung proces.
I skatteministerens svar af 19. maj 1997  

 til skatteudvalget vedrørende et cementfirma og i Told- og  

 Skattestyrelsens vejledning om godtgørelse af energiafgift og  

 CO2-afgift, februar 1996, side 16, var betydningen af udtrykket illustreret  

 ved cementfremstilling.
Det fremgik bl.a. heraf, at energiprodukter til brug  

 for formaling af cementklinker, hjælpeprocesser under  

 cementfremstillingen og intern transport måtte anses for at  

 henhøre under tung proces.
Videre fremgik, at den tunge proces  

 sluttede, når produktet tilførtes lager, altså før  

 emballering og udlevering.
Ved lager skulle forstås udleveringssiloen,  

 dvs. færdiglageret.
Dette kunne efter virksomhedens opfattelse  

 sammenfattes til, at energiprodukter til aktiviteter, der var umiddelbart  

 nødvendige for produktionen fra råstof til færdigvare  

 før lagerføring og efterfølgende emballering, og uden  

 hvilke produktionen af den pågældende færdigvare  

 måtte standse, "anvendes direkte" til produktionsprocessen.
Energi til  

 øvrige aktiviteter, der ikke faldt under denne karakteristik,  

 anvendtes højst indirekte i processen.
Rulning, skæring og klipning før ruller/ark tilførtes  

 lager, var uden tvivl umiddelbart nødvendige aktiviteter for  

 papirproduktionen fra råstof til færdigvare.
Uden hver af disse  

 aktiviteter nåede varen ikke frem til lager.
Derfor fandt virksomheden,  

 at el til disse aktiviteter "anvendtes direkte" til papirproduktionen og var  

 omfattet af 1. punktum i listens punkt 21. For så vidt angik  

 emballering ved krympning før tilførsel af ruller/ark til  

 lager, fandt virksomheden, at emballeringen i dette særlige  

 tilfælde var en integreret del af produktionen af færdigvaren, i  

 og med at emballeringen udførtes ved en særlig  

 energikrævende proces, der både var umiddelbart nødvendig  

 af hensyn til færdiggørelsen af den salgbare vare og afsluttedes  

 før lagerføringen.
Også el til emballering ved krympning  

 "anvendes direkte" til produktionen og var omfattet af 1. punktum i listens  

 punkt 21.
 Det var i øvrigt anført, at begreberne "ark" og "ruller"  

 udtrykkeligt var nævnt i bilagets nr. 21, hvorfor man vanskeligt kunne  

 anse fremstillingen for tilendebragt, forinden papiret fremstod som netop ark  

 eller (håndterlige) ruller.
Spørgsmålet var herefter, hvorvidt de omhandlede aktiviteter  

 måtte anses for at være "efterbehandling" i henhold til  

 undtagelsen i listens punkt 21, 2. punktum.
Loven og dens forarbejder gav  

 ikke en nærmere definition/afgrænsning af det vage udtryk  

 "efterbehandling". Udtrykkets rækkevidde måtte derfor  

 afgøres/fortolkes efter dets hensigt.
Hensigten med denne undtagelse  

 havde været at den efterfølgende finere forarbejdning af  

 salgbare papir- og papvarer, f.eks. påtrykning, skulle holdes uden for  

 refusion for tung proces, eftersom separate virksomheder, f.eks. trykkerier,  

 der foretog sådan bearbejdning typisk ikke var energiintensive.
Dette  

 forklarede i øvrigt, at efterbehandling ikke nævntes for  

 processer under de øvrige punkter på proceslisten, hvor denne  

 problemstilling ikke var relevant.
Det var i den forbindelse fremhævet,  

 at de i sagen omhandlede procesled ikke havde karakter af finere  

 forarbejdning, ligesom denne type aktiviteter normalt ikke fandt sted i  

 separate virksomheder, hvorfor der ikke var tale om efterbehandling.
Om  

 skæring og klipning var det særligt bemærket, at papiret  

 ikke havde fået sin endelige form som papir betragtet, før det  

 havde gennemgået skæring og klipning.
Om rulning var det  

 særligt bemærket, at dette foregik ved brug af en tambour, der  

 reelt var en del af selve papirmaskinen og, at det var umuligt at betragte  

 papiret som færdigproduceret eller salgbart, før det var  

 endeligt afleveret fra papirmaskinen, dvs. rullet op på paphylstre.  

 Videre foregik emballeringen på et tidspunkt forud for  

 lagerføringen ligesom det var væsentligt, at emballeringen  

 på grund af krympeprocessen krævede et stort energiforbrug.
Ved papirfremstilling kunne coatning og glitning foretages på en  

 separat maskine, men sædvanligvis var det - som i  

 nærværende tilfælde - en integreret del af den samlede  

 proces og foregik derfor på samme maskine som de øvrige  

 delprocesser.
I realiteten var coatning og glitning derfor sjældent en  

 efterbehandling, hvilket formentlig var baggrunden for, at coatning og  

 glitning var undtaget som efterbehandling.
Det var i relation til den af told- og skatteregionen trufne  

 afgørelse anført, at denne var støttet på den i  

 lovforslaget omtalte vareprøvemetode til afgrænsning af tung  

 proces.
Regionen havde anført, at den tunge proces var afsluttet,  

 når det omhandlede papir var færdigfremstillet, dvs. når  

 der kunne tages en vareprøve, således at efterfølgende  

 aktiviteter var efterbehandling og dermed ikke tung proces.
Det var hertil bemærket, at i forbindelse med papirfremstilling var  

 papirproduktet ikke færdigt, og det var umuligt at tage en  

 færdigvareprøve af produktet før det var endeligt  

 afleveret fra papirmaskinen, dvs. når papiret var rullet op på  

 paphylstre.
Efter vareprøvemetoden måtte el til rulning  

 således uden for enhver almindelig tvivl anses for at være el til  

 tung proces svarende til, at i det mindste burde den subsidiære  

 påstand tages til følge.
Det var videre bemærket, at hvis vareprøvemetodens princip  

 tænktes anvendt for papirproduktion omfattet af proceslistens punkt 21,  

 blev den del af ordlyden i punktet, som omhandlede undtagelsen for  

 efterbehandling overflødiggjort, da efterbehandling efter metoden  

 allerede var undtaget fra tung proces.
Allerede dette tydede på  

 uhensigtsmæssigheder i lovforslaget.
Vareprøvemetoden var efter  

 fremsættelsen af lovforslaget forladt af lovgiver til fordel for  

 lagermetoden, hvorefter tunge processer som hovedregel sluttede, når  

 produktet blev tilførtes lager, altså før emballering og  

 udlevering, jf. skatteministerens efterfølgende svar af 19. maj 1995  

 til skatteudvalget og skatteministerens førnævnte svar af 19.  

 maj 1997 til skatteudvalget vedrørende cementfabrikken.
Ligeledes var  

 lagermetoden og ikke vareprøvemetoden nævnt i ovennævnte  

 vejledning fra Told- og Skattestyrelsen.
Vareprøvemetoden var forladt,  

 fordi den ville være administrativt vanskelig at håndtere for  

 virksomhederne, der var herved henvist til en udtalelse af 11. september 1995  

 afgivet af et revisionsforma til Told- og Skattestyrelsen i forbindelse med  

 udarbejdelse af vejledninger, bl.a. om CO2-afgift.
Regionen havde i afgørelsen anført, at et lager i relation  

 til lagermetoden ikke behøvede at være et færdiglager, men  

 kunne være et mellemlager eller lignende.
Efter virksomhedens  

 opfattelse var der intet belæg for dette synspunkt.
Det fremgik klart  

 af skatteministerens ovennævnte svar og vejledningen, at der ved lager  

 skulle forstås færdigvarelager.
 Landsskatteretten udtalte:
 I perioden 1. januar 1998 - 31. december 1998 kunne en momsregistreret  

 virksomhed få refunderet 30% af afgift betalt efter  

 kuldioxidafgiftsloven, jf. lovens § 9, stk. 1. I medfør af lovens § 9,  

 stk. 2, kunne sådanne virksomheder dog få 85% af afgiften efter  

 loven tilbagebetalt af varer omfattet af § 2, der anvendtes som nævnt i  

 nr. 15-35 i bilaget til loven (proceslisten).
 Det fremgik af bilagets punkt 21, at følgende anvendelse kunne  

 anses for tung proces:
"Der anvendes direkte til fremstilling af papir og pap på basis af  

 retur- og affaldspapir og pap (...). Dette gælder dog ikke  

 afgiftspligtige varer, der anvendes til efterbehandling af papir eller pap,  

 herunder efterfølgende fremstilling af papir og pap eller andre papir-  

 og papprodukter på basis af færdigfremstillet papir, bortset fra  

 coatning eller glitning.
Elektricitet anvendt til fremstilling af papir og  

 pap i andre former end ruller eller ark er dog ikke omfattet, når  

 papiret eller pappet har andre former end æggebakker. (.....)" Bestemmelsens 1. og 2. pkt. blev indsat ved lov nr. 417 af 14. juni 1995.
 Ved fremsættelsen af lovforslaget (L 209 af 6. april 1995) havde  

 listens punkt 21, 2. pkt., følgende ordlyd:
"Dette gælder dog ikke forbrug af elektricitet, der anvendes til  

 efterbehandling af papir og pap bortset fra coatning eller glitning." Under udvalgsbehandlingen, jf. betænkning afgivet af Skatteudvalget  

 den 24. maj 1995, blev der af skatteministeren stillet ændringsforslag  

 hertil, hvorefter nr. 21, 2. pkt. "forbrug af elektricitet, der anvendes til  

 efterbehandling af papir og pap" blev ændret til "afgiftspligtige varer, der anvendes til efterbehandling af papir og pap,  

 herunder efterfølgende fremstilling af papir og pap eller andre papir-  

 og papprodukter på basis af færdigfremstillet papir," Af bemærkningerne til ændringsforslaget fremgik, at det var  

 præciseret, at efterfølgende fremstilling af papir og pap og  

 andre papir- og papprodukter på basis af færdigfremstillet papir  

 ikke var omfattet af proceslempelsen.
Alene efterbehandling i form af  

 coatning og glitning berettigede til proceslempelse.
Ved lov 1101.1995 blev i bilagets punkt 21 tilføjet et 3. pkt.  

 vedrørende elektricitet anvendt til fremstilling af papir og pap i  

 andre former end ruller og ark.
Af bemærkningerne til lovforslaget  

 fremgik bl.a., at størstedelen af varer til emballageformål blev  

 fremstillet ved processer, der ikke var energiintensive nok til at være  

 omfattet af proceslisten.
Det var derfor foreslået af  

 konkurrencemæssige grunde, at elektricitet til fremstilling af  

 støbepapvarer ikke var omfattes af proceslisten.
For så vidt angik papirfremstilling var tung proces således  

 alene at anse som den proces, der foregik, indtil processen måtte anses  

 som efterbehandling, med de i bestemmelsen angivne undtagelser.
I relation  

 til det af virksomheden anførte, hvorefter klipning mv. under  

 henvisning til nr. 21, 3. pkt., ikke skulle henhøre under begrebet  

 efterbehandling bemærkedes, at det i dette punkt anførte ikke  

 kunne anses som en tilføjelse til punktet angående  

 efterbehandling.
Derimod måtte 3. punkt anses som en undtagelse for  

 så vidt angik elektricitet forbrugt til et bestemt slutprodukt og  

 dermed til nr. 21, 1. pkt.
 Henset til den afgrænsning der i punkt 21, 2. pkt., var foretaget af  

 begrebet efterbehandling, fandt Landsskatteretten, at den behandling som  

 papiret efter oprulning på tambourer gennemgik måtte anses for  

 efterbehandling og dermed ikke omfattet af reglerne om tung proces.  

 Elektricitet anvendt i forbindelse med skæring, klipning, rulning og  

 emballering ved krympning var derfor med rette anset for omfattet af  

 kuldioxidafgiftslovens § 9, stk. 1, hvorfor den påklagede  

 afgørelse blev stadfæstet, hvilket var tiltrådt af Told-  

 og Skattestyrelsen.
