En viceborgmester havde »med hån og anden fornærmelig  

 tiltale« overfaldet en parkeringskontrollør, der under udførelse af sin  

 tjeneste havde påsat et girokort på pågældendes ulovligt parkerede bil.
Den  

 pågældende havde herved overtrådt straffelovens § 121.
Efter en konkret vurdering ansås den pågældende for valgbar (Fra Valgbarhedsnævnet til et byråd, j.nr. 496/1994) I brev af 18. august 1994 har X-Kommune i henhold til § 101, stk. 4, i den  

 kommunale valglov indberettet til Valgbarhedsnævnet, at viceborgmester NN har  

 vedtaget en bøde på 600 kr. for overtrædelse af straffelovens § 121.
Det fremgår af sagen, at den pågældende den 8. juli 1994 i Y-gade ud for  

 nr. 20 i X-Kommune »med hån og anden fornærmelig tiltale« overfaldt  

 en parkeringskontrollør, der under udførelse af sin tjeneste havde påsat et  

 girokort på tiltaltes ulovligt parkerede bil på stedet.
Den pågældende rev  

 girokortet i stykker og stoppede det iturevne kort ind under  

 parkeringsvagtens jakke, hvorefter den pågældende erklærede, at han som  

 fungerende borgmester ikke skulle skrives.
 Den pågældende har i brev af 5. januar 1995 afgivet en udtalelse om sagen,  

 idet han bl.a. har forklaret, at han høfligt og venligt bad om en samtale med  

 parkeringskontrolløren.
 Den pågældende har endvidere den 12. januar telefonisk anmodet om, at det  

 tages i betragtning, at han siden skriftligt har givet parkeringskontrolløren  

 en undskyldning og trykket ham i hånden, og at de således er på talefod igen.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
