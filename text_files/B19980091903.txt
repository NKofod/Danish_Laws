Anordning om, at Reglement for international  

 jernbanetransport af farligt gods (RID) ikke indføres i Lovtidende VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I medfør af § 2 i lov om udgivelsen af en Lovtidende og en  

 Ministerialtidende, jf. lovbekendtgørelse nr. 842 af 16. december  

 1991, fastsættes:
§ 1. Reglement for international jernbanetransport  

 af farligt gods (RID), som fra den 1. januar 1997 gælder i Danmark for  

 såvel national som international jernbanebefordring af farligt gods,  

 indføres ikke i Lovtidende.
Det samme gælder senere  

 ændringer i RID-reglementet.
 Stk. 2. En dansk oversættelse af RID-reglementet kan  

 købes hos Jernbanetilsynet.
 § 2. Anordningen træder i kraft den 1. januar 1999.
Givet på Christiansborg slot, den 16.  

 december 1998 Under Vor Kongelige Hånd og Segl Margrethe R.
