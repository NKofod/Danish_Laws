Ca. 14 dage senere blev patienten tvangstilbageholdt med henblik på  

 behandling, for at hans helbredstilstand ikke skulle forringes.
Han  

 fremtrådte på dette tidspunkt forpint med systematiserede  

 vrangforestillinger om forfølgelse og forgiftninger, ligesom han  

 afviste at indtage føde og væske.
Der blev på denne  

 baggrund besluttet tvangsbehandling med Cisordinol mikstur 10 mg to gange  

 dagligt, alternativt Cisordinol injektion 10 mg samt bivirkningsmedicin.
Patienten klagede ved sin patientrådgiver over beslutningen om  

 tvangsmedicinering til Det lokale Psykiatriske Patientklagenævn.
Klagen  

 blev ikke tillagt opsættende virkning.
Klage over tvangsmedicinering uden  

 opsættende virkning af klager Sundhedsvæsenets Patientklagenævn fandt efter en samlet  

 vurdering, at patienten var sindssyg, og at det ville være uforsvarligt  

 ikke at tvangsbehandle ham, da udsigten til hans helbredelse eller en  

 betydelig afgørende bedring i tilstanden ellers ville blive  

 væsentligt forringet.
Nævnet lagde vægt på, at  

 patienten var præget af hørelseshallucinationer,  

 påvirkningsfornemmelser, vrangforestillinger, giftfrygt og  

 spisevægring, ligesom han var uden sygdomsindsigt.
 Sundhedsvæsenets Patientklagenævn fandt endvidere, at  

 tvangsbehandlingen opfyldte kravet om mindst indgribende foranstaltning.  

 Sundhedsvæsenets Patientklagenævn lagde vægt på, at  

 patienten kort efter indlæggelsen og frem til beslutningen om  

 tvangsmedicinering blev truffet, blev forsøgt motiveret for frivillig  

 behandling.
 Sundhedsvæsenets Patientklagenævn fandt yderligere, at  

 behandlingen opfyldte kravet om anvendelse af afprøvede  

 lægemidler i sædvanlig dosering og med færrest mulige  

 bivirkninger.
 Nævnet lagde vægt på, at Cisordinol er et almindeligt  

 anvendt og vel afprøvet antipsykotisk lægemiddel, ligesom den  

 besluttede dosering er sædvanlig.
 Vedrørende spørgsmålet om manglende opsættende  

 virkning fandt nævnet det ikke godtgjort, at der var en  

 nærliggende fare for patientens helbred, eller at der forelå en  

 egentlig nødsituation, idet det ikke er tilstrækkeligt  

 dokumenteret, at patienten nogen tid havde nægtet at indtage  

 føde.
 Sundhedsvæsenets Patientklagenævn kunne på denne  

 baggrund kun delvis tiltræde den afgørelse, der var truffet af  

 Det lokale Psykiatriske Patientklagenævn om tvangsmedicinering af  

 patienten, idet det var nævnets opfattelse, at patientens klage burde  

 have haft opsættende virkning.
