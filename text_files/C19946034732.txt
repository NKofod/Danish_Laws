 Tilbud om uddannelse i henhold til kapitel 10 i bekendtgørelse om en aktiv  

 arbejdsmarkedsindsats.
 En præcisering af reglerne om uddannelse, herunder forsørgelsesgrundlaget  

 for den ledige samt tilbud om uddannelse i relation til minimumsretten.
 Arbejdsmarkedsstyrelsen skal hermed præcisere reglerne om uddannelse i  

 henhold til lov om en aktiv arbejdsmarkedspolitik.
Tilbud om uddannelse Ifølge § 89 i bekendtgørelse om en aktiv arbejdsmarkedspolitik kan  

 Arbejdsformidlingen med udgangspunkt i den lediges ønsker og forudsætninger  

 og under hensyntagen til arbejdsmarkedets behov give ledige medlemmer af en  

 arbejdsløshedskasse et tilbud om uddannelse.
 Et tilbud om uddannelse foreligger, når der er udarbejdet en individuel  

 handlingsplan for den ledige, hvori tilbud om uddannelse indgår, jfr. § 12,  

 samt når der er indgået en konkret uddannelsesaftale om uddannelsen, jfr. §  

 92.
 Begge betingelser skal være opfyldt.
 Derimod er det ikke en betingelse, at der udbetales uddannelsesgodtgørelse  

 til den ledige under uddannelsen, jfr. § 91.
 AF bør dog - forinden et tilbud om uddannelse afgives - sikre sig, at  

 forsørgelsesgrundlaget for den ledige er i orden, jfr. nedenfor.
Minimumsretten Ifølge § 130 har ledige medlemmer af en arbejdsløshedskasse under 60 år  

 inden for delperiode 1 ret til et rimeligt forløb i overensstemmelse med  

 handlingsplanen på sammenlagt 12 måneder.
 Ifølge § 133, stk. 2, medregnes ved beregning af perioden på 12 måneder  

 tilbud efter bekendtgørelsen, som er indholdt i den individuelle  

 handlingsplan, og hvortil Arbejdsformidlingen eller Arbejdsløshedskassen har  

 udbetalt støtte, eller hvor Arbejdsformidlingen på anden måde har bidraget  

 økonomisk i forbindelse med afgivelse af tilbuddet.
 For at den lediges deltagelse i en uddannelse skal kunne medregnes i  

 minimumsretten, skal der således være tale om et tilbud om uddannelse,  

 ligesom Arbejdsløshedskassen/Arbejdsformidlingen skal have bidraget  

 økonomisk .
Det økonomiske bidrag behøver ikke at være den lediges  

 forsørgelsesgrundlag under tilbuddet, men kan også være  

 deltagergebyr/studieafgift, jf.r § 89, stk. 3, eller befordringstilskud i  

 henhold til § 106, jfr.
NOA-Meddelelse nr.
A.15/94. Det er dog en  

 forudsætning, at det økonomiske bidrag ydes af aktiveringsbevillingen.
 Når der er bidraget økonomisk til uddannelsen, medregnes hele den  

 periode , der bidrages til, og hvor den ledige deltager i uddannelsen, i  

 minimumsretten.
Hvis således den ledige modtager uddannelsesgodtgørelse eller  

 befordringstilskud, medregnes de perioder, hvor disse ydelser udbetales, i  

 minimumsretten.
Hvis AF har betalt studieafgift eller lignende, medregnes de  

 perioder, hvortil der er bidraget, i minimumsretten.
 Forsørgelsesgrundlag under deltagelse i uddannelsen.
 Efter lov om en aktiv arbejdsmarkedspolitik er det generelt muligt for  

 Arbejdsformidlingen at adskille køb af uddannelser/betaling af deltagergebyr  

 fra forsørgelsen af den ledige.
 Når den ledige deltager i et tilbud om uddannelse i henhold til § 89, er  

 der følgende muligheder for forsørgelse: uddannelsesgodtgørelse,  

 kursusgodtgørelse, arbejdsløshedsdagpenge, orlovsydelse og S.U.
Det er Arbejdsformidlingen, der kan give den ledige tilbud om  

uddannelsesgodtgørelse.
Om uddannelsesgodtgørelse skal tilbydes, vil  

 bl.a. afhænge af regionens prioritering af de økonomiske midler, muligheden  

 for et alternativt forsørgelsesgrundlag, samt den lediges alder (over/under  

 25 år).
 Modtager den ledige uddannelsesgodtgørelse, gælder rådighedsforpligtelsen  

 i henhold til Arbejdsministeriet vejledning af 10. maj 1994.
For så vidt angår uddannelser på AMU-centrene, kan der efter lov om  

 arbejdsmarkedsuddannelser kun betales AMU-kursusgodtgørelse i  

 tilfælde, hvor selve kurset er betalt over den statslige AMU-bevilling, jfr.  

 kapitel 7, herunder § 38, stk. 1, i lov om arbejdsmarkedsuddannelser.
Hvis  

 således Arbejdsformidlingen via aktiveringsbevillingen har købt (ekstra)  

 uddannelser/kurser på AMU-centrene, kan den ledige ikke få kursusgodtgørelse.
 Modtager den ledige kursusgodtgørelse, skal den ledige ikke stå til  

 rådighed for arbejdsmarkedet.
 Ifølge § 62a, stk. 2, i lov om arbejdsløshedsforsikring m.v. kan et ledigt  

 medlem af en arbejdsløshedskasse bevare dagpengeretten ved deltagelse  

 i undervisning under nærmere angivne betingelser.
Modtager den ledige dagpenge, gælder rådighedsforpligtelsen i henhold til  

 Arbejdsministeriets vejledning af 10. maj 1994, hvilket betyder, at den  

 ledige skal kunne overtage et formidlet ordinært arbejde.
Den ledige skal  

 desuden selv søge arbejde, hvis tilbuddet er på 5 timer eller derunder om  

 ugen.
Tilbud efter lovgivningen om en aktiv arbejdsmarkedspolitik kan kombineres  

 med orlov med orlovsydelse , således at en ledig opnår orlovsydelse  

 til en uddannelse, og Arbejdsformidlingen samtidig betaler studieafgift eller  

 lignende.
Om sammenstødsproblemer ved kombinationen af de to regelsæt  

 henvises til NOA-Meddelelse nr.
A.7/94 - O.5/94.
 Modtager den ledige orlovsydelse, skal den ledige ikke stå til rådighed  

 for arbejdsmarkedet i orlovsperioden.
 Ifølge § 91, stk. 3, kan ledige medlemmer af en arbejdsløshedskasse under  

 25 år ikke modtage uddannelsesgodtgørelse, hvis de har ret til eller deltager  

 i en uddannelse, der berettiger til uddannelsesstøtte fra statens  

 uddannelsesstøtte.
 Modtager den ledige S.U., skal den ledige ikke stå til rådighed for  

 arbejdsmarkedet.
Praktik Ifølge § 103, stk. 1, i bekendtgørelse om en aktiv arbejdsmarkedsindsats  

kan  uddannelsesgodtgørelse fås i erhvervspraktikperioder, hvis de er  

 et naturligt led i uddannelsesforløbet.
 Udgangspunktet er således, at der ikke består et retskrav for den ledige  

 på uddannelsesgodtgørelse i erhvervspraktikperioder.
 Dette hænger sammen med, at den ledige ikke generelt har et retskrav på  

 udddannelse med uddannelsesgodtgørelse, og således heller ikke i en eventuel  

 erhvervspraktikperiode.
Imidlertid vil det være naturligt og rimeligt, at en  

 erhvervspraktikperiode - der er et naturligt led i uddannelsesforløbet - er  

 omfattet af en bevilling til uddannelsesgodtgørelse, når Arbejdsformidlingen  

 har skønnet, at der skal bevilget uddannelsesgodtgørelse til selve  

 uddannelsen.
Den ledige vil i modsat fald formentlig med god ret kunne klage  

 over rimeligheden af tilbuddet, jfr. § 157 i bekendtgørelsen.
 Der kan i den forbindelse gøres opmærksom på, at uddannelsesgodtgørelse  

 kun skal udbetales i det omfang, uddannelsesgodtgørelse overstiger en  

 eventuel løn under praktikken, jfr. § 97, stk. 4.
 Ifølge § 103, stk. 3, kan der i særligt tilrettelagte  

 uddannelsesprogrammer indlægges uddannelsespraktik i en virksomhed.
 uddannelsespraktik adskiller sig fra erhvervspraktik ved, at den ledige  

 ikke er ansat af virksomheden og heller ikke modtager løn i praktikperioden  

 (f.eks. praktik i forbindelse med AMU-uddannelser/kurser).
 Under uddannelsespraktik modtager det ledige medlem af en  

 arbejdsløshedskasse uddannelsesgodtgørelse, jfr. § 103, stk. 3.
Bestemmelsen må fortolkes således, at uddannelsesgodtgørelse kun skal  

 udbetales i de tilfælde, hvor der iøvrigt er bevilget  

 uddannelsesgodtgørelse til resten af uddannelsesforløbet.
Er  

 forsørgelsesgrundlaget således f.eks. dagpenge under det øvrige  

 uddannelsesforløb, vil dette kunne bevares under uddannelsespraktikken, i det  

 omfang der er hjemmel hertil i medfør af lov om arbejdsløshedsforsikring.
I  

 modsat fald vil AF kunne bevilge uddannelsesgodtgørelse under  

 praktikperioden.
