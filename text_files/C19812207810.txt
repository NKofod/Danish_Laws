(Til alle amtsråd, kommunalbestyrelser,  

 skolekommissioner, skolenævn, lærerråd og skoleledere udenfor  

 København) I anledning af kommunalvalget i november 1981 skal direktoratet for  

 folkeskolen, folkeoplysning, seminarier m.v. henlede opmærksomheden på, at  

 valg til skolenævn ved amtskommunale folkeskoler, bortset fra  

 observationsskoler, afholdes i henhold til undervisningsministeriets  

 bekendtgørelse nr. 551 af 14. december 1979 om skolenævn ved amtskommunale  

 folkeskoler, kap. 2.
 Valg til skolenævn ved folkeskoler, som tidligere har været amtskommunale,  

 men som nu drives af beliggenhedskommunen efter overenskomst med  

 amtskommunen, foregår i henhold til undervisningsministeriets bekendtgørelse  

 nr. 450 af 7. september 1981 om valg af skolekommissioner og skolenævn samt  

 valg af skoleråd ved gymnasieskoler udenfor København, kap. 1 og 2.
 I de tilfælde, hvor amtskommunen har indgået overenskomst med en kommune  

 om undervisning efter folkeskolelovens § 19, stk. 2, af enkeltelever eller  

 elever samlet i en klasse, betragtes eleverne eller klassen som en del af  

 værtsskolen, og forældrene til disse elever betragtes dermed som en del af  

 værtsskolens forældrekreds og deltager i overensstemmelse hermed i valg af  

 skolenævn og skolekommission efter reglerne i ovennævnte bekendtgørelse nr.  

 450 af 7. september 1981.
 Afgørende for, hvorvidt tidligere amtskommunale folkeskoler og klasser med  

 undervisning efter folkeskolelovens § 19, stk. 2, er omfattet af  

 bekendtgørelse nr. 450 af 7. september 1981, er, om der på valgtidspunktet  

 var optaget bestemmelse om overenskomst med amtskommunen på kommunens  

 skoleplan i henhold til folkeskolelovens § 24, stk. 1.
Undervisningsministeriet, direktoratet for folkeskolen, folkeoplysning, seminarier m.v.
den 30. november 1981 P.d.v.
