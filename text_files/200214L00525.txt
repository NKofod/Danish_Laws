Betænkning afgivet af Sundhedsudvalget den 30. april 2003 Betænkning over Forslag til lov om  

 ændring af lov om lægemidler og lov om apoteksvirksomhed (Kliniske forsøg med lægemidler, bivirkningsindberetning,  

 inspektioner i forbindelse med lægemiddelovervågning m.v.) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Der er af indenrigs- og sundhedsministeren stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 13. marts 2003 og var til 1.  

 behandling den 25. marts 2003. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 28. januar 2003 dette  

 udkast til udvalget, jf. alm. del  bilag 391. Den 20. marts 2003 sendte  

 indenrigs- og sundhedsministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Johnny Boesen.
Indenrigs- og sundhedsministeren har  

 over for udvalget kommenteret den skriftlige henvendelse.
Spørgsmål Udvalget har stillet 10 spørgsmål til indenrigs- og sundhedsministeren  

 til skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Venstre finder, at det er vigtigt, at man styrker registreringen  

 af bivirkninger  både indberetningen af bivirkninger fra læger,  

 indberetningen  

 fra patienterne selv og fra den producerende industri.
 Med lovforslaget er det sikret, at kvaliteten i lægemidler  

 løbende registreres til gavn for patienterne.
Ligeledes styrkes indsatsen for en europæisk samordning af  

 lægemidlers bivirkningsprofil via Det Europæiske Agentur for  

 Lægemiddelvurdering ved kliniske forsøg.
Brugen af lægemidler er global og  

 går  

 på tværs af landegrænser, hvorfor en sådan samordning vil medvirke til at  

 sikre  

 og højne kvaliteten i lægemiddelforskningen.
 Venstre finder samlet, at netop den styrkelse af  

 informationsindsamlingen, som lovforslaget tilgodeser, vil sikre patienterne  

 en  

 bedre og mere kvalificeret medicinering i fremtiden.
 Det er Socialdemokratiets opfattelse, at vi som borgere i  

 Danmark har en lang række forventninger og tillid til kvaliteten i  

 lægemidler.  

 Vi har en tillid til, at myndighederne godkender lægemidler efter nøje  

 analyse,  

 og at de tester virkningerne og ikke mindst bivirkningerne, og vi har en  

 berettiget forventning om, at lægemidlerne er vedhæftet en dækkende  

 information  

 om indhold, forholdsregler og bivirkninger.
Uheldige sager, hvor manglende indberetninger af bivirkninger  

 til Lægemiddelstyrelsen har umuliggjort stillingtagen til, om et lægemiddel  

 skal tilbagetrækkes fra markedet, har imidlertid været med til at så tvivl om  

 det eksisterende bivirkningssystem.
Fra forbrugerside er det samtidig blevet  

 fremhævet, at der formentlig ville have været flere indberetninger, såfremt  

 patienter, dyreejere og pårørende havde haft mulighed for selv at stå for  

 indberetningen af bivirkninger.
Udviklingen har dermed vist, at der er et behov for at inddrage  

 borgerne mere direkte i indberetningen af bivirkninger ved lægemidler.
Med  

 vedtagelsen af denne lov bliver dette element nu styrket.
Indførelsen af et  

 nyt  

 system for indberetning af lægemiddelbivirkninger, hvor borgerne får lov til  

 selv at foretage indberetninger direkte til Lægemiddelstyrelsen enten via en  

 hjemmeside eller på Apoteket, er en klar forbedring af indberetningssystemet,  

 set med Socialdemokraternes øjne.
 Samtidig får Lægemiddelstyrelsen med loven mulighed for at  

 aflægge inspektionsbesøg hos lægemiddelvirksomheder for at kontrollere, om de  

 overholder gældende regler for håndtering og indberetning af  

 bivirkningsoplysninger.
Socialdemokraterne vil gerne støtte bestræbelser på at sikre  

 bedre kvalitet og øget tillid til lægemidlerne til glæde for borgerne og  

 sundhedsøkonomien.
Det mener vi sker med vedtagelsen af denne lov.
 Dansk Folkeparti mener, at der med denne nye lovgivning sker en  

 vigtig udbygning og forbedring af overvågningen af bivirkninger ved  

 lægemidler  

 samt nye bestemmelser for kliniske lægemiddelforsøg, der samtidig sikrer  

 beskyttelse af forsøgspersoner og kravene om kvalitetsstandard for god  

 klinisk  

 praksis, og at disse bliver ens inden for Europa.
Dansk Folkeparti finder desuden, at der med lovforslaget sker en  

 klar forbedring af patienternes muligheder for indberetninger af bivirkninger  

 ved lægemidler.
Med forslaget får apotekerne en væsentlig rolle, da  

 indberetningsskemaerne skal udleveres og vejledningen skal gives af  

 apotekerne.
 Dansk Folkeparti er overbevist om, at borgerne nu får en større  

 sikkerhed for, at alle indberetninger sker og tages alvorligt, samt at  

 Lægemiddelstyrelsen får et bedre redskab til gavn for  

 sikkerhedsovervågningen.
 Enhedslisten, Tjóðveldisflokkurin, Inuit Ataqatigiit og Siumut  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 indenrigs- og sundhedsministeren,  

  

 tiltrådt af  

  

 udvalget  

  

 :
Til § 1 1)  

  

 Efter nr. 17 indsættes som nye  

 numre:
 »01.  

  

 I  

  

 § 25, stk. 3,  

  

 der  

 bliver stk. 6, ændres »stk. 2« til: »stk. 5«.
 02.  

  

 	  

    

 I  

  

 § 25,  

 stk. 5,  

  

 der bliver stk. 8, ændres »stk. 2« til: »stk. 5«  

 «.
[Konsekvensændringer] Til § 2 2)  

  

 Efter nr. 1 indsættes som nyt  

 nummer.:
 »01.  

  

 I  

  

 § 11, stk. 2-6,  

  

 ændres »stk. 1, nr. 6« til: »stk. 1, nr. 7«  

 «                                                                            .
[Konsekvensændring] Til § 3 3)  

  

 I  

  

 stk. 1  

  

 indsættes efter  

 »1,  

 nr. 14-17  

 «: », 01 og 02,«.
[Konsekvensændring] Bemærkninger Til nr. 1 Ændringsforslaget er en konsekvens af den under § 1, nr. 17, i  

 lovforslaget foreslåede ændring af § 25 i lægemiddelloven.
Henvisningerne i §  

 25, stk. 3 og 5 til stk. 2 bør rettelig være henvisninger til stk. 5.
Til nr. 2 Ændringsforslaget er en konsekvens af den under § 2, nr. 1, i  

 lovforslaget foreslåede ændring af § 11, stk. 1, i apotekerloven.  

 Henvisningerne i § 11, stk. 2-6 til stk. 1, nr. 6, bør rettelig være  

 henvisninger til stk. 1, nr. 7.
Til nr. 3 Ændringsforslaget er en konsekvens af ændringsforslag nr. 1.
Hans Andersen (V)  

    

 Ester Larsen (V)  

    

 Preben Rudiengaard (V)  

    

 Jørgen Winther (V)  

  

  nfmd.  

  

    

 Birthe Skaarup (DF)  

  

  fmd.  

  

    

 Anita Knakkergaard (DF)  

    

 Else Theill Sørensen (KF)  

    

 Pia Christmas‑Møller (KF)  

    

 Tove Videbæk (KRF)  

    

 Jette Bergenholz Bautrup (S)  

    

 Lars Kramer Mikkelsen (S)  

    

 Lone Møller (S)  

    

 René Skau Björnsson (S)  

    

 Sophie Hæstorp Andersen (S)  

    

 Lene Garsdal (SF)  

    

 Kamal Qureshi (SF)  

    

 Naser Khader (RV) Enhedslisten, Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 189 Bilagsnr.
