Fremsat den 24. marts  

 2004 af finansministeren (Thor Pedersen) Forslag til Lov om tilskud til  

 Grønlands Hjemmestyre for 2005-2007 § 1.  

  

  

 Staten yder i perioden  

 2005-2007 et årligt tilskud til Grønlands Hjemmestyre på 3.069,2 mio. kr.  

 Beløbet er angivet i 2005-pris- og lønniveau.
Finansministeren kan på  

 baggrund  

 af markante ændringer i pris- og lønudviklingen bestemme, at beløbet  

 justeres.
 Stk. 2.  

  

  

 Der omprioriteres årligt i perioden 2005-2007  

 nominelt 50 mio. kr. af tilskuddet til et sektorprogram for uddannelse og  

 erhvervsudvikling i Grønland.
 § 2.  

  

  

 Tilskuddet reguleres i 2006 og 2007 i overensstemmelse med stigningen i  

 det generelle pris- og lønindeks på finansloven for det pågældende år.
 § 3.  

  

  

 Tilskuddet udbetales  

 forskudsvis med 1/12 hver måned.
 Stk. 2.  

  

  

 Beløbet i §1,  

 stk. 2, udbetales dog forskudsvis én gang årligt i perioden 2005-2007.
 Stk. 3.  

  

  

 Finansministeren kan efter aftale med Grønlands Hjemmestyre fastsætte  

 regler om ændrede udbetalingsterminer.
 § 4.  

  

  

  

 Indgår  

 Grønlands Hjemmestyre og staten aftale om overdragelse af  

 arbejdsskadesikringsområdet, kan finansministeren justere tilskuddet i  

 overensstemmelse hermed efter forhandlinger med Grønlands Hjemmestyre.
 § 5.  

  

  

 Indgår Grønlands Hjemmestyre og staten aftale om  

 overdragelse af de oversættelsesopgaver, som i dag varetages af  

 Statsministeriet, kan finansministeren justere tilskuddet i overensstemmelse  

 hermed efter forhandlinger med Grønlands Hjemmestyre.
 § 6.  

  

  

 Loven træder i kraft den 1.  

 januar 2005. Samtidig ophæves lov nr. 424 af 10. juni 2003 om tilskud til  

 Grønlands Hjemmestyre.
Bemærkninger  

 til lovforslaget Almindelige bemærkninger.
1. Indledning Bloktilskudsfastsættelsen  

 i 2005-2007 sker på baggrund af aftale indgået mellem den danske regering og  

 Grønlands landsstyre den 4. marts 2004 om bloktilskudsfastsættelsen for  

 perioden 2005-2007. Aftalen vedlægges som bilag, jf. bilag 1.
2. Baggrunden for lovforslaget Bloktilskudsordningen  

 for Grønland blev etableret i forbindelse med indførelse af hjemmestyre i  

 Grønland den 1. maj 1979.
Hjemmestyreordningen  

 indebærer, at hjemmestyret kan overtage den regelfastsættende og  

 administrative  

 kompetence på en række sagsområder, der er nævnt i bilaget til  

 hjemmestyreloven.
Overgang af sagsområder til hjemmestyret kan ifølge  

 hjemmestyrelovens §§ 4 og 5 enten ske således, at hjemmestyret selv  

 overtager finansieringen af det pågældende område (§ 4) eller således,  

 at  

 der ydes et statstilskud til hjemmestyret svarende til statens besparelse ved  

 områdets overgang til hjemmestyret (§ 5). Tilskud til hjemmestyret til  

 varetagelse af de overtagne områder ydes som et samlet generelt tilskud, hvis  

 anvendelse er undergivet hjemmestyrets prioritering.
 Hjemmestyrelovens  

 § 7 giver mulighed for, at også andre sagsområder end de, der er nævnt i  

 bilaget, kan overtages af hjemmestyret efter reglerne i lovens §§ 4 og  

 5.  

 Overførslen kan kun ske efter aftale mellem regeringen og hjemmestyret og  

 skal  

 ske ved lov.
 Hovedparten  

 af de områder, som hjemmestyret har overtaget, er overtaget med tilskud i  

 henhold til hjemmestyrelovens § 5.
 Der  

 resterer kun nogle få områder, der yderligere vil kunne overføres til  

 hjemmestyret i medfør af hjemmestyreloven.
 Hjemmestyreordningen  

 indebærer som nævnt, at Grønlands Hjemmestyre i henhold til lov kan overtage  

 den regelfastsættende og administrative kompetence på sagsområder med  

 tilskud.
I  

 Hjemmestyrekommissionens betænkning peges på, at det principielt ville være  

 rigtigst, hvis hjemmestyret selv finansierede de opgaver, det overtog fra  

 staten.
Baggrunden for anbefalingen om et statsligt tilskud var imidlertid  

 bl.a., at kommissionen samtidig vurderede, at Grønlands økonomiske formåen i  

 forhold til det ønskede omfang af offentlige opgaver i hvert fald i en  

 årrække  

 nødvendiggjorde en statslig medfinansiering af de fra staten overførte  

 opgaver.
3. Lovforslagets  

 hovedindhold 3.1  

 Hovedprincipper for fastsættelsen af bloktilskuddet Bloktilskuddet  

 fastsættes i 2005 til 3.006,1 mio. kr. i 2004-pris- og lønniveau svarende til  

 bloktilskuddet i 2004. Opregnet til 2005-pris- og lønniveau fastsættes  

 bloktilskuddet i perioden 2005-2007 til 3.069,2 mio. kr. årligt.
Der  

 omprioriteres hvert år 50 mio. kr. af bloktilskuddet til et sektorprogram for  

 uddannelse og erhvervsudvikling, jf. bilag 2. Bloktilskuddet reguleres årligt  

 i  

 overensstemmelse med stigningen i det generelle pris- og lønindeks på statens  

 finanslov for det pågældende år.
Den nuværende aftale om pris- og  

 lønregulering  

 af bloktilskuddet til Grønlands Hjemmestyre har været gældende siden 1988.
 Beregningen af  

 opregningsprocenten tager udgangspunkt i et vægtet gennemsnit af den skønnede  

 stigning i forbrugerprisindekset og det statslige lønindeks, hvor vægtningen  

 er  

 fastsat til 40/60.
 Parterne er enige om at  

 anbefale fastholdelse af denne opregningsprocedure.
 Der vil indtil den  

 endelige vedtagelse af finanslovforslaget for 2005 i december 2004 kunne ske  

 justeringer i pris- og lønforudsætningerne med konsekvenser for  

 bloktilskuddet  

 til Grønlands Hjemmestyre, såfremt den forventede pris- og lønudvikling  

 ændres  

 markant i forhold til det ved budgetteringen forudsatte.
3.2 Aftale om  

 omprioritering af midler til sektorprogram for uddannelse og  

 erhvervsudvikling Det foreslås, at der  

 hvert år i perioden 2005-2007 omprioriteres 50 mio. kr. af bloktilskuddet til  

 et sektorprogram for uddannelse og erhvervsudvikling i Grønland.
 Sektorprogrammet skal medvirke  

 til at skabe fornyelse og vækst i Grønlands erhvervsliv for at understøtte  

 målet om en mere selvbærende økonomi.
 Hjemmestyret er  

 programansvarlig for, at sektorprogrammet opfylder de retningslinjer, som  

 parterne er blevet enige om.
 Midlerne fra  

 sektorprogrammet vil være identificerbare på Landstingets finanslove, så det  

 fremgår, hvilke initiativer der finansieres via sektorprogrammet.
 Som del af  

 sektorprogrammet sørger Hjemmestyret og Finansministeriet for, at der i  

 forbindelse med udløbet af programmet foretages en ekstern evaluering af,  

 hvorvidt sektorprogrammet har medvirket til at skabe fundamentet for  

 fornyelse  

 og vækst i Grønlands erhvervsliv, så målet om en mere selvbærende økonomi  

 fremmes.
3.3 Aftale om  

 overtagelse af arbejdsskadesikringsområdet Det foreslås, at såfremt  

 der mellem Grønlands Hjemmestyre og staten træffes aftale om overdragelse af  

 arbejdsskadesikringsområdet, kan finansministeren bestemme, at bloktilskuddet  

 ændres i overensstemmelse hermed.
3.4 Aftale om  

 overtagelse af oversættelsesopgaver Det foreslås, at såfremt  

 der mellem Grønlands Hjemmestyre og staten træffes aftale om overdragelse af  

 de  

 oversættelsesopgaver (fra dansk til grønlandsk), som i dag varetages af  

 Statsministeriet, kan finansministeren bestemme, at bloktilskuddet ændres i  

 overensstemmelse  

 hermed.
4. Økonomiske og  

 administrative konsekvenser Ved  

 aftalen af 4. marts 2004 mellem den danske regering og Grønlands landsstyre  

 blev bloktilskuddet i 2004 fastsat til 3006,1 mio. kr. i 2004-pris- og  

 lønniveau svarende til  

  

 3069,2 mio.  

 kr. i 2005-pris- og lønniveau.
Der omprioriteres hvert år 50 mio. kr. af  

 bloktilskuddet til et sektorprogram for uddannelse og erhvervsudvikling, jf.  

 bilag 2.
 Indgås der aftale mellem  

 Grønlands Hjemmestyre og staten om overdragelse af  

 arbejdsskadesikringsområdet  

 i bloktilskudsperioden, kan finansministeren bestemme, at bloktilskuddet  

 ændres  

 i overensstemmelse hermed.
 Indgås der aftale mellem  

 Grønlands Hjemmestyre og staten om overdragelse af de oversættelsesopgaver  

 (fra  

 dansk til grønlandsk), som i dag varetages af Statsministeriet, kan  

 finansministeren bestemme, at bloktilskuddet ændres i overensstemmelse  

 hermed.
 Lovforslaget har ikke  

 administrative konsekvenser.
5. Økonomiske og  

 administrative konsekvenser for erhvervslivet Lovforslaget har ikke  

 erhvervsmæssige konsekvenser.
6. Miljømæssige  

 konsekvenser Lovforslaget har ikke  

 miljømæssige konsekvenser.
7. Forholdet til  

 EU-retten Forslaget indeholder  

 ikke EU-retlige aspekter.
8. Forelæggelse  

 for de grønlandske myndigheder Der  

 har mellem regeringen og Grønlands landsstyre været ført forhandlinger om  

 tilskuddet for perioden efter 2004. Med aftale af 4. marts 2004 blev der  

 opnået  

 enighed om bloktilskudsfastsættelsen for perioden 2005-2007.
 Lovforslaget  

 vil blive forelagt Grønlands Hjemmestyre og påregnes behandlet på  

 Landstingets  

 forårssamling i april-maj måned 2004, således at Landstingets udtalelse  

 foreligger inden lovforslagets 3. behandling i Folketinget.
Samlet vurdering  

 af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske  

 konsekvenser for stat, kommuner og amtskommuner.
Ingen Forslaget indebærer,  

 at staten i 2005-2007 årligt skal overføre et bloktilskud på 3.069,2 mio. kr.  

 til Grønlands Hjemmestyre.
Der omprioriteres årligt i perioden 2005-2007  

 nominelt 50 mio. kr. af bloktilskuddet til et sektorprogram for uddannelse og  

 erhvervsudvikling i Grønland Administrative  

 konsekvenser for stat, kommuner og amtskommuner Ingen Ingen Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Forslaget indeholder  

 ikke EU-retlige aspekter.
Bemærkninger til  

 lovforslagets enkelte bestemmelser Til § 1 Tilskuddet  

 til Grønlands Hjemmestyre foreslås bibeholdt på 3.006,1 mio. kr. årligt  

 (2004-pris- og lønniveau) i perioden 2005-2007, svarende til tilskuddet i  

 2004.  

  

 Opregnet til 2005-pris- og lønniveau  

 fastsættes bloktilskuddet i 2005-2007 til 3.069,2 mio. kr. årligt.
Der  

 omprioriteres hvert år 50 mio. kr. af bloktilskuddet til et sektorprogram for  

 uddannelse og erhvervsudvikling.
Fratrækkes midlerne til sektorprogrammet  

 udgør  

 selve bloktilskuddet 3.019,2 mio. kr. årligt i perioden 2005-2007, jf. bilag  

 2.
Til § 2 Bloktilskuddet reguleres  

 årligt i overensstemmelse med stigningen i det generelle pris- og lønindeks  

 på  

 statens finanslov for det pågældende år.
Den nuværende aftale om pris- og  

 lønregulering af bloktilskuddet til Grønlands Hjemmestyre har været gældende  

 siden 1988.
 Beregningen af  

 opregningsprocenten tager udgangspunkt i et vægtet gennemsnit af den skønnede  

 stigning i forbrugerprisindekset og det statslige lønindeks, hvor vægtningen  

 er  

 fastsat til 40/60.
Til § 3 Bestemmelserne  

 om udbetalingsterminer er foreslået uændret i forhold til den gældende  

 tilskudslov.
 D  

  

 e 50 mio. kr. som årligt omprioriteres fra  

 bloktilskuddet til sektorprogrammet for uddannelse og erhvervsudvikling i  

 Grønland udbetales primo 2005, primo 2006 og primo 2007.
 Finansministeren  

 kan efter aftale med Grønlands Hjemmestyre fastsætte regler om ændrede  

 udbetalingsterminer.
Til § 4 Det  

 foreslås, at såfremt der mellem Grønlands Hjemmestyre og staten træffes  

 aftale  

 om overdragelse af arbejdsskadesikringsområdet, kan finansministeren  

 bestemme,  

 at bloktilskuddet ændres i overensstemmelse hermed  

  

 efter forhandlinger med Grønlands Hjemmestyre.
 Baggrunden for denne  

 bestemmelse er, at arbejdsskadesikringsområdet kan overgå til Grønlands  

 Hjemmestyre i løbet af aftaleperioden.
Til § 5 Det  

 foreslås, at såfremt der mellem Grønlands Hjemmestyre og staten træffes  

 aftale  

 om overdragelse af de oversættelsesopgaver (fra dansk til grønlandsk), som i  

 dag varetages af Statsministeriet, kan finansministeren bestemme, at  

 bloktilskuddet ændres i overensstemmelse hermed  

  

 efter forhandlinger med Grønlands Hjemmestyre.
 Baggrunden for denne  

 bestemmelse er, at oversættelsesopgaver, som i dag varetages af  

 Statsministeriet, kan overgå til Grønlands Hjemmestyre i løbet af  

 aftaleperioden.
Til § 6 Det  

 foreslås, at loven træder i kraft 1. januar 2005.
Bilag 1 Finansministeriet  

 og Grønlands landsstyre  

  

 København den 4. marts 2004 Aftale mellem  

 regeringen og Grønlands landsstyre om fastsættelse af bloktilskuddet til  

 Grønlands Hjemmestyre for perioden 2005-2007 Udgangspunktet for nærværende aftale indgik i  

 bloktilskudsaftalen for 2004:  

  

  

 »Med  

 hensyn til fastsættelse af bloktilskuddet fra næste bloktilskudsperiode fra  

 2005 er parterne enige om, at der kan forhandles om principperne for en  

 gradvis  

 aftrapningsordning for bloktilskuddet, således at der sigtes mod, at Grønland  

 bliver mindre afhængig af bloktilskuddet, men også med hensyntagen til  

 solidaritetshensynet mellem de to samfund.
Dette vil indgå i de generelle  

 forhandlinger om fastsættelsen af bloktilskud fra 2005. Betænkningen fra  

 Selvstyrekommissionen og det erhvervsudvalg, som regeringen og landsstyret er  

 enige om at nedsætte, vil kunne danne baggrund for disse forhandlinger.« Parterne er nået til  

 enighed om, at en ny bloktilskudsaftale skal være gældende for årene  

 2005-2007.
 Bloktilskuddet fastsættes  

 i 2005 til 3.006,1 mio. kr. (2004 pris- og lønniveau). Den nugældende  

 reguleringsordning for bloktilskuddet fastholdes i 2005-2007, men der  

 omprioriteres årligt 50 mio. kr. af bloktilskuddet til et sektorprogram for  

 uddannelse og erhvervsudvikling.
 Såfremt der i perioden  

 2005-2007 træffes aftale mellem Grønlands Hjemmestyre og staten om  

 overdragelse  

 af arbejdsskadeforsikringsområdet, ændres tilskuddet til Grønlands  

 Hjemmestyre  

 efter forhandlinger i overensstemmelse hermed.
 Såfremt der i perioden  

 2005-2007 træffes aftale mellem Grønlands Hjemmestyre og staten om  

 overdragelse  

 af de oversættelsesopgaver (fra dansk til grønlandsk), som i dag varetages af  

 Statsministeriet, ændres tilskuddet til Grønlands Hjemmestyre efter  

 forhandlinger  

 i overensstemmelse hermed.
For regeringen For landsstyret Thor Pedersen Josef Motzfeldt Bilag 2 Tilskud til Grønlands Hjemmestyre i perioden 2005-2007 Mio. kr.
