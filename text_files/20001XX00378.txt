Skriftlig fremsættelse (5. april  

 2001) Skatteministeren (Frode Sørensen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 afgift ved tinglysning og registrering af ejer- og panterettigheder.  

 (Opdeling af pantebreve og skifte for efterlevende  

 ægtefælle).
(Lovforslag nr.
L 217).
 Regeringen ønsker at smidiggøre  

 tinglysningsafgiften og foreslår derfor følgende 3  

 afgiftslettelser:
Opdeling af pantebreve Forslaget letter afgiften på opdeling af pantebreve  

 som led i boligejeres konverteringer.
I dag er afgiften på tinglysning af pantebreve ved  

 boligejeres konvertering af lån forskellig afhængigt af, om man  

 konverterer et eksisterende lån til ét eller flere nye  

 lån.
Det koster 1.400 kr. at konvertere til ét lån, mens  

 der for yderligere lån også skal betales en procentafgift  

 på 1,5%.
Forslaget giver mulighed for, at konvertere et  

 eksisterende lån til flere nye lån mod kun at betale 1.400 kr.  

 for tinglysning af pant for hvert enkelt af de nye lån.
Boligejerne  

 bliver dermed behandlet afgiftsmæssigt ens, uanset om de konverterer  

 til ét eller flere lån, hvilket f.eks. forbedrer deres  

 muligheder for at sprede renterisikoen ved konvertering.
Ændring af pant i erhvervsaktiver Forslaget gør det afgiftsmæssigt mere  

 fordelagtigt at anvende afløsningspantebreve i forbindelse med  

 ændringer af pant i erhvervsaktiver.
 I dag er det tinglysningsmæssigt dyrere at anvende  

 afløsningspantebreve end allonger i forbindelse med ændringer af  

 pant i erhvervsaktiver. Ændring ved allonger koster 2 x 1.400 kr., mens  

 afløsningspantebreve koster 1.400 kr. plus en procentafgift på  

 1,5% af det pantsikrede beløb.
 Forslaget betyder, at det fremover kun vil koste 2x1.400  

 kr. at tinglyse ændringer af pant i erhvervsaktiver, uanset at det sker  

 ved allonger eller afløsningspantebreve. Ændringen skulle gerne  

 betyde færre pantebreve med mange allonger.
Skifte for efterlevende ægtefælle Forslaget ligestiller efterlevende ægtefæller  

 afgiftsmæssigt i forbindelse med skifte af afdøde  

 ægtefælles bo.
 I dag koster tinglysning af ejerskifte for efterlevende  

 ægtefæller 1.400 kr. plus 0,6% af afgiftsgrundlaget eller 1.400  

 kr. alt afhængigt af, hvilke skifteform man anvender.
 Forslaget betyder, at alle efterlevende  

 ægtefæller ligestilles og kun betaler 1.400 kr. ved skifte af  

 afdøde ægtefælles bo uanset valg af skifteform.
Begrundelse for den sene fremsættelse Det er vigtigt, at de nye afgiftsregler for tinglysning af  

 opdeling af pantebreve ved lånekonvertering vedtages hurtigst muligt,  

 fordi der er udsigt til, at renteniveauet snart er fordelagtigt til  

 lånekonvertering.
 Idet jeg i øvrigt henviser til lovforslagets  

 bemærkninger, skal jeg anbefale lovforslaget til Tingets velvillige  

 behandling.
