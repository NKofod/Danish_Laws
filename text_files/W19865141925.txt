 Styrelsen fandt ikke, at boligstøttelovens § 12, stk. 1, 2. pkt.,  

 burde finde anvendelse, idet anvendelsen af bestemmelsen måtte forudsætte, at  

 de aftalte lejevilkår kunne betragtes som odiøse, herunder at lejen var  

 aftalt til et beløb, der i væsentlig grad oversteg den normale leje for  

 sædvanlige lejligheder af tilsvarende størrelse.
»I skrivelse af 21. december 1985 har De klaget over, at  

 Amtsankenævnet for Fyns amtskommune har tiltrådt den af det sociale udvalg i  

 Middelfart kommune trufne afgørelse, hvorefter der ikke kunne ydes  

 boligydelse til N.N. i dennes bolig.
Der er ved afgørelsen henvist til § 12,  

 2. pkt., i lov om individuel boligstøtte.
 Som tidligere nævnt har boligstyrelsen anmodet Fyns amtskommune om en  

 udtalelse efter forud indhentet udtalelse fra kommunen.
 Boligstyrelsen ønskede specielt oplyst, om de aftalte lejevilkår kunne  

 betragtes som odiøse, herunder om lejen var aftalt til et beløb, der i  

 væsentlig grad oversteg den normale leje for sædvanlige lejligheder af  

 tilsvarende størrelse.
 Amtsankenævnets udtalelse med bilag vedlægges i kopi.
Efter boligstøttelovens § 63, stk. 2, kan Amtsankenævnets afgørelse ikke  

 indbringes for anden administrativ myndighed.
Boligstyrelsen kan dog optage  

 en sag til behandling, når det skønnes, at sagen er af principiel betydning.
 Man skal videre meddele, at boligstyrelsen har fundet, at sagen er af  

 principiel betydning, idet den vedrører en fortolkning af lov om individuel  

 boligstøtte, § 12. Man har derfor besluttet at tage sagen op til  

 realitetsbehandling.
Det fremgår af sagen, at N.N., der siden 1976 havde boet vej, Strib, pr.  

 1. januar 1985 solgte huset til sin datter på fordelagtige vilkår.
Baggrunden  

 for husets overdragelse var, at N.N. i adskillige år havde været syg, og at  

 hendes tilstand ved juletid 1984 blev forværret, således at forbedringer i  

 ejendommen var påkrævet, hvis hun, som hun ønskede, skulle forblive i  

 ejendommen.
 Det fremgår af sagen, at den årlige leje udgjorde 30.000 kr., og at N.N.'s  

 husstandsindkomst i 1985 kunne fastsættes til 63.715 kr.
 Det fremgår endelig af sagen, at det var en betingelse for overdragelsen  

 af ejendommen til datteren på favorable vilkår, at boligen blev indrettet, så  

 N.N., der var stærkt handicappet, kunne forblive i sit hjem, hvilket fra  

 flere sider fandtes anbefalelsesværdigt under hensyn til N.N.'s sygdom og  

 alder.
 Det foreligger endelig oplyst, at N.N. er afgået ved døden i oktober 1985.
 Efter lov om individuel boligstøtte, § 12, 2. pkt., kan  

 kommunalbestyrelsen nægte at yde boligstøtte, dersom særlige forhold, f.eks.  

 i forbindelse med ansøgerens afståelse af sin hidtidige bolig og leje af den  

 lejlighed, hvortil boligstøtte søges, sandsynliggør, at lejeaftalen er  

 tilrettelagt med særligt henblik på opnåelse af boligstøtte.
Boligstyrelsen finder efter en gennemgang af sagen, at bestemmelsen i §  

 12, 2. pkt., i lov om individuel boligstøtte ikke bør finde anvendelse i det  

 foreliggende tilfælde, idet det bl.a. er boligstyrelsens opfattelse, at  

 anvendelsen af bestemmelsen i lovens § 12, 2. pkt., må forudsætte, at de  

 aftalte lejevilkår kan betragtes som odiøse, herunder at lejen er aftalt til  

 et beløb, der i væsentlig grad overstiger den normale leje for sædvanlige  

 lejligheder af tilsvarende størrelse.
Hverken kommunen eller Amtsankenævnet  

 har anfægtet lejens størrelse som urimelig, og da der efter boligstyrelsens  

 opfattelse ikke iøvrigt i forbindelse med lejeaftalen foreligger forhold, der  

 sandsynliggør, at lejeaftalen er tilrettelagt med særligt henblik på opnåelse  

 af boligstøtte, finder boligstyrelsen, at en sådan boligstøtte burde ydes med  

 virkning fra 1. januar 1985.« 2. Der henvises til j.nr. 250415-1746 1-822-1985.
 3. Der henvises til ovenstående, idet man skal anmode kommunen om at  

 udbetale boligydelse med virkning fra 1. januar - 30. oktober 1985.
 Der henvises til j.nr. 250415-1746.
