 (Til kriminalforsorgens anstalter og arresthusene).
 I tilslutning til § 12, stk. 1, i Justitsministeriet, Direktoratet for  

 Kriminalforsorgens cirkulære af 18. december 1980 om de indsattes adgang til  

 brevveksling og besøg mv. og § 12, stk. 1, i Justitsministeriet, Direktoratet  

 for Kriminalforsorgens cirkulære af 19. december 1980 om  

 varetægtsarrestanters adgang til brevveksling og besøg mv. fastsættes  

 følgende regler om faste besøgende til indsatte:
 § 1. Institutionen bistår indsatte, der kun har ringe forbindelse  

 med omverdenen, med at formidle besøg af egnede personer som faste besøgende.
 Stk. 2. Formålet med besøgsordningen er, at den indsatte får lejlighed  

 til at tale med en person, der ikke er knyttet til institutionen, om såvel  

 almene emner som sine egne personlige og sociale forhold.
§ 2. Den faste besøgende skal godkendes af institutionens leder  

 eller den, som lederen bemyndiger hertil.
Godkendelse kan kun ske, hvis  

 besøgsvennen forinden er godkendt af direktoratet.
 § 3. Der bør i institutionen udpeges en eller flere personer  

 blandt personalet med den opgave at formidle kontakt mellem indsatte og faste  

 besøgende.
 § 4. Det vil almindelighed være rigtigst, at institutionens  

 nærmere udformning af ordninger vedrørende faste besøgende sker efter  

 drøftelse med repræsentanter for de indsatte eller på anden måde i samråd med  

 de indsatte.
 § 5. Institutionen skal vejlede den indsatte om, at den faste  

 besøgende ikke er omfattet af tavshedspligten i straffelovens § 152a og kun  

 vil kunne pålægges tavshedspligt med hensyn til oplysninger, som  

 institutionen udleverer til den besøgende efter § 6. Vejledning herom skal  

 ske, før besøgene iværksættes, og før der indhentes samtykke efter § 6, stk.  

 1, nr. 1, til videregivelse af oplysninger til den faste besøgende.
§ 6. Den faste besøgende skal have fornødne oplysninger om den  

 indsattes forhold.
Udlevering af oplysninger til den faste besøgende kan dog  

 kun ske, hvis Stk. 2. Samtykke efter stk. 1, nr. 1, meddeles på en særlig blanket (nr.  

 152), der kan rekvireres hos Statsfængslet i Nyborg.
 § 7. Den faste besøgende må kun efter samråd med institutionens  

 leder eller den, som lederen bemyndiger hertil, foretage henvendelser til  

 andre myndigheder eller til private personer om den indsattes personlige  

 eller sociale forhold eller i øvrigt foretage dispositioner for den indsatte.
 § 8. Såfremt den indsatte er indforstået dermed, kan den faste  

 besøgende underrette institutionen om forhold, der kan have betydning for den  

 indsatte.
 § 9. Den besøgende må ikke uden institutionslederens samtykke  

 modtage noget af den indsatte eller indlade sig med ham i forhold vedrørende  

 køb, salg, leje eller lignende.
 Stk. 2. De almindelige regler om besøg finder i øvrigt anvendelse.
 § 10. Besøgsordningen omfatter ikke varetægtsarrestanter, der har  

 forbud mod besøg.
 § 11. Denne cirkulæreskrivelse træder i kraft straks.
 Stk. 2. Samtidig ophæves cirkulæreskrivelse af 29. maj 1985.
 E.B.
