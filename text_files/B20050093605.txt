Bekendtgørelse om opdræt af  

 muslinger m.m. i vandsøjlen I medfør af § 10, § 63, stk. 2, § 67, § 70, stk. 1, § 82, og  

 § 130, stk. 2, i fiskeriloven, jf. lovbekendtgørelse nr. 828 af 31. juli  

 2004,  

 som ændret ved lov nr. 406 af 1. juni 2005, og efter bemyndigelse fastsættes:
Område og definitioner § 1.  

  

 Bekendtgørelsen omfatter opdræt af muslinger  

 og andre toskallede bløddyr i vandsøjlen på dansk fiskeriterritorium.
 Stk. 2.  

  

 I denne bekendtgørelse forstås ved:
 1)  

 	  

 Opdrætsanlæg: Opdræt  

 i vandsøjlen af muslinger og andre toskallede bløddyr på dansk  

 fiskeriterritorium, som friholdes af hav - eller fjordbunden, bortset fra  

 forankring af redskaber.
 2)  

 	  

 Vandområde: Et  

 naturligt afgrænset vandområde, f.eks. en fjord eller lignende.
Tilladelse § 2.  

  

 Etablering, udnyttelse og drift af et  

 opdrætsanlæg må kun finde sted, hvis Fiskeridirektoratet efter ansøgning har  

 meddelt tilladelse til det.
 Stk. 2.  

  

 Ansøgning om tilladelse til etablering, udnyttelse  

 og drift af et opdrætsanlæg skal indsendes til Fiskeridirektoratet og skal  

 indeholde følgende oplysninger mv.:
1)  

 	  

 Navn og adresse på  

 ejerne.
Hvis der er flere ejere, eller ejeren er et selskab, oplyses desuden  

 navn  

 og adresse på en kontaktperson, som ejerne udpeger.
 2)  

 	  

 Anlæggets navn og  

 beliggenhed, angivet i positioner.
 3)  

 	  

 En beskrivelse af  

 anlægget.
 4)  

 	  

 En produktionsplan  

 for udnyttelsen af tilladelsen.
 5)  

 	  

 Erklæring om, hvilke  

 opdrætsanlæg ansøgeren i forvejen er ejer eller medejer af.
Stk. 3.  

  

 Ansøgning om tilladelse til etablering, udnyttelse  

 og drift af opdrætsanlæg beliggende i Natura 2000-område skal endvidere  

 vedlægges  

 en konsekvensvurdering, som viser, at drift af anlægget ikke vil medføre  

 forringelse eller betydelig forstyrrelse af de udpegede arter og naturtyper i  

 Natura 2000-området, jf.
Rådets direktiv 92/43/EØF af 21. maj 1992  

 (Habitatdirektivet).
 Stk. 4.  

  

 Ansøgningen skal indgives på et særligt skema, jf.  

 bilag 1.
 § 3.  

  

 For udstedelse og opretholdelse af en  

 tilladelse til etablering, udnyttelse og drift af et opdrætsanlæg gælder  

 følgende forudsætninger og vilkår:
1)  

 	  

 Før tilladelse  

 meddeles, skal der foreligge en til Fiskeridirektoratet udstedt og af  

 direktoratet godkendt bankgaranti eller kautionsforsikring på et af  

 direktoratets fastsat beløb til dækning af direktoratets eventuelle udgifter  

 ved anlæggets ophør eller inddragelse af tilladelsen.
Bankgarantien eller  

 kautionsforsikringen skal udformes således, at den kun kan ophæves med  

 Fiskeridirektoratets godkendelse.
 2)  

 	  

 En person eller et  

 selskab må højst være ejer eller medejer af i alt 2 opdrætsanlæg.
 3)  

 	  

 I tilladelsen  

 fastsættes de positioner på fiskeriterritoriet, den vedrører.
 4)  

 	  

 Der kan fastsættes  

 vilkår for udnyttelse af tilladelsen, herunder hvilke typer af markeringer  

 for  

 anlægget, der skal anvendes, udtagning af prøver, typer af redskaber samt  

 mærkning af disse.
 5)  

 	  

 Hvis  

 Fiskeridirektoratet finder det nødvendigt, kan vilkår for tilladelsen ændres  

 og  

 suppleres i tilladelsesperioden.
 Stk. 2.  

  

 Hvis de for tilladelsen fastsatte forudsætninger og  

 vilkår ikke overholdes, kan Fiskeridirektoratet beslutte, at tilladelsen skal  

 bortfalde.
 § 4.  

  

 Ved udstedelse af tilladelse til opdræt  

 af muslinger lægges bl.a. vægt på, om anlægges placering er hensigtsmæssig i  

 forhold til andre aktiviteter og forhold i området, eller om andre forhold i  

 området kan have negativ indflydelse på opdrætsmulighederne.
 § 5.  

  

 Rettigheder  

 ifølge en tilladelse til etablering, udnyttelse og drift af et opdrætsanlæg  

 kan  

 kun overdrages, hvis Fiskeridirektoratet efter ansøgning fra indehaveren af  

 rettigheden har meddelt tilladelse hertil.
Stk. 2.  

  

 Fiskeridirektoratet kan meddele tilladelse efter  

 stk. 1, hvis 1)  

 	  

 overdrageren af  

 rettigheden ønsker at udtræde af erhvervet  

,  

  

 og 2)  

 	  

 Fiskeridirektoratet  

 kan efter de til enhver tid gældende regler udstede tilladelse til  

 erhververen  

 af rettigheden.
 § 6.  

  

 En tilladelse til etablering, drift og  

 udnyttelse af et opdrætsanlæg, kan af Fiskeridirektoratet opsiges med et  

 varsel  

 på 10 år.
 Stk. 2.  

  

 Efter ansøgning kan Fiskeridirektoratet efter de  

 til enhver tid gældende regler forlænge tilladelsesperioden.
Udnyttelse og drift af opdrætsanlæg § 7.  

  

 Et opdrætsanlæg må først tages i brug,  

 når Fiskeridirektoratet ved det lokale fiskeriinspektorat har godkendt  

 anlæggets udformning m.m.
 Stk. 2.  

  

 Opdræt må kun foregå ved anvendelse af den  

 naturligt forekommende yngel fra det pågældende vandområde.
 Stk. 3.  

  

 Et opdrætsanlæg må kun etableres, udnyttes og  

 drives inden for de i tilladelsen fastsatte positioner.
 Stk. 4.  

  

 I et opdrætsanlæg må der ikke anvendes foder eller  

 kemikalier, herunder kemikalier til bekæmpelse af begroning.
 Stk. 5.  

  

 Inden for de i tilladelsens fastsatte positioner er  

 fiskeri forbudt.
§ 8.  

  

 Et opdrætsanlægs dimensioner må  

 maksimalt være på 250 m x 750 m.
Kun ved særligt begrundede behov kan  

 Fiskeridirektoratet tillade en afvigelse fra dette standardmål.
 Stk. 2.  

  

 Anlægget må ikke udvides eller ændres uden  

 tilladelse fra Fiskeridirektoratet.
 Stk. 3.  

  

 Hjørnemarkeringerne og montering af liner i  

 anlægget skal fastgøres med skrueankere.
 Stk. 4.  

  

 Samtlige bøjer og andet materiel i anlægget skal  

 være markeret med anlæggets nummer.
 Stk. 5.  

  

 Den indbyrdes afstand mellem opdrætsanlæg skal være  

 mindst 150 m målt på det smalleste sted.
 § 9.  

  

 Ejeren af et opdrætsanlæg har pligt til  

 at vedligeholde anlægget i god og forsvarlig stand og skal bringe det i orden  

 eller fjerne anlægget helt fra fiskeriterritoriet, hvis det beskadiges.
 Stk. 2.  

  

 Redskaber fra opdrætsanlæg, der befinder sig uden  

 for de i tilladelsen angivne positioner, kan fjernes af Fiskeridirektoratet.  

 Omkostningerne herved påhviler ejeren af opdrætsanlægget.
§ 10.  

  

 Tilladelsen bortfalder, hvis den ikke  

 er udnyttet senest et år efter, at den er meddelt, medmindre  

 Fiskeridirektoratet  

 efter ansøgning meddeler dispensation herfor.
Der kan kun opnås dispensation  

 én  

 gang, og dispensationen kan maksimalt gælde et år.
 Stk. 2.  

  

 En tilladelse anses som udnyttet, hvis 25 % af  

 anlæggets samlede kapacitet udnyttes, jf. beskrivelsen af den planlagte  

 produktion i ansøgningen.
 Straf, ansøgningsfrist og ikrafttræden m.v.
§ 11.  

  

 Med bøde straffes den, der 1)  

 	  

 overtræder eller  

 forsøger at overtræde §§ 2, 5 og §§ 7- 9 eller 2)  

 	  

 tilsidesætter eller  

 forsøger at tilsidesætte forudsætninger og vilkår, som er fastsat i  

 tilladelser  

 efter §§ 2, 3, 5 og 6.
 Stk. 2.  

  

 Der kan pålægges selskaber m.v.(juridiske personer)  

 strafansvar efter reglerne i straffelovens 5. kapitel.
 § 12.  

  

 Bekendtgørelsen træder i kraft den 19.  

 oktober 2005.
 Stk. 2.  

  

 Frist for ansøgninger efter bekendtgørelsen er den  

 1. juni 2006 med forventet produktionsstart i 2007.
 Stk. 3.  

  

 Ansøgninger, som er modtaget før bekendtgørelsens  

 ikrafttræden i overensstemmelse med tidligere gældende retningslinjer,  

 opretholdes og behandles efter denne bekendtgørelse.
Fiskeridirektoratet, den 7. oktober  

 2005 Jørgen Fredsted /Lotte Søndergaard Møller Bilag 1 Ansøgning om tilladelse 1)  

 	  

 Ved ansøgning om  

 tilladelse til opdræt af muslinger m.m. i vandsøjlen skal anvendes et særligt  

 ansøgningsskema med bilag, der kan rekvireres på www.fd.dk.
2)  

 	  

 Ansøgningsskemaet  

 sammen med bilaget: Etableringsplan for suspenderende Skaldyropdræt og  

 eventuelt andet materiale sendes til Fiskeridirektoratet inden  

 ansøgningsfristen.
Direktoratet sender derefter samtlige ansøgninger om  

 tilladelse til opdræt af muslinger m.m. i høring hos de høringsberettigede  

 organisationer og myndigheder.
