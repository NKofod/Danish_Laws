 Direktoratet har truffet beslutning om at fortsætte forsøgsordningen med  

 udmelding af rådighedsbevilling til enkelte afdelinger og pensioner under  

 kriminalforsorgen i frihed endnu et år, forinden der træffes beslutning om,  

 hvorvidt ordningen eventuelt skal gøres permanent.
 I den forbindelse har der været mulighed for, at yderligere interesserede  

 tjenestesteder kunne tilslutte sig forsøgsordningen i 1987. De 9 afdelinger  

 og pensioner, der deltog i ordningen i 1986, har alle erklæret sig  

 interesseret i at fortsætte med ordningen i 1987. Herudover ønsker yderligere  

 5 afdelinger at deltage i forsøgsordningen.
 I den anledning skal direktoratet meddele følgende:
1. Afdelingens/pensionens bevilling for 1987 på  

 driftskontiene 06-39 er foreløbig fastsat til 700.000 kr. (prisniveau medio  

 1987). Som led i budgetreformen fastsættes bevillingerne fra og med  

 finansåret 1987 i løbende priser.
Bevillingerne er således fastsat i  

 prisniveau medio 1987. Dette indebærer, at forventede prisstigninger som  

 udgangspunkt er indeholdt i bevillingerne.
På den baggrund vil der ikke kunne  

 forventes efterfølgende regulering for prisstigninger.
 2. Direktoratet skal anmode om senest den 1. juni 1987  

 at få tilsendt afdelingens/pensionens bevillingsprognose for 1987 på grundlag  

 af regnskabstallene for perioden indtil udgangen af april måned.
 Prognosen skal omfatte standardkontiene 06-39 og samtlige indtægtskonti.
 På grundlag af afdelingens/pensionens bevillingsprognose vil direktoratet  

 omkring 1. juli 1987 endeligt udmelde de godkendte regnskabstal for 1987.
3. Direktoratet har ved udmeldingen af bevillingen  

 ikke foretaget opdeling heraf på underkonti.
Afdelingen/pensionen forudsættes  

 selv at foretage denne opdeling til internt brug.
 4. Den udmeldte bevilling er incl. udgifter til  

 tilsynsførende og personundersøgere.
 5. Den udmeldte bevilling indeholder en nettobevilling  

 til forsorgsforanstaltninger på konto 0600.52.5. Forbruget på denne konto må  

 således kun overskrides i det omfang dette modsvares af indtægter (refusion)  

 på indtægtskonti 4300.60.3.01-02.
 6. I den udmeldte bevilling er alene indeholdt  

 bevillinger til almindelige bygningsvedligeholdelsesarbejder og anskaffelser  

 (småreparationer og anskaffelser inden for 1.000 kr. pr. måned). Andre  

 bygnigsvedligeholdelsesarbejder og anskaffelser skal financiseres ved  

 særskilt forelæggelse for direktoratets 3. kontor med henblik på udmelding af  

 en særbevilling fra direktoratets bevillingsreserve eller eventuelt af  

 afdelingen/pensionen selv ved kompenserende besparelser på driftskontiene i  

 øvrigt.
7. Den samlede bevilling på standardkontiene 06-39 må  

 ikke overskrides.
Såfremt bevillingen efter afdelingens/pensionens opfattelse  

 ikke kan undgå at blive overskredet, skal direktoratet omgående underrettes  

 med nærmere redegørelse for årsagen hertil.
 Bevillingen på een konto kan således alene overskrides mod tilsvarende  

 besparelse på en anden konto.
 Afdelingen/pensionen vil få tilsendt genpart af fakturaer, der er sendt  

 direkte (uden om tjenestestedet) til betaling i direktoratets løn- og  

 regnskabskontor.
 8. Direktoratet vil løbende bistå tjenestestederne med  

 løsning af bevillingsmæssige problemer m.v.
 E.B.
Arne Ougaard Ungdomspension Brøndbyhus.
