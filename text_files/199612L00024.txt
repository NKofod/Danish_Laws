Fremsat den 3. oktober 1996 af indenrigsministeren (Birte  

 Weiss) Forslag til Lov om ændring af  

 udlændingeloven (Udvisning på grund af narkotikakriminalitet) § 1 I udlændingeloven, jf. lovbekendtgørelse nr. 562 af 30. juni  

 1995, som ændret ved § 1 i lov nr. 290 af 24. april 1996, lov nr. 380  

 og lov nr. 381 af 22. maj 1996 og § 32 i lov nr. 473 af 12. juni 1996,  

 foretages følgende ændringer:
 1. I § 22 indsættes som nr. 4:
»4)	Udlændingen efter lov om euforiserende stoffer eller  

 straffelovens § 191 eller § 191 a er idømt en ubetinget frihedsstraf  

 eller anden strafferetlig retsfølge af frihedsberøvende  

 karakter, eller udlændingen er straffet for gentagne tilfælde af  

 salg af et særligt farligt eller skadeligt stof.« 2. I § 26 indsættes som stk. 2:
»Stk. 2. En udlænding kan udvises efter § 22, nr. 4, medmindre  

 de i stk. 1 nævnte forhold taler afgørende derimod.« 3. I § 49, stk. 1, ændres tre steder »§ 22, nr. 2-3«  

 til: »§ 22, nr. 2-4«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Baggrunden for forslaget Indsatsen mod indførelsen og udbredelsen af  

 narkotika i Danmark bør efter regeringens opfattelse intensiveres  

 på alle områder.
 Derfor har justitsministeren samtidig hermed udarbejdet  

 forslag til ændring af lov om euforiserende stoffer med henblik  

 på at skærpe straffen for gentagen handel med hårde  

 stoffer.
Det er regeringens opfattelse, at det ikke er  

 tilstrækkeligt at se på narkotikakriminaliteten som et nationalt  

 problem.
Der er typisk tale om international, organiseret kriminalitet, som  

 bl.a. er afhængig af internationale netværk af bagmænd,  

 kurerer og sælgere på gadeplan.
En bekæmpelse af narkotikakriminaliteten på  

 nationalt plan indebærer således også, at der sættes  

 ind mod kriminalitetens internationale forgreninger.
Dette kan bl.a. ske ved  

 at skærpe reaktionerne over for udlændinge, der under ophold her  

 i landet dømmes for narkotikakriminalitet.
På den baggrund foreslår regeringen, at  

 reglerne i udlændingeloven skærpes, således at der bliver  

 lettere adgang til at udvise udlændinge, der er dømt for  

 narkotikakriminalitet.
Herved tilgår der de »rejsende i  

 narkotikakriminalitet« et tydeligt signal om, at vi ikke accepterer denne  

 virksomhed.
2. Udvisningsudvalget I efteråret 1995 nedsattes der under  

 Indenrigsministeriet et ekspertudvalg, hvis opgave bl.a. er   på  

 baggrund af en gennemgang af regler og praksis for udvisning   at vurdere  

 behovet for en revision af strukturen og indholdet af  

 udvisningsbestemmelserne i udlændingeloven (Udvisningsudvalget).
 Udvisningsudvalgets arbejde forventes afsluttet omkring  

 årsskiftet 1996-1997.
 Regeringen har imidlertid fundet det nødvendigt  

 allerede på nuværende tidspunkt at foretage en særlig  

 indsats over for udlændinge, der dømmes for  

 narkotikakriminalitet.
 Det er imidlertid hensigten, at Udvisningsudvalget  

 fortsætter sit arbejde med hensyn til vurderingen af hele strukturen og  

 indholdet af udvisningsbestemmelserne i udlændingeloven.
 Regeringen finder i den forbindelse, at der er andre  

 former for kriminalitet, f.eks. terroristvirksomhed og menneskesmugling, som  

 er af samme internationale og samfundsfarlige karakter som  

 narkotikakriminalitet.
 Regeringen vil derfor anmode udvisningsudvalget om tillige  

 i sit arbejde at foretage en vurdering af, hvorvidt der er grundlag for at  

 ændre udvisningsreglerne også for disse kriminalitetsformer.
 Regeringen vil på baggrund af Udvisningsudvalgets  

 betænkning herefter fremsætte lovforslag om den samlede struktur  

 og indhold af udvisningsbestemmelserne i udlændingeloven.
3. Selve forslaget Narkotikakriminalitetens internationale karakter og  

 samfundsfarlige karakter i øvrigt giver efter regeringens opfattelse  

 grundlag for at bryde med det hidtidige princip i udlændingeloven,  

 hvorefter en udlændings beskyttelse mod udvisning styrkes, jo  

 længere den pågældendes lovlige ophold her i landet har  

 varet.
 Regeringen har derfor besluttet, at narkotikakriminalitet  

 underkastes en særlig regulering i tillæg til de eksisterende  

 udvisningsregler, således at dom for narkotikakriminalitet vil kunne  

 medføre udvisning, selv om de almindelige udvisningsbetingelser ikke  

 er opfyldt.
 Lovforslaget indeholder således et forslag til en  

 bestemmelse, hvorefter der som udgangspunkt kan ske udvisning af en  

 udlænding, som er idømt ubetinget frihedsstraf for  

 overtrædelse af lov om euforiserende stoffer eller straffelovens § 191  

 eller § 191 a, eller en udlænding, som er straffet for gentagne  

 tilfælde af salg af et særligt farligt eller skadeligt stof.
 Afgørelser vedrørende udvisning efter de  

 foreslåede bestemmelser skal som afgørelser vedrørende  

 udvisning efter de almindelige udvisningsbestemmelser træffes under  

 hensyntagen til Danmarks internationale forpligtelser, herunder Den  

 Europæiske Menneskerettighedskonvention.
 EU- eller EØS-borgere vil kunne udvises i  

 overensstemmelse med EU-reglerne herom.
 Endelig skal udsendelse af en udlænding, der er  

 udvist, ske i overensstemmelse med udlændingelovens § 31. Det  

 følger bl.a. af denne bestemmelse, at en udlænding ikke udsendes  

 til et land, hvor den pågældende risikerer forfølgelse af  

 de grunde, der er nævnt i FN s Flygtningekonvention, eller hvor  

 vedkommende ikke er beskyttet mod videresendelse til et sådant  

 land.
4. Økonomiske og administrative konsekvenser af lovforslaget Det vurderes, at lovforslaget ikke vil have  

 økonomiske eller administrative konsekvenser.
5. Erhvervsøkonomiske, miljømæssige og EU-retlige  

 konsekvenser af lovforslaget Lovforslaget vil ikke have erhvervsøkonomiske,  

 miljømæssige eller EU-retlige konsekvenser.
6. Orientering om lovforslaget Lovforslaget er samtidig med fremsættelsen sendt  

 til:
 Præsidenterne for Østre og Vestre Landsret,  

 Københavns Byret, retterne i Århus, Odense, Ålborg og  

 Roskilde, Den Danske Dommerforening, Dommerfuldmægtigforeningen,  

 Rigsadvokaten, Rigspolitichefen, Politidirektøren i København,  

 Foreningen af Politimestre i Danmark, Politifuldmægtigforeningen, Dansk  

 Politiforbund, Dansk Kriminalpolitiforening, Advokatrådet, Det Danske  

 Center for Menneskerettigheder, Nævnet for Etnisk Ligestilling,  

 Flygtningenævnet, Dansk Flygtningehjælp og  

 Udvisningsudvalget.
Bemærkninger til lovforslagets enkelte  

 bestemmelser Til § 1 Til nr. 1 Bestemmelsen indebærer, at udlændinge   ud  

 over de eksisterende udvisningsmuligheder   kan udvises, når der er  

 tale om tilfælde omfattet af den foreslåede tilføjelse i §  

 22, nr.4.
 Henvisningerne til § 22 i §§ 23 og 24 indebærer, at  

 udlændinge omfattet af disse bestemmelser tillige vil kunne udvises  

 på baggrund af bestemmelserne i nærværende forslag.
Overtrædelse af lov om euforiserende stoffer  

 straffes i dag med bøde, hæfte eller fængsel i indtil 2  

 år, jf. § 3 i lov om euforiserende stoffer.
Overtrædelse af  

 straffelovens § 191 straffes med fængsel i indtil 6 år eller  

 under skærpende omstændigheder med fængsel i indtil 10  

 år.
Endvidere straffes overtrædelse af § 191 a med fængsel  

 i indtil 6 år.
Som nævnt i de almindelige bemærkninger  

 foreslås straffen for gentagne narkotikaforbrydelser nu  

 skærpet.
 Nærværende lovforslag indebærer, at en  

 udlænding, som er idømt ubetinget frihedsstraf eller anden  

 strafferetlig retsfølge af frihedsberøvende karakter for  

 overtrædelse af lov om euforiserende stoffer eller straffelovens § 191  

 eller § 191 a, eller som er straffet for gentagne tilfælde af salg af  

 et særligt farligt eller skadeligt stof, som udgangspunkt udvises,  

 uanset at de almindelige udvisningsbetingelser i den gældende  

 affattelse af udlændingelovens §§ 22-24 ikke er opfyldt.
En udlænding kan efter bestemmelsens første  

 led som udgangspunkt udvises, hvis den pågældende idømmes  

 en frihedsstraf, som ikke er gjort betinget, eller anden strafferetlig  

 retsfølge af frihedsberøvende karakter for overtrædelse  

 af lov om euforiserende stoffer eller straffelovens § 191 eller § 191 a,  

 uanset længden af den idømte straf, og uanset hvor længe  

 den pågældende har opholdt sig i landet.
Bestemmelsen finder  

 således anvendelse, uanset om den pådømte  

 overtrædelse ikke vedrører et særligt farligt eller  

 skadeligt stof, jf. nedenfor.
Efter bestemmelsens andet led kan en udlænding, som  

 er straffet for gentagne tilfælde af salg af et særligt farligt  

 eller skadeligt stof, endvidere udvises.
Bestemmelsen finder anvendelse  

 uanset karakteren eller længden af den idømte straf   f.eks.,  

 hvis udlændingen idømmes bøde eller betinget frihedsstraf  

 for en sådan overtrædelse.
Begrebet »et særligt farligt eller skadeligt stof«  

 anvendes også i straffelovens § 191, stk. 1, 2. pkt.
Herved  

 forstås hårde stoffer som f.eks. heroin og kokain, jf.  

 Folketingstidende 1974-75 (2. samling), Tillæg A, sp. 1621, men ikke  

 hash.
Som særligt farlige stoffer anses i praksis også f.eks.  

 amfetamin eller ecstacy.
 Ved gentagne tilfælde af salg forstås ikke  

 alene tilfælde, hvor den tiltalte tidligere er dømt for handel  

 med små mængder hårde stoffer (egentlig  

 gentagelsesvirkning), men også tilfælde, hvor der foreligger  

 flere forhold til samtidig pådømmelse (sammenstød af  

 forbrydelse).
 Udvisning vil ikke kunne finde sted, hvis dette er i strid  

 med Danmarks internationale forpligtelser, jf. lovforslagets almindelige  

 bemærkninger.
 Udlændinge, der ikke har boet her i landet i  

 længere tid end det sidste år, kan efter de gældende regler  

 udvises administrativt, hvis udlændingen ulovligt besidder eller bruger  

 euforiserende stoffer, jf. udlændingelovens § 25, stk. 2, nr. 2. Med  

 lovforslaget tilsigtes der ingen ændring i den hidtidige anvendelse af  

 denne udvisningsmulighed.
Til nr. 2 Der foreslås indsat en ny bestemmelse i § 26, stk.  

 2. Baggrunden herfor er, at det ønskes markeret, at undladelse af  

 udvisning i de i § 22, nr. 4, omhandlede tilfælde kun undtagelsesvis  

 kan finde sted.
Ifølge udlændingelovens § 26 skal der ved  

 afgørelser om udvisning tages hensyn til, om udvisningen må  

 antages at virke særligt belastende.
Der er i denne bestemmelse  

 opregnet en række forhold, som navnlig skal indgå i den  

 vurdering.
Dette drejer sig bl.a. om udlændingens tilhørsforhold  

 til det danske samfund, herunder varigheden af opholdet her i landet og  

 oplysninger om udlændingens personlige forhold.
 Narkotikaforbrydelser må anses for at være en  

 kriminalitet af en sådan grov og samfundsfarlig karakter, at hensynene  

 nævnt i den gældende § 26 kun undtagelsesvis skal tillægges  

 afgørende betydning ved en afgørelse om udvisning.
Om der foreligger sådanne særlige forhold, at  

 hensynene som nævnt i § 26 kan føre til, at der undtagelsesvis  

 ikke sker udvisning efter § 22, nr. 4, afhænger af en konkret  

 vægtning af på den ene side arten og grovheden af den i § 22,  

 stk. 4, nævnte kriminalitet og på den anden side styrken af de i  

 § 26 nævnte hensyn.
De i denne bestemmelse nævnte hensyn til  

 udlændingens familiemæssige tilknytning til Danmark vil  

 således i givet fald tale mod udvisning, i det omfang dette  

 følger af internationale forpligtelser, jf. art. 8 i Den  

 Europæiske Menneskerettighedskonvention.
Til nr. 3 Som en konsekvens af lovforslagets § 1, nr. 1,  

 foreslås kompetencereglen i udlændingelovens § 49, stk. 1,  

 ændret, således at også udvisning efter § 22, nr. 4,  

 afgøres af domstolene efter anklagemyndighedens påstand.
Til § 21 Henset til lovændringens karakter foreslås  

 det, at loven træder i kraft dagen efter bekendtgørelsen.
Loven finder efter almindelige principper, jf. herved  

 straffelovens § 3, alene anvendelse på lovovertrædelser, der  

 begås efter lovens ikrafttræden.
Når en sådan  

 lovovertrædelse skal pådømmes ved domstolene, kan der  

 imidlertid ved udvisning efter § 22, nr. 4, 2. led, lægges vægt  

 på tidligere domme for narkotikahandel, uanset at disse er afsagt  

 før ikrafttrædelsen af denne lov.
