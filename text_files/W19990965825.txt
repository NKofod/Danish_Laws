Kendelse fra Pressenævnet i sag nr.  

 41/1999 Winnie og  Dorrit  Busch har på vegne   Erling  

  Busch klaget til Pressenævnet over forsiden og en artikel bragt i  

 Ekstra Bladet den 22. marts 1999, idet de mener, at god presseskik er  

 tilsidesat.
 Forsidehenvisningen viste et billede af klageren og  

 lød "Dansk politiker anklaget: GRAMSEDE PÅ PRAKTIKANT side  

 4".
 Artiklen på side 4 havde overskriften "Politiker i  

 retten for sex-overgreb" og bl.a. følgende indhold:
"Skælskør har fået sin egen  Bill og  

  Monica-sag   jobpraktikant anklager byrådsmedlem for at gramse hende  

 på brysterne - Han tog på mine bryster og pressede sit underliv  

 mod mig Sådan har en 37-årig kvinde sagt til politiet  

 om sit meget nære møde med 66-årige  Erling  Busch, medlem  

 at byrådet i Skælskør for Socialdemokratiet.
 Og mens folk i byen trækker på  

 smilebåndet af kommunens egen  Bill og  Monica-sag, skal den aldrende  

 politiker i denne uge i retten forsøge at forsvare sig mod det  

 påståede sex-overgreb, som ifølge kvinden fandt sted i  

 september 1997, mens hun var i jobtilbud på byens ældrecenter  

 Rådmandshaven.
 Vicepolitimester  Michael  Kafton i Slagelse siger til  

 Ekstra Bladet, at der er rejst tiltale mod den 66-årige politiker for  

 blufærdighedskrænkelse.
 Selv nægter  Erling  Busch sig skyldig i enhver  

 anklage.
 Han erkender, at han mødtes med job-praktikanten  

 under et besøg på ældrecentret, hvor han ofte kommer i sin  

 egenskab af socialudvalgsmedlem.
Men det skete helt uden tilnærmelser.  

 Tværtimod forsøgte han at hjælpe kvinden af med nogle  

 smerter.
Hun havde nemlig betroet ham, at hun havde problemer med ryggen.  

 Derfor tilbød han at vise hende, hvordan han hjemme masserer sin  

 hustrus ryg.
- Jeg masserede hendes ryg i et par minutter.
Det var det  

 hele, forklarer  Erling  Busch.
- Det passer ikke.
Han befølte mine bryster   og  

 pressede underlivet mod mig, har den 37-årige fortalt politiet.
Presset til tavshed Hun ventede et helt år, inden hun meldte overgrebet  

 til politiet.
 Efter hvad Ekstra Bladet erfarer, fordi hun følte  

 sig presset til at tie om sin ubehagelige oplevelse.
Det skete på et møde med  Erling  Busch og  

 ældrecentrets leder  Mona  Christensen.
Mødet foregik på  

 lederens kontor, hvor den 37-årige ligeud fik at vide, at der ikke var  

 nogen sag! Og som ansat i et jobtilbud fandt hun det i begyndelsen  

 nyttesløst at tale både sin chef og et medlem af socialudvalget  

 imod.
Derfor kom sagen om politikeren og job-praktikanten først  

 politiet for øre sidste efterår.
- Jeg sagde, der var tale om en misforståelse.
Men  

 hvis hun havde opfattet situationen anderledes, måtte hun undskylde.  

 Derefter konkluderede lederen, at nu måtte den sag være glemt,  

 har  Erling  Busch forklaret om mødet.
Hævnakt Han føler sig forfulgt af kvinden og kalder hendes  

 anmeldelse for en hævnakt, fordi han ikke var i stand til at  

 hjælpe hende, da hun bad om hans assistance efter at være blevet  

 anmeldt for socialt bedrageri.
- Lederen af ældrecentret rådede mig til at  

 lade være.
Jeg fik at vide, at der var tale om en "rådden sag",  

 siger han.
 Ekstra Bladet besøgte i går  Erling  Busch  

 på Parkvænget i Skælskør.
- Min advokat har sagt, at jeg ikke længere må  

 udtale mig om sagen, nåede han at sige, inden fru Ditte smækkede  

 den massive hoveddør i med et brag." Artiklen var ledsaget af et stort billede af klageren med  

 billedteksten:
"Den tidligere Falck-redder  Erling  Busch anklages for at  

 have befølt en 37-årig kvindes bryster, mens hun var i  

 jobpraktik   selv kalder politikeren det for rygmassage." Klageren har oplyst, at artiklens overskrifter også  

 blev anvendt på bladets spisesedler den pågældende dag.
 Klageren har anført, at han blev hængt ud som  

 forbryder, før sagen blev behandlet i retten, og at han derved er  

 blevet dømt på forhånd.
 Klageren har videre anført, at det er urimeligt, at  

 der er anvendt et billede af klageren uden hans tilladelse, og at bladet har  

 foretaget en delvis afskrift fra Sjællandske Tidende, da klageren ikke  

 ville udtale sig til bladet.
 Klageren har yderligere anført, at der  

 sædvanligvis ikke bliver nævnt navne eller vist billeder i  

 forbindelse med beskrivelse af forbrydelser, og at der derfor heller ikke  

 burde være bragt billede og navn i denne sag, uanset at klageren er  

 byrådsmedlem.
 Klageren har endelig anført, at folkevalgte  

 personer ikke bør skildres anderledes end andre mennesker.
 Bladet har i en udtalelse anført, at omtalen ikke  

 er i strid med lovgivningen.
Bladet har nærmere anført, at klageren  

 skaffede sig adgang til plejehjemmet i sin egenskab af byråds- og  

 socialudvalgsmedlem og misbrugte således den tillid, der må  

 knytte sig til sådanne hverv.
Den skete omtale er et resultat af  

 mandens ulovlige adfærd.
 Bladet har videre anført, at pressen har en  

 særlig forpligtelse til at skildre folkevalgtes misbrug af deres  

 magtbeføjelser, og at de påklagede artikler holder sig inden for  

 rammerne af god presseskik.
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Tage Clausen og  

 Ole Askvig.
 Pressenævnet udtaler:
Pressenævnet finder, at foromtale af den straffesag,  

 der var rejst mod klageren, havde almen interesse, idet sagen kunne få  

 betydning for klagerens mulighed for at bestride det hverv, han er valgt til  

 at varetage.
Dette gælder ikke mindst, når sagen som i dette  

 tilfælde har sit udspring i et møde, der skyldtes klagerens  

 hverv som politiker.
Klageren har afvist at udtale sig om sagen over for Ekstra  

 Bladet.
Da bladet herefter har citeret klagerens udtalelser til et andet  

 medie, finder Pressenævnet, at Ekstra Bladet har handlet i  

 overensstemmelse med god presseskik.
 Afsagt den 26. maj 1999.
