Bekjendtgjørelse angaaende en mellem Danmark og Sverrig vedtagen Deklaration om Lodsningen i Øresund.
Den 14de August d.a. er der i Udenrigsministeriet blevet udfærdiget følgende Deklaration:
 Til nærmere Bestemmelse af den, danske og svenske Udersaatter tilkommende  

 Ret til Lodsning i Øresund have Hans Majestæt Kongen af Danmark og Hans  

 Majestæt Kongen af Sverrig og Norge bemyndiget Undertegnede til at komme  

 overens om følgende Deklaration:
 Art. 1.
 I de Dele af Øresund, som paa den ene Side begrænses af Dansk, paa den  

 anden side svensk Land, skal Lodsningen med lige Ret tilkomme  enhver af  

 Nationerne i Overensstemmelse med de i det Følgende  givne nærmere Regler ,  

 og enhver af dem ordner for sit Vedkommende Udøvelsen heraf.
 Hvor begge Kyster tilhøre samme Land, tilkommer Lodsningsretten alene  

 dette og er underkastet dets Myndigheders nærmere Bestemmelser.
Hver Stat forbeholder sig Lodsning ind og ud af sine egne Havne.
De af  

 enhver af de tvende Regjeringer tagne Bestemmelser om Lodsvæsenet i Øresundet  

 skulle ikke i nogen Henseende stride mod de i Traktaten af 14de Marts 1857  

 indeholdte Regler.
 Begge Landes Lodser skulle i ethvert Tilfælde i omtalte Farvande nyde  

 samme Ret som den mest begunstigede Nations.
 Art. 2.
 Som udelukkende dansk Farvand anses i Henhold til ovenstående  

  Bestemmelser Drogden, der mod Nord bestemmes ved en Linie, dragen fra Midten  

 af Charlottenlund over Stubbetønden og den nordlige Tønde på Middelgrunden  

 til Kosten nor for Saltholmens nordlige pynt, og mod syd ved en linie fra den  

 sydligste Kost ved Amager over Drogdens fyrskib til Saltholmens sydlige pynt.
Dog skal det være svenske Lodser tilladt Nord om Saltholmen at lodse ind  

 paa Kjøbenhavns Yderrhed, der mod Nord bestemmes ved Drogdens Nordgrænse, mod  

 Øst ved Middelgrunden, mod Syd ved en Linie fra Johanneskirken over Midten af  

 Refshaleøen og mod Vest ved en Linie fra Trekroners Østside til Stubbens  

 Sydost Bager og herfra til Stubbetønden.
Ligeledes skal det være svensk Lods,  

 der i overensstemmelse med Ovenstaaende har taget Skib ind på Yderrheden,  

 tilladt, hvis Skibets fører ønsker det og Skibet ikke gaar ind på  

 Inderrheden, at forblive paa Skibet og lodse det ud Nord om Saltholmen.  

 Derimod er det ikke tilladt en svensk Lods paa Yderrheden at antage Lodsning  

 af andet Skib end det, hvormed han paa ovennævnte Maade er hidkommet, saalidt  

 som svenske Lodsbaade kunne henligge på Yderrheden under Paaskud af at skulle  

 aftage indkomne svenske Lodser.
 Art. 3.
 De tvende Regjeringer forbinde sig til med de til deres Raadighed staaende  

 Midler at yde hinanden Bistand til Overholdelse af ovenstaaende Bestemmelser.
 Art.4.
 Ligesom denne Overenskomst udelukkende angaar Lodsningsretten i Øresundet  

 og altsaa ikke i nogen Henseende gjør Indskrænkning i den de tvende Stater  

 efter almindelige folkeretlige Grundsætninger tilkommende Høihedsret over  

 Søterritoriet, saa langt dette strækker sig, saaledes forbeholder den  

 kongelig danske Regjering sig navnlig ogsaa at udelukke svenske lodser fra  

 Kjøbenhavns Yderrhed, naar saadant paa grund af krigerske Eventualiteter  

 måtte anses for nødvendigt.
 Art. 5.
 Foranstaaende Bestemmelser skulle træde i Kraft fra og med den 21de af  

 indeværende Maaned.
 Til Bekræftelse heraf have de Undertegnede underskrevet denne Deklaration  

 i tvende ligelydende Eksemplarer og forsynet disse med deres Segl, hvilket  

 skete i Kjøbenhavn den 14de August 1873.
Hans Majestæt Kongen af Danmarks Udenrigsminister O.D.
Rosenørn Lehn (L.S.) Hvilket herved efter allerhøieste Bemyndigelse bekjendtgjøres til  

 Efterretning og behørig Iagttagelse.
 Udenrigsministeriet, den 15de August  

 1873.
O.D.
Rosenørn-Lehn.
