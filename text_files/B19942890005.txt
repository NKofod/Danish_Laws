Gyldighedsområde Disse tekniske bestemmelser specificerer de tekniske krav og de tilhørende  

 prøvningsforskrifter, som et terminaludstyr skal overholde for at kunne  

 typegodkendes for tilslutning til 2,048 Mbit/s digitale faste kredsløb uden  

 standardiseret rammelåsning.
 Hjemmelsgrundlaget for disse tekniske bestemmelser fremgår af  

 kommunikationsministerens bekendtgørelse nr. 882 af 29. oktober 1992,  

 »Bekendtgørelse om teleterminaludstyr«(* 1), § 3, stk. 3.
Ikrafttræden Disse tekniske bestemmelser træder i kraft den 3. august 1994, og  

 erstatter TB 93 006, marts 1993.
Typegodkendelse Fremgangsmåden for opnåelse af typegodkendelse fremgår af § 5, stk. 1 i  

 ovennævnte bekendtgørelse.
Tekniske krav og prøvningsforskrifter De nærmere bestemmelser - herunder reference til de tekniske krav og  

 prøvningsforskrifter - er fastlagt i bilag 1:
Bilag 1. KOMMISSIONENS BESLUTNING af 18. juli 1994 om en fælles teknisk  

 forskrift med tilslutningskrav til grænseflader for terminaludstyr til  

 digitale ustrukturerede lejede kredsløb med en kapacitet på 2048 kbit/s i  

 ONP-systemet (Open Network Provision) Rekvirering af love, bekendtgørelser, standarder m.v.
 Love, bekendtgørelser og tekniske bestemmelser kan fås ved henvendelse til  

 Telestyrelsen.
 ETSI standarder kan købes hos Telestyrelsen.
 ITU rekommandationer kan købes direkte hos ITU, Place des Nations, CH-1211  

 Geneve 20, tlf.: +41 22 730 5111, fax: +41 22 730 5194 eller +41 22 733 7256  

 eller eventuelt gennem Telestyrelsen.
 CEPT rekommandationer og NET standarder kan købes hos Office de liaison  

 CEPT, Case postale, CH-3001 Berne, tlf.: +41 31 338 2501, fax: +41 31 338  

 2078 eller eventuelt gennem Telestyrelsen.
 ISO/CEN/CENELEC/IEC/DS standarder kan købes hos Dansk Standard,  

 Baunegårdsvej 73, 2900 Hellerup, tlf. 39 77 01 01, fax. 39 77 02 02.
 (* 1)Bekendtgørelsen indeholder bestemmelser, der gennemfører Rådets  

 Direktiv 91/263/EØF, De Europæiske Fællesskabers Tidende (EF-Tidende) 1991 L  

 128 s.1.
