 Med virkning fra 1. december 1988 vil Statsfrøkontrollen for en række  

 sorter ved renhedsanalysen ændre arbejdsprøvens størrelse, således at den  

 svarer til 2.500 frø. De undersøgte vægtmængder vil som hidtil blive anført  

 på analysebeviserne.
En gennemgang af tusindkornsvægten hos forskellige sorter af en række  

 almindeligt dyrkede arter har vist, at der i dag er betydelige forskelle  

 imellem sorternes frøvægt.
Da både de danske analyseregler og ISTA's  

 analyseregler tillader, at der ved renhedsanalysen enten undersøges de i  

 reglerne foreskrevne vægtmængder eller en frømængde svarende til 2.500 frø,  

 vil Statsfrøkontrollen for sorter, hvor dette er relevant, undersøge en  

 frømængde svarende til 2.500 frø. Ændringen træder i kraft fra 1. december  

 1988.
 Den undersøgte frømængde vil som hidtil blive anført på alle danske  

 analysebeviser samt på de ISTA-analysebeviser, hvor der rapporteres en  

 specifikation af det vægtprocentiske indhold af en eller flere arter i  

 renhedsmængden.
