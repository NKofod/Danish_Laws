Nr BTL 233 Betænkning over Forslag til lov om ændring af lov om støtte til  

 jordbrugets strukturudvikling og til økologisk jordbrug m.v. (Støtte til  

 fremme af økologisk omstilling inden for jordbrug og fiskeri m.v.)   

 Nr L 233 1996-97, 1. samling Afgivet af Landbrugs- og Fiskeriudvalget Afgivet: 19970522 Udvalget har behandlet lovforslaget i en række møder og har herunder stillet spørgsmål til fødevareministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Friluftsrådet og Skolen for Økologisk Afsætning.
 Der er af fødevareministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med de stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling og  

 vil stemme hverken for eller imod de stillede ændringsforslag.
 Regeringen, Socialistisk Folkeparti og Enhedslisten har i en stemmeaftale  

 vedrørende finansloven for 1997 afsat 100 mio. kr. over en 4-årig periode til  

 anvendelse af grønne initiativer på følgende 4 områder: fremme af økologiske  

 non-food produkter, fremme af økologisk fiskeri, græsrodsforskning og  

 kompensation for grønne indkøbsaftaler.
Nye økologiske produktioner og koncepter er der bestemt ikke noget i vejen  

 med, så længe de kan eksistere under gældende markedsvilkår og matcher  

 udfordringerne i den frie verdenshandel.
Hvorvidt økologiske produkter er  

 sundere end traditionelle produkter, står mindretallet uklart.
Men såfremt  

 forbrugerne ønsker disse produkter, skal Danmark også være i stand til at  

 levere dem - vel at mærke på markedsvilkår.
Ved at give statstilskud til ovennævnte 4 områder gøres mere skade end  

 gavn.
Mindretallet vil anbefale, at de, som gerne vil beskæftiges inden for  

 de økologiske områder, som lovforslaget retter sig mod, planlægger deres  

 beskæftigelse med en meget kort tidshorisont, idet mindretallet ikke særskilt  

 vil støtte en yderligere statslig subsidiering af økologiske produktioner.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og vil  

 stemme imod de stillede ændringsforslag.
Mindretallet har intet mod økologisk produktion, men økologisk produktion  

 må foregå på samme vilkår som traditionel landbrugsproduktion.
Mindretallet  

 finder det forkert, at økologisk produktion med dette lovforslag støttes med  

 100 mio. kr. over en periode på fire år, og at pengene anvendes til fremme af  

 økologiske non-food produkter, fremme af økologisk fiskeri, græsrodsforskning  

 og som kompensation for grønne indkøbsaftaler.
Hele lovforslaget skal ses i  

 lyset af den røde finanslovsaftale mellem regeringen og Socialistisk  

 Folkeparti og Enhedslisten.
Landbruget og det økologiske jordbrug må principielt kunne klare sig selv  

 og uden tilskud, ikke fordi støtte- og tilskudsordninger ikke i ganske  

 særlige tilfælde og i en tidsbegrænset periode kan retfærdiggøres, men fordi  

 midlerne til udbetaling af støtte og tilskud fundamentalt set kommer fra  

 andre overskudsgivende virksomheder og kanaliseres gennem det offentlige  

 bureaukrati til modtagerne.
Sagt med andre ord: De personer og virksomheder,  

 der er i stand til at skabe en værditilvækst, som alle i samfundet har gavn  

 af, tvinges gennem beskatning til at aflevere en del til de virksomheder, der  

 ikke kan eller er mindre gode til at drive virksomhed.
Samfundsøkonomisk var  

 det bedst at lade værditilvæksten blive hos de personer og virksomheder, der  

 er økonomisk sunde, og lade de virksomheder falde, som alene fungerer i kraft  

 af vedvarende støtte og tilskud.
Mindretallet havde hellere set, at man havde fortsat erhvervsministerens  

 initiativ fra 1996 vedrørende forenklinger og lettelser af administrative  

 byrder for selvstændige erhvervsdrivende, herunder i landbruget og i det  

 økologiske jordbrug.
Ved intitiativet fra 1996 blev der til formålet afsat  

 100 mio. kr., der blandt andet kom 1.200 økologiske jordbrug til gode i form  

 af, at de slap for at skulle betale skønnet 1,5 mio. kr. i afgift til staten  

 for den særlige økologikontrol.
Det er den korrekte og bedste måde at støtte  

 et erhverv på, nemlig at lade erhvervene slippe for skatteåget og  

 administrative byrder.
Ændringsforslag Til § 1Af fødevareministeren, tiltrådt af et flertal (S, SF,  

 RV og EL):
 1) I den under nr. 6 foreslåede affattelse af § 6, stk.  

 4, 2. pkt., ændres ordene: »2 år« til: »5 år«.
 2) I den under nr. 6 foreslåede affattelse af § 6, stk.  

 4, indsættes efter 2. pkt. som nyt punktum:
»Afgørelsen skal indeholde oplysning om adgangen til efter § 6, stk.  

 6, at begære domstolsprøvelse og om fristen herfor.« 3) I den under nr. 6 foreslåede affattelse af § 6, stk.  

 5, ændres: »2 år« til: »5 år«.
Bemærkninger Til nr. 1 og 3 Tidsrammen for den periode, hvor producenten ikke kan  

 generhverve autorisation, foreslås hævet til 5 år.
Tidsrammen foreslås hævet  

 på tilsvarende vis for personer, der omsætter økologiske produkter. Ændringen  

 bestyrker kvaliteten af den økologiske produktion og vil medføre øget tillid  

 til ordningen hos forbrugerne.
 Til nr. 2 Bestemmelsen supplerer forvaltningslovens § 26. Tilsvarende  

 bestemmelser findes i en lang række love, der vedrører fratagelse af  

 autorisation, og foreslås medtaget af hensyn til retssikkerheden.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V) Lene  

 Espersen (KF) Henning Grove (KF) Peder Sønderby (V) Niels Højland (FP)  

 Centrum-Demokraterne og Dansk Folkeparti havde ikke medlemmer i udvalget.
