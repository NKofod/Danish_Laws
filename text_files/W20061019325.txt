Landsskatteretskendelse vedr.
Tilbagebetaling af moms vedr.  

 tatovørvirksomhed Sagen angår spørgsmålet om klageren har krav  

 på tilbagebetaling af uberettiget opkrævet moms.
Landsskatterettens  

 afgørelse Regionen har nægtet at  

 tilbagebetale indbetalt moms på 75.592 kr.
 Landsskatteretten godkender  

 tilbagebetaling af moms.
Sagens oplysninger Klageren driver  

 tatovørvirksomhed og har været momsregistreret herfor siden den 1. maj 1992.  

 Klageren har afmeldt virksomheden fra momsregistreringen pr. 31. december  

 2001  

 og anmodet told- og skatteregionen om tilbagebetaling af den moms, som han  

 tidligere har indbetalt.
Regionen har herefter opgjort den ikke forældede  

 indbetalte moms til i alt 75.592 kr. for perioden fra 30. september 1997 til  

 31. december 2001.
Landsskatteretten har i  

 kendelse af 21. februar 2005 fundet, at klagerens tatovørvirksomhed er  

 momsfritaget efter momslovens § 13, stk. 1, nr. 7, som anden kunstnerisk  

 virksomhed.
Landsskatteretten tog ikke stilling til selve spørgsmålet om  

 tilbagebetaling af momsen, idet Told- og Skattestyrelsen var  

 klagemyndighed for denne del af afgørelsen.
Da Landsskatteretten fra 1.  

 november 2005 kan påkende spørgsmålet om tilbagebetaling af momsen, er sagen oversendt  

 fra SKAT.
Regionens afgørelse Regionen har ikke imødekommet  

 klagerens anmodning af tilbagebetaling af moms med 75.592 kr.
Til støtte  

 herfor  

 har regionen anført, at momsen er betalt af forbrugeren, og at der ikke er  

 dokumentation for tilbagebetaling af momsen til forbrugeren.
Skattecenterets udtalelse Skattecenteret har gennemgået  

 virksomhedens regnskabsmateriale for perioden 1997-2004. Der findes ingen  

 prisliste, hvorfor prisen fastsættes individuelt.
Beregning af momsen er  

 gennemgået og afstemt med angivelserne.
Helhedsindtrykket er, at virksomheden  

 har været drevet på samme måde med samme aktivitet i hele perioden.  

 Gennemsnitsvederlaget pr. gang, der tatoveres, kan for 2001, 2002 og 2003  

 opgøres til henholdsvis 1.692 kr., 2.298 kr. og 2.269 kr.  

 Gennemsnitsvederlaget  

 er således steget med ca. 600 kr.
Klageren ønskede i første omgang ikke at  

 blive momsregistreret.
Da han udøver anden kunstnerisk virksomhed og dermed  

 er  

 momsfritaget, skulle han ikke have været momsregistreret.
Klageren har  

 jævnfør  

 beregningerne tilsyneladende ikke overvæltet momsen på sine kunder.
Det  

 indstilles derfor, at klageren får den indbetalte moms tilbage.
Klagerens påstand og  

 argumenter Klagerens repræsentant har  

 fremsat påstand om, at klageren har krav på tilbagebetaling af uberettiget  

 opkrævet moms på i alt 75.592 kr.
Til støtte herfor har repræsentanten  

 anført,  

 at Landsskatteretten i kendelse af 21. februar 2005 fandt, at klagerens  

 tatovørvirksomhed er omfattet af momsfritagelsesbestemmelsen i momslovens §  

 13,  

 stk. 1, nr. 7. Virksomheden skulle således ikke have betalt moms.
De fleste  

 af  

 klagerens kunder kender markedsprisen på tatovering, og der er således ikke  

 tale om, at klageren kan overvælte momsen på kunderne, idet kunderne ville  

 kunne få lavet arbejdet hos 3 andre tatovører i byen.
Landsskatterettens  

 bemærkninger og begrundelse Klagerens tatovørvirksomhed  

 er omfattet af momsfritagelsesbestemmelsen i momslovens § 13, stk. 1, nr. 7,  

 hvorfor der ikke skulle være angivet og opkrævet moms.
Den uberettigede  

 opkrævede afgift skal derfor som udgangspunkt tilbagebetales, medmindre en  

 anden person end klageren fuldt ud har båret afgiftsbyrden, jf.  

 Højesteretsdom  

 af 15. juni 2005, SKM2004.330.HR, hvori det er anført:
Som fastslået i  

 EF-domstolens dom i sagen C-147/01 (Weber's Wine World), præmis 94, kan  

 tilbagebetaling  

 af en afgift, der er opkrævet med urette, kun undlades, når det af de  

 nationale  

 myndigheder er godtgjort, at en anden person end den afgiftspligtige fuldt ud  

 har båret afgiftsbyrden, og at tilbagebetaling af afgiften til den  

 afgiftspligtige ville medføre en ugrundet berigelse for ham. Der findes ingen prisliste i  

 klagerens virksomhed, hvorfor prisen fastsættes individuelt.
Virksomheden har  

 efter det oplyste været drevet på samme måde med samme aktivitet i hele  

 perioden.
Skattecenteret har konstateret, at klagerens gennemsnitsvederlag  

 pr.  

 arbejde ikke blevet reduceret efter klagerens afmelding af  

 momsregistreringen.  

 Tværtimod er gennemsnitsvederlaget pr. gang, der tatoveres, steget med ca. 600  

 kr., hvilket taler imod, at den betalte moms har været overvæltet på  

 virksomhedens kunder.
Da det således ikke er godtgjort, at klageren har  

 overvæltet afgiften på virksomhedens kunder, har han krav på tilbagebetaling  

 af  

 den uberettigede opkrævede moms.
