 Vi Christian den Tiende, af Guds Naade Konge til  

 Danmark og Island, de Venders og Goters, Hertug til Slegsvig, Holsten,  

 Stormarn, Ditmarsken, Lauenborg og Oldenborg,  Gøre vitterligt:  

 Rigsdagen har vedtaget og Vi ved Vort Samtykke stadfæstet følgende Lov:
§ 1 Landbrugsministeren bemyndiges til, efter at Bestemmelserne i Traktaten af  

 10. April 1922 om Ordningen af Vandløbs- og Digeforhold ved den dansk-tyske  

 Grænse er iagttaget, at bestemme, at der foretages Foranstaltninger til  

 Afvanding og Beskyttelse af Marsken ved Tønder med tilstødende lave  

 Geestarealer samt af Sejersbækdalen, herunder Anlæg af Havdige fra Højer til  

 Emmerlev på indtil 7,0 m Højde over daglig Vande.
 Hvis Afvandingen kræver et særligt Kraftanlæg, er Landbrugsministeren  

 ligeledes bemyndiget til efter Forhandling med Ministeren for offentlige  

 Arbejder at bestemme, at et saadant Anlæg skal bringes til Udførelse.
§ 2 Af Udgifterne ved de i § 1 omhandlede Foranstaltninger, herunder det  

 eventuelle Kraftanlæg, hvilke Udgifter anslås til i alt 4.235.000 Kr.,  

 udreder Statskassen to Trediedele, medens Resten udredes af Lodsejerne.  

 Udgiften afholdes i Løbet af 4 aar, og saaledes at der i Finansåret 1925-26  

 kan anvendes indtil 200.000 Kr.
§ 3 For Arealerne i Sejersbækdalen, der beskyttes af Havdiget Højer -  

 Emmerlev, oprettes en Kog under Tønder Amtsraads Tilsyn i Overensstemmelse  

 med Lov nr. 53 af 10. April 1874 om Diger til Beskyttelse mod Oversvømmelse  

 fra Havet, hvilken Lov ogsaa i øvrigt kommer til Anvendelse med de Ændringer,  

 som følger af nærværende Lov.
De tilgrænsende lave Geestarealer, der  

 inddrages under Anlæget, organiseres ligeledes i en selvstændig Kog og  

 indtræder tillige med førstnævnte Kog i Digelaget for Marsken ved Tønder.
For  

 de nydannede Koge gælder tilsvarende Bestemmelser som med Hensyn til de  

 nuværende Koge i Marsken ved Tønder.
§ 4 De Beløb, som Lodsejerne skal udrede, ydes mod Garanti af  

 Amtsrepartitionsfonden for Tønder Amt som laan af Statskassen, at afdrage og  

 forrente med en aarlig Ydelse af 7 pCt., hvoraf 6 pCt. beregnes som Rente,  

 Resten som Afdrag.
Finansministeren bemyndiges til at tilvejebringe de til  

 disse Laan nødvendige Midler ved i det Omfang, hvori det efter hans Skøn  

 maatte være fornødent, at udstede og afhænde indenlandske fra Kreditors Side  

 uopsigelige Statsobligationer til en Rente af ikke over 5 pCt. aarlig.
§ 5 Hvilke Ejendomme der skal deltage i Omkostningerne ved Udførelsen af de i  

 § 1 anførte Anlæg, i hvilket Forhold dette skal ske, samt hvorledes Vandløbs-  

 og Vejforbindelser skal ordnes m.v., bestemmes endeligt - under Hensyntagen  

 til Bestemmelserne i Traktaten om Ordningen af Vandløbs- og Digeforhold ved  

 den dansk-tyske Grænse - af en Kommission, som i dette Øjemed nedsættes af  

 Landbrugsministeren, og som ved sine Forhandlinger har at følge de i Lov af  

 30. December 1858 for Landvæsenskommissioner fastsatte Regler.
§ 6 For så vidt Bekostningen ved den aarlige Vedligeholdelse og Drift af de  

 fuldførte Anlæg ikke kan udredes af de fra Anlægenes Benyttelse flydende  

 Indtægter, paahviler den de samme Ejendomme, som har deltaget i Anlæget.  

 Saafremt der ikke ved Forhandling mellem de interesserede Parter opnaas  

 Enighed om Fordelingen af Udgifterne, fastsættes denne - under fornøden  

 Hensyntagen til Bestemmelserne i Traktaten om Ordningen af Vandløbs- og  

 Digeforhold ved den dansk-tyske Grænse - af den i § 5 nævnte Kommission.
De  

 Udgifter, som paalægges de enkelte Ejendomme, udredes af Ejeren.
Er en  

 Ejendom bortforpagtet eller bortlejet, skal dog de Beløb, der medgaar til  

 Forrentning af optagne Laan samt til Dækning af Vedligeholdelses- og  

 Driftsudgifter, refunderes Ejeren af Brugeren.
De til Afbetaling af Laanene  

 samt disses Forrentning og til Vedligeholdelse og Drift skyldige Beløb kan  

 inddrives ved Udpantning med samme Fortrinsret som for Skatter.
§ 7 Enhver er pligtig at afgive den til Udførelsen af Anlægene nødvendige  

 Grund, dog gives der derfor saavel som for anden Skade og Ulempe fuld  

 Erstatning.
Dennes Størrelse fastsættes i Mangel af mindelig Overenskomst af  

 den i § 5 ommeldte Kommission under fornøden Hensyntagen til Bestemmelserne i  

 Traktaten om Ordningen af Vandløbs- og Digeforhold ved den dansk-tyske  

 Grænse.
Enhver kan derhos tilpligtes at taale, at de til Udførelsen af Anlægene  

 nødvendige Materialer af Græstørv, Jord, o.s.v. mod fuld Erstatning tages fra  

 eller føres over hans Grund.
I Mangel af mindelig Overenskomst afgør den  

 fornævnte Kommission, hvorvidt saadant Materiale skal afgives og i  

 bekræftende Fald, hvor dette maa tages, samt den Erstatning, der skal gives -  

 alt under fornøden Hensyntagen til Bestemmelserne i fornævnte Traktat.
Ved Erstatningens Beregning har Kommissionen at gaa frem efter de for  

 Afstaaelse af jord m.v. til Jernbaner ved Forordningen af 5. Marts 1845  

 foreskrevne Regler.
Overensstemmende med Forskrifterne i denne Forordning  

 bliver det at afgøre, hvilken Del af Erstatningen der, hvis Jorden bruges af  

 en anden end Ejeren, skal tillægges Brugeren.
§ 8 Anlægenes Udførelse samt Ledelsen af Digelagets  

 (Afvandingsinteressentskabet) Anliggender overdrages til Bestyrelsen for  

 Digelaget for Marsken ved Tønder, idet denne Bestyrelse dog udvides med 4  

 Medlemmer, hvoraf 1 Medlem vælges af Landbrugsministeren efter forudgaaende  

 Forhandling med Ministeren for offentlige Arbejder, 1 Medlem af Tønder  

 Amtsraad, 1 Medlem af den nye Kog i Sejersbækdalen og 1 Medlem af den nye  

 Geestkog.
 Saavel Udførelsen som Vedligeholdelsen af de i § 1 nævnte Anlæg sker under  

 teknisk Kontrol fra Regeringens Side; Udgiften til Kontrollen med  

 Vedligeholdelsen udredes paa samme Maade som til de Arbejder, hvormed  

 Kontrollen føres.
 Meningsuligheder mellem Bestyrelsen og Kontrollen afgøres af  

 Landbrugsministeren efter Forhandling med Ministeren for offentlige Arbejder.
 Hvorefter alle vedkommende sig have at rette.
 Givet paa Christiansborg, den 18. April  

 1925.
 Under Vor Kongelige Haand og Segl.
 Christian R.
(L.S.) Kr.
Bording.
(* 1) Udfærdiget gennem Landbrugsministeriet.
Se Rigsdagstidende for  

 1924-25: Folket.
Tid Sp. 5416, 5660, 6427, 6465; Landst.
Tid.
Sp. 1360, 1642,  

 1664; Till.
A.
Sp. 6283; Till.
B.
Sp. 1513, 2383; Till.
C.
Sp. 1023, 2391.
