Bekendtgørelse om ændring af bekendtgørelse om visse aspekter i forbindelse med tilrettelæggelsen af arbejdstiden på offshoreanlæg § 1 I bekendtgørelse nr. 1509 af 15. december 2010 om visse aspekter i forbindelse med tilrettelæggelsen af arbejdstiden på offshoreanlæg foretages følgende ændring:
 1. I § 1 indsættes efter stk. 1 som nyt stykke:
»Stk. 2. Bekendtgørelsen finder endvidere anvendelse på de aktiviteter på offshoreanlæg, som ikke er nævnt i § 2, stk. 1, i offshoresikkerhedsloven, og som er omfattet af undergrundsloven og har sikkerheds- og sundhedsmæssig betydning, jf. § 4 i bekendtgørelse om udvidelse af anvendelsesområdet for offshoresikkerhedsloven.« Stk. 2 og 3 bliver herefter stk. 3 og 4.
§ 2 Bekendtgørelsen træder i kraft den 1. juni 2011.
