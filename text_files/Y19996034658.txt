 Udtalt,  

 at det fremgår af bemærkningerne til styrelseslovens § 8, stk. 4, at  

 bestemmelsen åbner mulighed for, at sagsmateriale gøres tilgængeligt ved  

 fremlæggelse på rådhuset, ved udsendelse til de enkelte medlemmer af  

 kommunalbestyrelsen, ved elektronisk adgang til databaserede oplysninger  

 eller  

 på anden måde, som sikrer at alle medlemmer får adgang til materialet.
Kommunalbestyrelsen kan ifølge styrelseslovens  

 § 8, stk. 5, beslutte, at medlemmerne skal have tilsendt sagsmateriale til  

 brug  

 for behandlingen af sagerne, herunder eventuelle sagsbeskrivelser og  

 indstillinger.
Den kommunale styrelseslov indeholder endvidere i § 9, stk. 4,  

 og § 20, stk. 3 og 6, bestemmelser, hvorefter kommunalbestyrelsesmedlemmer  

 har  

 ret til at få tilsendt informationer til brug for hvervet som  

 kommunalbestyrelsesmedlem.
Lovgivningen  

 er ikke til hinder for, at der anvendes edb-kommunikation i forbindelse med  

 tilsendelse af informationer til medlemmer af kommunalbestyrelsen.
Det er  

 imidlertid en forudsætning, at alle medlemmer sikres lige adgang til  

 informationer, som i medfør af den kommunale styrelseslov skal tilsendes  

 medlemmerne, uanset hvordan dette materiale formidles, og at medlemmer, der  

 ikke kan eller ikke ønsker at anvende edb, på anden måde får tilsendt  

 oplysningerne.
Et  

 medlem af en kommunalbestyrelse kan således ikke pålægges at modtage  

 materiale  

 ved anvendelse af edb-kommunikation.
En kommunalbestyrelse kan tilsvarende  

 ikke  

 pålægge et kommunalbestyrelsesmedlem udgifter i forbindelse med tilsendelse  

 af  

 materiale via edb, såfremt denne modsætter sig dette.
Udtalelse afgivet af Indenrigsministeriet om lovligheden af  

 at pålægge kommunalbestyrelsesmedlemmer at modtage sagsmateriale via  

 edb-kommunikation Medlem af  

 Nørrebro Bydelsråd  

  

 Gyda Kongsted, MF  

  

 Folketinget  

  

 1240 København K I et brev af 31. august 1999 rettede De henvendelse til  

 Indenrigsministeriet vedrørende modtagelse af informationer over det  

 elektroniske system Lotus Notes i forbindelse med Deres hverv som medlem af  

 Indre Nørrebro Bydelsråd.
 Det fremgik af Deres henvendelse, at De ikke længere ønskede at  

 modtage informationer over det elektroniske system Lotus Notes, da det  

 påførte  

 Dem ekstra udgifter i form af skattebetaling for en ISDN-forbindelse, der er  

 betalt af Indre Nørrebro Bydelsråd.
 De forespurgte i Deres henvendelse Indenrigsministeriet, om et  

 bydelsråd eller en kommunalbestyrelse kan pålægge et medlem ekstra udgifter i  

 forbindelse med videregivelse af relevant information/materiale med det ene  

 formål for et medlem at kunne varetage arbejdet som  

 bydelsrådsmedlem/kommunalbestyrelsesmedlem.
 I brev af 10. september 1999 anmodede Indenrigsministeriet  

 Indre Nørrebro Bydelsråd om en udtalelse om sagen.
Indre Nørrebro Bydel redegjorde ved brev af 16. september 1999  

 for sagen.
I brevet er bl.a. anført følgende:
 Alle bydelsrådsmedlemmer fik i løbet af 1997 installeret en  

 PCer med ISDN forbindelse og Internetadgang på deres privatadresse med  

 henblik  

 på at mest mulig kommunikation skulle foregå elektronisk.
 I løbet af 1998 blev bydelsadministrationen opmærksom på, at en  

 sådan arbejdsgiverbetalt forbindelse er skattepligtig efter reglerne om  

 fri  

 telefon, dog således at privat betalt telefon kan modregnes på  

 selvangivelsen.
 Bydelen iværksætter beskatning af forbindelsen fra 01.01.1999  

 hvilket meddeles Bydelsrådets medlemmer i brev af 01.02.1999.
Bydelsrådets medlemmer har indtil beslutning i Bydelsrådet den  

 10.02.1999 fået tilsendt alle dagsordener med bilag og protokoller fra  

 henholdsvis Bydelsråd og udvalg i papirversion til privatadressen.
Den  

 10.02.1999 traf Bydelsrådet beslutning om, at protokoller fremover udsendes  

 elektronisk på Lotus Notes.
 ..
 Økonomiudvalget behandlede sagen den 04.08.1999 under punkt  

 79/99 og traf følgende beslutning:
- at det undersøges, hvorvidt en fjernelse af  

 bydelsrådsmedlemmers adgang til internettet har betydning for beskatningen - at selvom dette ikke er tilfældet, fastholdes princippet om,  

 at det forudsættes, at alle Bydelsrådets medlemmer har adgang til Lotus Notes - at bydelsrådets medlemmer gives mulighed for at få  

 informationer via Lotus Notes enten hjemmefra eller via en PCer  

 opstillet  

 til formålet på bydelrådshuset.
 ..
 Bydelsadministrationen har efter Økonomiudvalgets beslutning  

 arbejdet på at finde en elektronisk løsning, der ikke er skattepligtig og som  

 giver andre medlemmer af Bydelsrådet samme mulighed for beskatningsfri  

 løsning.
 ..
Bydelsadministrationen har været i forbindelse med  

 KMD/Kommunedata-Valby, som Københavns Kommune og Bydelene elektronisk er  

 koblet  

 op til.
Bydelsadministrationen har fået nogle foreløbige tilkendegivelser fra  

 KMD, der peger i retning af, at det ikke kan lade sig gøre at etablere  

 lukkede  

 brugergrupper  det vil berøre alle Københavns Kommunes brugere.  

 Bydelsadministrationen har den 30. august 1999 bedt KMD om et skriftligt  

 svar.
 ..
Bydelens egne IT-medarbejdere har sideløbende med at  

 undersøgelser er sat i gang i KDM foretaget begrænsinger på Gyda Kongsteds  

 elektroniske forbindelse  primo august 1999 fjernet e-mail muligheden  

 og den  

 17.08.99 lukket internetadgangen.
På dette grundlag har  

 Bydelsadministrationen  

 foranlediget at beskatning af Gyda Kongsteds ISDN-forbindelse ophører fra  

 01.09.1999.
 ..
Som det fremgår af ovenstående er sagen p.t. ikke afsluttet,  

 der er ikke truffet nogen endelig afgørelse i sagen.
Bydelsadministrationen  

 har  

 forsøgt at finde en smidig løsning, der evt. kan tilbydes andre medlemmer af  

 Bydelsrådet.
 Når skriftligt svar foreligger fra KMD vil sagen igen blive  

 indstillet til Økonomiudvalget og Bydelsrådet.
Bydelsadministrationen vil gerne orientere  

 Indenrigsministeriet, når der foreligger en endelig afgørelse i sagen. Ved brev af 27. september 1999 forelagde Indenrigsministeriet  

 Indre Nørrebro Bydels udtalelse for Dem og forespurgte, om De fortsat ønskede  

 svar på Deres henvendelse.
Indenrigsministeriet henviste i den forbindelse  

 til,  

 at det fremgik af bydelens udtalelse, at beskatningen af Deres  

 ISDN-forbindelse  

 ophørte med virkning fra 1. september 1999.
 I et brev af 28. september 1999 har De oplyst, at De fortsat  

 ønsker svar på, om et bydelsråd eller en kommunalbestyrelse kan pålægge et  

 medlem ekstra udgifter i forbindelse med videregivelse af relevant  

 information/materiale med det ene formål for et medlem at kunne varetage  

 arbejdet som bydelsrådsmedlem/kommunalbestyrelsesmedlem.
 I den anledning skal Indenrigsministeriet udtale følgende:
Det tilsyn som Indenrigsministeriet udøver over for Indre  

 Nørrebro Bydelsråd, er et retligt tilsyn.
Det betyder, at tilsynet kun  

 omfatter  

 spørgsmål om, hvorvidt der er sket en tilsidesættelse af lovgivningen,  

 herunder  

 offentligretlige grundsætninger, jf. § 61 i lov om kommunernes styrelse (jf.  

 lovbekendtgørelse nr. 59 af 29. januar 1998).
 Indenrigsministeriet kan endvidere afgive generelle vejledende  

 udtalelser om forståelsen og fortolkningen af den kommunale  

 styrelseslovgivning  

 og kommunalretlige grundsætninger.
 Det fremgår af § 8, stk. 4, i lov om kommunernes styrelse, at  

 borgmesteren sørger for, at der så vidt muligt senest 4 hverdage inden  

 kommunalbestyrelsens møder udsendes en dagsorden til medlemmerne, og at det  

 fornødne materiale til bedømmelse af de sager, der er optaget på dagsordenen,  

 så vidt muligt er tilgængeligt for medlemmerne mindst 3 hverdage inden mødet.
 Det fremgår af bemærkningerne til bestemmelsen i § 8, stk. 4,  

 at formuleringen af bestemmelsen åbner mulighed for, at sagsmateriale gøres  

 tilgængeligt ved fremlæggelse på rådhuset, ved udsendelse til de enkelte  

 medlemmer af kommunalbestyrelsen, ved elektronisk adgang til databaserede  

 oplysninger eller på anden måde, som sikrer at alle medlemmer får adgang til  

 materialet.
 Det fremgår endvidere af § 8, stk. 5, i lov om kommunernes  

 styrelse, at kommunalbestyrelsen kan beslutte, at medlemmerne skal have  

 tilsendt sagsmateriale til brug for behandlingen af sagerne, herunder  

 eventuelle sagsbeskrivelser og indstillinger.
Den kommunale styrelseslovs § 8, stk. 5, er indsat ved lov nr.  

 380 af 14. juni 1995. Bestemmelsen har som baggrund et forslag i betænkning  

 nr.  

 1271/1994 om kommunalpolitikeres arbejdsvilkår, jf. side 39 ff.
I  

 betænkningen  

 side 50 anføres bl.a. følgende om kommunalpolitikernes anvendelse af  

 teknologiske arbejdsredskaber:
 Er der kommunalbestyrelsesmedlemmer, som ikke kan eller ønsker  

 at anvende edb, må det sikres, at de pågældende på anden måde kan få  

 nogenlunde  

 samme adgang til informationer.
 ..
Det er en grundsætning, at der skal være lige adgang for  

 kommunalpolitikere til at modtage informationer fra forvaltningen. Den kommunale styrelseslov indeholder endvidere i § 9, stk. 4,  

 og § 20, stk. 3 og 6, bestemmelser, hvorefter kommunalbestyrelsesmedlemmer  

 har  

 ret til at få tilsendt informationer til brug for hvervet som  

 kommunalbestyrelsesmedlem.
 Lovgivningen er ikke til hinder for, at der anvendes  

 edb-kommunikation i forbindelse med tilsendelse af informationer til  

 medlemmer  

 af kommunalbestyrelsen.
 Det er imidlertid en forudsætning, at alle medlemmer sikres  

 lige adgang til informationer, som i medfør af den kommunale styrelseslov  

 skal  

 tilsendes medlemmerne, uanset hvordan dette materiale formidles, og at  

 medlemmer, der ikke kan eller ønsker at anvende edb, på anden måde får  

 tilsendt  

 oplysningerne.
 Såfremt der i kommunalbestyrelsen i medfør af styrelseslovens §  

 8, stk. 5, træffes beslutning om, at kommunalbestyrelsesmedlemmerne skal have  

 tilsendt sagsmateriale, og at sagsmaterialet tilsendes via edb, skal det  

 tilsvarende sikres, at de medlemmer, der ikke kan eller ønsker at anvende  

 edb,  

 på anden måde får tilsendt materialet.
Et medlem af en kommunalbestyrelse kan således ikke pålægges at  

 modtage materiale ved anvendelse af edb-kommunikation.
En kommunalbestyrelse  

 kan tilsvarende ikke pålægge et kommunalbestyrelsesmedlem udgifter i  

 forbindelse med tilsendelse af materiale via edb, såfremt denne modsætter sig  

 dette.
 Kopi af dette brev er sendt til Indre Nørrebro Bydelsråd.
