Nr LSF 117 Forslag til Lov om ændring af lov om arbejdsløshedsforsikring m.v.  

 (Dagpengegodtgørelse for 1. og 2. ledighedsdag) Fremsat af Jette Gottlieb (EL) Bruno Jerup (EL) Frank Aaen (EL) den 2. december 1997 § 1 I lov om arbejdsløshedsikring m.v., jf. lovbekendtgørelse nr. 27 af 13.  

 januar 1997, som ændret ved lov nr. 377 af 10. juni 1997, foretages følgende  

 ændringer:
 1. § 57, stk. 1, 2. pkt., ophæves.
 2. § 84 ophæves.
 3. § 90 a, stk. 2, ophæves.
 4. § 90 a, stk. 3, affattes således:
»Stk. 3. Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om bestemmelserne  

 i stk. 1.« 5. § 91, stk. 1, nr. 5, ophæves.
 6. § 100, stk. 1, 2. pkt., ophæves.
 7. § 100, stk. 5, ophæves.
 8. § 102, stk. 1, affattes således:
»Forsømmer en arbejdsgiver de pligter, som påhviler ham efter § 90 a,  

 straffes han med bøde.« § 2 Stk. 1. Loven træder i kraft den 1. juli 1998.
 Stk. 2. Sager om dagpengegodtgørelse i henhold til § 84, stk. 7,  

 jf. lovbekendtgørelse nr. 27 af 13. januar 1997, kan fortsat behandles af  

 Arbejdsmarkedets Ankenævn.
Bemærkninger til lovforslaget Almindelige bemærkninger Når en ansat bliver fyret, skal de to første ledige dage dækkes af en  

 dagpengegodtgørelse fra arbejdsgiveren (de såkaldte G-dage). Beløbet dækker  

 ikke det fulde dagpengebeløb.
Da det blev indført, blev det lanceret som en  

 slags fyringsskat, der skulle sikre en arbejdsgiveransvarlighed over for  

 fyringer.
 Samlet sparer arbejdsløshedskasserne og staten 500 mio. kr. ved ikke at  

 skulle betale arbejdsløshedsdagpenge de to første dage.
 I praksis har ordningen formodentlig ikke ført til en eneste undladt  

 fyring.
 Derimod har det ført til, at mulige ansættelser i kortere perioder ikke  

 finder sted, men erstattes af tvungent overarbejde for de allerede ansatte.
 I visse brancher fører det til bevidst valg af uorganiserede personer til  

 korterevarende ansættelser, da de ikke har krav på dagpengegodtgørelse.
I praksis er det kun lidt under halvdelen af de fyrede, der får de G-dage,  

 de er berettigede til.
Det gælder også ansatte inden for det offentlige.
Det  

 er altså i praksis de arbejdsløse, der betaler en del af de dagpenge, som  

 staten sparer.
 Arbejdsløshedskassen og fagforeningerne bruger mange kræfter på at sikre  

 udbetalingen.
 Det er desuden et stort arbejde at administrere ordningen, da der også er  

 administrative begrænsninger i ordningen, der som regel må udføres manuelt.  

 Specielt vejrligsordninger er blevet helt uoverskuelige som følge af  

 ordningen, også for den enkelte.
 En afskaffelse af G-dagene må opfattes som en håndsrækning til de  

 arbejdsløse, arbejdsløshedskasserne og til fagforeningerne.
 Samtidig udgør det en væsentlig administrativ forenkling for  

 arbejdsgiverne.
Bemærkninger til lovforslagets enkelte bestemmelser Til § 1 Til nr. 1 og 3-8 Der er tale om konsekvensændringer som følge af den under nr. 2 foreslåede  

 ophævelse af § 84 om dagpengegodtgørelse.
Til nr. 2 Det foreslås at ophæve § 84 og derved fjerne arbejdgiverens pligt til at  

 betale dagpengegodtgørelse for 1. og 2. ledighedsdag.
Til § 2 Det foreslås, at loven træder i kraft den 1. juli 1998. Arbejdsmarkedets  

 Ankenævn skal dog fortsat kunne behandle tvivlsspørgsmål om  

 dagpengegodtgørelse, som er opstået før den 1. juli 1998.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om arbejdsløshedsforsikring. m.v.  

 (Dagpengegodtgørelse for 1. og 2. ledighedsdag).
(Lovforslag nr.
L 117).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
