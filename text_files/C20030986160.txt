Kræftrisikable  

 stoffer og materialer  

  

 At-vejledning C.2.1  

  

 Februar 2003  

  

 Erstatter At-meddelelse nr. 3.02.6 af oktober 1995 At-vejledningen oplyser om reglerne for kræftrisikable stoffer  

 og materialer.
Reglerne findes i bekendtgørelsen om foranstaltninger til  

 forebyggelse af kræftrisikoen ved arbejde med stoffer og materialer.
1. Kræftrisikable  

 stoffer og materialer Stofferne og materialerne kaldes i det følgende kræftrisikable  

 stoffer og materialer.
Disse stoffer og materialer er:
-  

 	  

 Stoffer, der er opført  

 i bekendtgørelsens bilag 1, afsnit A.
Stofferne er de samme, som er opført på  

 Arbejdstilsynets liste over stoffer, der anses for at være kræftfremkaldende  

 (1).
-  

 	  

 Materialer, der  

 indeholder stoffer opført i bekendtgørelsens bilag 1, afsnit A, i en her  

 nærmere angivet mindstekoncentration.
Det er som hovedregel 0,1 pct. af  

 stoffet.
 -  

 	  

 Stoffer, der opfylder  

 kriterierne for klassificering som kræftfremkaldende kategori 1 og 2 (Carc1  

 og  

 Carc2) efter Miljøministeriets regler for klassificering.
 -  

 	  

 Materialer, der  

 indeholder 0,1 pct. eller mere af Carc1- eller Carc2-stoffer.
 -  

 	  

 Stoffer, der er  

 klassificeret som kræftfremkaldende kategori 3 (Carc3) på Miljøministeriets  

 liste over farlige stoffer.
 -  

 	  

 Materialer, der  

 indeholder 1 pct. eller mere af Carc3-stoffer.
 -  

 	  

 Stoffer, der opfylder  

 kriterierne for klassificering som mutagen kategori 1 og 2 (Mut1 og Mut2)  

 efter  

 Miljøministeriets regler for klassificering.
 -  

 	  

 Materialer, der  

 indeholder 0,1 pct. eller mere af Mut1- eller Mut2-stoffer.
 -  

 	  

 Processer, der er  

 nævnt i bekendtgørelsens bilag 2.
 For andre stoffer skal fremstillere og importører vurdere  

 stoffernes sundhedsmæssige egenskaber i forhold til, om stofferne opfylder  

 kriterierne for kræftfremkaldende effekt.
 Reglerne gælder ikke for arbejde med nærings- og  

 nydelsesmidler, der er færdige til indtagelse, og arbejde med lægemidler, der  

 er gjort klar til indgivelse.
 Der gælder andre regler for arbejde med asbest. (2).
De særlige regler om foranstaltninger til at forebygge  

 kræftrisikoen supplerer de almindelige regler om stoffer og materialer i  

 arbejdsmiljølovgivningen.
Ved arbejde med kræftrisikable stoffer og  

 materialer  

 skal de almindelige regler følges.
Det gælder også bestemmelserne om stoffer  

 og  

 materialer, der kan være farlige for sikkerhed og sundhed.
I det følgende  

 kaldes disse for farlige stoffer og materialer (3).
2. Generelle krav De følgende generelle krav gælder for alle de kræftrisikable  

 stoffer og materialer.
For nogle af stofferne og materialerne gælder der  

 herudover særlige krav, som beskrives i afsnit 3.
2.1. Erstatningsstoffer  

 og -materialer (substitution) Hvis den særlige arbejdspladsvurdering viser, at der er risiko  

 for udsættelse for farlige stoffer og materialer skal arbejdsgiveren sørge  

 for,  

 at farlige stoffer og materialer på arbejdspladsen fjernes, erstattes eller  

 begrænses til et minimum.
Det skal især ske ved at erstatte et farligt stof  

 eller materiale med et ufarligt, mindre farligt eller mindre generende stof  

 eller materiale eller ved at ændre abejdsprocessen (3).
 Det skal endvidere sikres, at stofferne og materialerne bruges  

 i en form der medfører mindst risiko for påvirkning ved arbejdet, fx kan man  

 bruge granulat i stedet for et støvende pulver.
 Ved enhver erstatning (substitution) skal det sikres, at den  

 samlede risiko ved arbejdets udførelse bliver mindre.
 Virksomhedens sikkerhedsorganisation skal inddrages i  

 vurderingen af, om der kan foretages substitution.
2.2. Arbejdsmetoder,  

 arbejdsværktøj og arbejdsprocesser Arbejdsgiveren skal træffe foranstaltninger, når der arbejdes  

 med et farligt stof eller materiale, så påvirkninger undgås eller nedbringes  

 så  

 meget, som det er rimeligt under hensyn til den tekniske udvikling (3).
 Der skal anvendes arbejdsmetoder, arbejdsværktøj og  

 arbejdsprocesser, som udelukker eller begrænser forureningen så meget, som  

 det  

 er rimeligt under hensyntagen til den tekniske udvikling.
 Det gælder også for de arbejdsprocesser, der er opført i det  

 særlige bilag.
 Når man fx blander og omhælder kemikalier, skal man så vidt  

 muligt bruge systemer, der automatisk doserer og blander, så manuel  

 håndtering  

 undgås.
2.3. Brugsanvisninger Leverandøren skal forsyne farlige stoffer og materialer med en  

 brugsanvisning.
 Arbejdsgiveren skal udarbejde en brugsanvisning tilpasset  

 arbejdspladsen (arbejdspladsbrugsanvisning) til de ansatte, der arbejder med  

 et  

 sådant stof eller materiale.
 Arbejdspladsbrugsanvisningen skal oplyse de ansatte om farer  

 ved den konkrete brug af et farligt stof eller materiale og om de  

 foranstaltninger, der skal træffes for at undgå dem (4).
Arbejdsgiveren skal i brugsanvisningen specielt oplyse, at  

 stoffet eller materialet kan udgør en kræftrisiko og oplyse navnet på stoffet  

 eller materialet.
Navnet skal være samme navn, som er brugt i bilaget til  

 bekendtgørelsen.
2.4. Affald Når man håndterer og bortskaffer affald, der indeholder  

 kræftrisikable stoffer og materialer, skal det planlægges og tilrettelægges,  

 så  

 unødig påvirkning undgås (3).
Affald fra stoffer og materialer skal opbevares, samles og  

 bortskaffes i egnede beholdere, der er lukkede.
Hvis det ikke er praktisk  

 muligt, skal affaldet opbevares på anden betryggende måde.
Store mængder  

 byggeaffald kan fx dækkes med en presenning.
Affaldsbeholdere og presenninger skal være mærket med en etiket  

 med bogstaver i sort på gul baggrund.
Ordlyden på etiketten skal være:
Indeholder et stof, der er omfattet er dansk arbejdsmiljøregulering  

 med hensyn til kræftrisiko Etiketten skal være mindst  

 2,5 cm  

 høj og  

 5 cm  

 bred.
Etikettens bredde skal mindst  

 være to gange højden.
2.5. Recirkulation Hvis forurening fra kræftrisikable stoffer eller materialer  

 fjernes ved udsugning, må den udsugede luft ikke føres tilbage til  

 arbejdsstedet eller til andre lokaler (5).
Udsuget luft, der udelukkende stammer fra sandblæsning, hvor  

 der er krav om, at der skal bruges luftforsynet åndedrætsværn, kan dog under  

 særlige vilkår føres tilbage til samme arbejdsrum.
Dog er det en  

 forudsætning,  

 at det sker efter effektiv rensning samt efter tilførsel af en passende  

 mængde  

 frisk luft, jf. bekendtgørelsen om faste arbejdssteders indretning.
2.6. Rygning, spisning  

 og drikning I arbejdslokaler eller andre arbejdsområder, hvor der er risiko  

 for forurening fra kræftrisikable stoffer og materialer, må der ikke ryges,  

 spises eller drikkes.
 Der må heller ikke opbevares tobak, mad- eller drikkevarer.  

 Disse kan blive forurenet, og det kræftfremkaldende stof kan igennem dem  

 blive  

 optaget i organismen.
 Arbejdsgiveren skal oplyse om det i brugsanvisningen, hvis der  

 ikke må ryges, spises eller drikkes i arbejdslokaler eller andre  

 arbejdsområder.
2.7. Personlige  

 værnemidler Arbejdsgiveren skal sørge for egnede personlige værnemidler til  

 de ansatte, hvis et arbejde ikke på anden måde kan udføres forsvarligt.  

 Arbejdsgiveren selv og selvstændige skal også sørge for, at værnemidlerne  

 bruges under arbejdet.
 Arbejdsgiveren selv og selvstændige skal også bruge personlige  

 værnemidler efter reglerne om arbejde med kræftrisikable stoffer og  

 materialer.
 Dette gælder også for arbejdsprocesserne beskrevet i bilag 2  

 til bekendtgørelsen.
 Personlige værnemidler må ikke bæres i spisepauser og skal  

 opbevares adskilt fra andet tøj.
Når personlige værnemidler skal destrueres eller rengøres, skal  

 de opbevares og bortskaffes i lukket emballage.
Emballagen skal være mærket  

 med  

 en etiket med teksten:
 "Indeholder et stof, der er omfattet af dansk  

 arbejdsmiljøregulering med hensyn til kræftrisiko".
Rengøring af personlige værnemidler skal foregå særskilt med  

 egnet udstyr.
Det betyder, at de personlige værnemidler ikke må vaskes sammen  

 med andet vasketøj.
De må gerne vaskes i samme maskine - bare ikke samtidig.
2.8 Unormale  

 driftsforhold og uheld Hvis der opstår unormale driftsforhold eller uheld, som kan øge  

 risikoen for at blive påvirket fra kræftrisikable stoffer eller materialer,  

 skal de ansatte underrettes herom.
 Så længe der er en øget risiko, må kun de personer, der er  

 nødvendige for at genoprette forholdene, være til stede på arbejdsstedet.  

 Risikoen skal begrænses til det strengt nødvendige og må ikke være konstant  

 for  

 den enkelte medarbejder.
 Det kan fx betyde, at der må fastsættes tidsbegrænsninger for  

 den enkeltes beskæftigelse, mens forholdene genoprettes.
 Det gælder også for de arbejdsprocesser, der er opført på det  

 særlige bilag til bekendtgørelsen.
Tekniske anlæg og ventilationssystemer, der bruges ved arbejde  

 med stoffer og materialer, skal være indrettet, så de afslører og alarmerer  

 ved  

 unormale driftsforhold og uheld.
Der skal også være udarbejdet en instruktion  

 om, hvilke forholdsregler der skal følges ved unormale forhold og uheld.
 Der skal være foranstaltninger for tekniske anlæg og  

 ventilationssystemer både på faste, skiftende og midlertidige arbejdssteder  

 som  

 byggepladser.
 Foranstaltningerne gælder både, hvor der er ansatte og for  

 selvstændige uden ansatte.
2.9 Særlig vurdering af  

 risikoen ved arbejdet Der er krav om en særlig vurdering af risikoen ved arbejdet med  

 et bestemt stof, materiale eller arbejdsproces.
Kravet består i, at  

 arbejdsgiveren skal fastlægge arten, graden og varigheden af påvirkningen fra  

 arbejdet.
Vurderingen skal indgå i den skriftlige arbejdspladsvurdering  

 (6,3).
Arbejdsgiveren skal på den baggrund selvstændigt vurdere, om en  

 række foranstaltninger er nødvendige.
Vurderingen skal foretages, inden  

 arbejdet igangsættes.
 Det betyder, at arbejdsgiveren i givet fald skal træffe disse  

 foranstaltninger, selv om der ud for stoffet i bilaget ikke er angivet noget  

 særligt krav om sådanne foranstaltninger.
 Foranstaltningerne kan bestå i:
-  

 	  

 Lukkede anlæg -  

 	  

 Advarsels- og  

 sikkerhedsskiltning, herunder skiltning om rygeforbud -  

 	  

 Effektiv adskillelse  

 af arbejdspladser fra andre arbejdspladser -  

 	  

 Særlige bade- og  

 omklædningsfaciliteter -  

 	  

 Måleprogrammer i  

 forbindelse med kontrol af arbejdsmiljøet -  

 	  

 Udarbejdelse af lister  

 over ansatte, som kunne være eller har været udsat for risiko ved arbejdet  

 med  

 de kræftrisikable stoffer, materialer eller arbejdsprocesser.
3. Særlige krav Der gælder særlige krav for nogle af de kræftrisikable stoffer,  

 materialer og arbejdsprocesser fra bilagene i bekendtgørelsen.
Det fremgår af  

 bilag 1 og 2, hvor der ud for det enkelte stof, materialer eller  

 arbejdsproces  

 er anført de særlige krav, der gælder.
I afsnit 4 er vist eksempler fra  

 bilaget.
 Der skal træffes en række særlige foranstaltninger på  

 arbejdsstedet og i forbindelse med at arbejdet udføres, hvis det i den  

 særlige  

 vurdering af risikoen ved arbejdet findes nødvendigt at træffe en eller flere  

 af disse særlige foranstaltninger.
 Særlige krav til foranstaltninger på arbejdsstedet og i  

 forbindelse med, at arbejdet udføres, kan være:
-  

 	  

 Lukkede anlæg,  

 fuldstændig fjernelse af forureningen og brug af personlige værnemidler -  

 	  

 Advarsels- og  

 sikkerhedsskiltning på arbejdspladsen -  

 	  

 Adskillelse af  

 arbejdspladsen fra andre arbejdspladser -  

 	  

 Adskilte  

 omklædningsrum for gangtøj og arbejdstøj -  

 	  

 Måleprogrammer -  

 	  

 Liste over udsatte  

 medarbejdere -  

 	  

 Arbejdsmedicinske  

 undersøgelser -  

 	  

 Mærkning af emballagen  

 på arbejdspladsen -  

 	  

 Særlig instruktion -  

 	  

 Særlig uddannelse.
 De særlige krav til begrænsninger for brug af stoffer og  

 materialer kan være:
-  

 	  

 Forbud imod  

 fremstilling og brug -  

 	  

 Forbud mod arbejde i  

 den ansattes hjem -  

 	  

 Forhåndsgodkendelse af  

 fremstilling og brug -  

 	  

 Anmeldelse til  

 Arbejdstilsynet af arbejdsgange, arbejdsmetoder mv.
-  

 	  

 Anmeldelse af uheld -  

 	  

 Anmeldelse af stoffet  

 eller materialet til Arbejdstilsynet (Produktregistret).
3.1. Særlig instruktion Ansatte, arbejdsgivere og selvstændige må kun arbejde med visse  

 stoffer, materialer og arbejdsprocesser efter vejledning om sikkerheds- og  

 sundhedsmæssige problemer og foranstaltninger i forbindelse med arbejdet.
Instruktionen skal foretages af virksomhedens  

 bedriftssundhedstjeneste.
Den kan også foretages af en person, der har  

 gennemgået  

 en særlig uddannelse, der er godkendt af direktøren for Arbejdstilsynet.  

 Arbejdsgiveren skal sikre sig, at personen formår at videregive sin viden.
Fx  

 kan  

 en person med en uddannelse i styren instruere personer, som skal arbejde med  

 styren.
 Instruktionen varer normalt få timer og foregår som regel på  

 virksomheden.
 Instruktionen skal indeholde information om:
-  

 	  

 Baggrunden for den  

 sundhedsskadelige risiko -  

 	  

 Lovgivningens særlige  

 krav til arbejde med kræftfremkaldende stoffer og materialer -  

 	  

 Foranstaltninger til  

 at imødegå en påvirkning.
Instruktionen skal gives, inden arbejdet påbegyndes og  

 efterfølgende i overensstemmelse med bestemmelserne ved det enkelte stof  

 eller  

 materiale.
En god instruktion fra start giver gode vaner og mindsker risikoen  

 for sundhedsskadelig påvirkning.
Se eksempel 1 om chloroform og eksempel 3 om  

 nikkel i afsnit 4.
3.2. Særlig uddannelse Ansatte, arbejdsgivere og selvstændige må kun arbejde med visse  

 stoffer, materialer og arbejdsprocesser, når de har gennemgået en særlig  

 uddannelse, der er godkendt af direktøren for Arbejdstilsynet.
 Uddannelserne foregår normalt på AMU-centre og tekniske skoler.  

 Indtil uddannelsen er gennemført, skal personer, der arbejder med de  

 pågældende  

 stoffer, materialer og arbejdsprocesser, have særlig instruktion, jf. afsnit  

 3.1. og eksempel 4 om metalsvejsning i afsnit 4.
3.3. Forbud mod  

 fremstilling og brug Det er forbudt at bruge eller fremstille en række stoffer og  

 materialer, eller de er kun tilladte til bestemte formål, da det vurderes, at  

 det ikke er nødvendigt at bruge stofferne eller materialerne.
Man kan søge om dispensation fra forbudet.
Det er kun muligt at  

 opnå dispensation, hvis der foreligger særlige begrundelser for, at det er  

 nødvendigt at bruge stoffet eller materialet.
De ansatte, der bliver berørt af afgørelsen, er parter i  

 dispensationssagen og skal høres.
Det sikres normalt ved, at en udtalelse fra  

 sikkerhedsorganisationen sendes sammen med ansøgningen om dispensation.
 Ansøgningen skal være skriftlig og sendes til direktøren for  

 Arbejdstilsynet.
 Ansøgningen skal indeholde de samme oplysninger, som er angivet  

 i afsnit 3.4 om forhåndsgodkendelse.
3.4. Forhåndsgodkendelse Forhåndsgodkendelse er indført, for at Arbejdstilsynet kan få  

 viden om brugen af forskellige stoffer med henblik på særlig regulering.
 Der gives kun forhåndsgodkendelse, hvis der ikke kan bruges  

 ufarlige, mindre farlige eller mindre generende stoffer eller materialer.
De ansatte, der bliver berørt af afgørelsen, er parter i  

 godkendelsessagen og skal høres.
Det sikres normalt ved, at en udtalelse fra  

 sikkerhedsorganisationen sendes sammen med ansøgningen om  

 forhåndsgodkendelse.
 Ansøgningen skal være skriftlig og sendes til direktøren for  

 Arbejdstilsynet.
 Ansøgningen skal indeholde oplysninger om følgende:
1.  

 	  

 Påtænkt brug og  

 vurdering af sikkerheds- og sundhedsforholdene ved arbejdet 2.  

 	  

 Begrundelse for, at  

 stoffet, materialet eller arbejdsprocessen ikke kan erstattes af mindre  

 farlige  

 stoffer, materialer eller arbejdsprocesser 3.  

 	  

 Eventuelle tekniske  

 anlæg og processer, og 4.  

 	  

 Nødvendige  

 sikkerhedsforanstaltninger.
 Det vil sige, at der skal gives de samme oplysninger, som er  

 nævnt i afsnit 3.5. Ansøgningen skal også fastlægge og vurdere arten, graden  

 og  

 varigheden af enhver påvirkning fra de pågældende stoffer, materialer og  

 arbejdsprocesser.
 En udtalelse fra sikkerhedsorganisationen kan sendes sammen med  

 ansøgningen om godkendelse.
 Arbejdstilsynet kan forlange supplerende oplysninger for at  

 vurdere ansøgningen.
3.5. Anmeldelse til  

 Arbejdstilsynet Det er et krav i en lang række tilfælde, at arbejdsgange,  

 arbejdsprocesser og arbejdsmetoder skal anmeldes til Arbejdstilsynet.  

 Anmeldelsen skal ske til Arbejdstilsynet i det område, hvor arbejdet skal  

 udføres eller foregå.
Det kan være et stof eller materiale, der muligvis ikke  

 findes erstatning for, fx nikkeloxid til katalysatorer.
Der er også krav om anmeldelse i en række tilfælde, hvor brug  

 af et stof eller materiale er meget udbredt, men hvor der i nogle tilfælde  

 kan  

 substitueres, og hvor det i andre tilfælde ikke er muligt at substituere.
Et  

 eksempel herpå er arbejde med nikkel ved fornikling.
 Hvis Arbejdstilsynet ikke kender arbejdsforholdene, vil  

 virksomheden blive besøgt.
 Anmeldelsen skal indeholde følgende oplysninger:
Generelt 1.  

 	  

 Virksomhedens navn  

 og adresse 2.  

 	  

 Virksomhedens art 3.  

 	  

 Arbejdsstedets  

 adresse.
 Stoffer og materialer mv.
 4.  

 	  

 Anvendt stof,  

 materiale eller proces.
 Brugsanvisningen,  

 der er udarbejdet af arbejdsgiveren, vedlægges anmeldelsen.
 5.  

 	  

 PR-nr., hvis der er  

 tildelt PR-nr.
 6.  

 	  

 Forbrug, årlig  

 mængde.
Substitutionsovervejelse 7.  

 	  

 Teknisk begrundelse  

 for at bruge stoffet, materialet eller processen 8.  

 	  

 Dokumentation for,  

 at det ikke er muligt at erstatte stoffet eller materialet.
Det kan fx være  

 oplysninger  

 fra flere relevante leverandører om, at et andet produkt ikke kan bruges til  

 det pågældende formål.
 Arbejdsområde og -metoder mv.
9.  

 	  

 Afdeling(er), hvor  

 der arbejdes med stoffet, materialet eller processen 10.  

 	  

 Beskrivelse af  

 arbejdsprocessen 11.  

 	  

 Beskrivelse af  

 arbejdsgangen 12.  

 	  

 Beskrivelse af  

 fremgangsmåden ved rengøring 13.  

 	  

 Beskrivelse af  

 fremgangsmåden ved reparations- og vedligeholdelsesarbejde 14.  

 	  

 Beskrivelse af  

 fremgangsmåden ved opsamling og opbevaring af affald 15.  

 	  

 Beskrivelse af  

 sikkerhedsforanstaltninger, herunder personlige værnemidler, afskærmning af  

 arbejdssted, sluser mv.
16.  

 	  

 Maskiner/værktøj som  

 bruges ved arbejdet 17.  

 	  

 Antal personer  

 beskæftiget med stoffet, materialet eller processen.
Underskrift 18.  

 	  

 Dato og underskrift.
4. Fastlæggelse af  

 særlige krav I det følgende er vist tre eksempler på brug af bilag 1 om  

 stoffer og materialer og to eksempler på brug af bilag 2 om arbejdsprocesser.
Bilag 1 om stoffer og materialer indeholder en udtømmende,  

 alfabetisk liste over de stoffer, som reglerne gælder for.
Stofferne er  

 oplistet med navn i bilagets anden kolonne.
De er i første kolonne betegnet  

 med  

 et CAS-nr., der er et kemisk identifikationsnummer.
 Bilaget angiver i tredje kolonne, i hvilket omfang materialer,  

 der indeholder et stof opført i anden kolonne, er omfattet af reglerne.  

 Indgår  

 stoffet i et materiale med den procent eller mere, der er angivet i tredje  

 kolonne, er materialet omfattet af reglerne.
 Ved arbejde med stoffer, der er opført i anden kolonne, og materialer,  

 der ifølge tredje kolonne omfattes af reglerne, gælder altid de generelle  

 krav,  

 som er omtalt i afsnit 2.
 Hvis der tillige gælder et eller flere særlige krav, er dette  

 fastsat i fjerde kolonne (særlige bestemmelser). Kravet er angivet med  

 nummeret  

 på den paragraf i reglerne, hvor det pågældende særlige krav er beskrevet.
 Angivelserne af særlige krav i fjerde kolonne skal sammenholdes  

 med femte kolonne, der ofte præciserer, afgrænser og uddyber de særlige krav.
I det følgende ses tre eksempler med forklaring på, hvordan de  

 fem kolonner i bilaget om stoffer og materialer bruges.
Eksemplerne viser,  

 hvordan bilaget fastsætter særlige krav for stofferne chloroform,  

 krystallinsk  

 siliciumdioxid og nikkel (herunder svejsning i rustfrit stål).
 Bilag 2 indeholder en udtømmende alfabetisk liste over de  

 arbejdsprocesser, som reglerne gælder for.
To eksempler forklarer, hvordan kolonnerne i bilaget om  

 arbejdsprocesser bruges.
Eksemplerne handler om arbejde, som udsætter  

 personer  

 for metalsvejserøg og træstøv.
4.1. Eksempel 1 CAS-nr.
Stof Procent-indhold i  

 materialer Særlige bestem-melser Uddybende  

 bemærk-ninger og begræns-ninger 67-66-3 Chloroform 0,1 §§ 29-32 Anvendelse af materialer, hvor stoffet indgår som opløsningsmiddel § 17 § 18, skt. 2, § 24, § 25, § 34, § 35 Industriel brug § 17 Laboratoriearbejde Chloroform Tredje kolonne angiver 0,1 pct.
Det betyder, at materialer, der  

 indeholder 0,1 pct. eller mere chloroform, er omfattet af reglerne.
 Fjerde kolonne angiver de særlige bestemmelser, der skal  

 følges, og femte kolonne afgrænser og præciserer nærmere de områder, hvor  

 disse  

 særlige krav gælder.
 Når fjerde og femte kolonne sammenholdes, følger:
 -  

 	  

 Hvis stoffet  

 chloroform indgår som  

  

 opløsningsmiddel  

  

 i et materiale i en koncentration på 0,1 pct. eller mere, må materialet  

 (femte  

 kolonne) ikke bruges uden godkendelse fra direktøren for Arbejdstilsynet.  

 Dette  

 er angivet med §§ 29-32, der beskriver det særlige krav.
 -  

 	  

 Når man bruger stoffet  

 chloroform eller materialer, der indeholder 0,1 pct. eller mere af stoffet,  

 skelnes mellem  

  

 industriel brug og  

 laboratoriearbejde  

  

 (femte kolonne).
 Til  

  

 industriel brug  

  

 indeholder fjerde kolonne følgende krav:
-  

 	  

 Stoffet eller  

 materialet skal bruges i lukkede systemer eller, hvis dette ikke er teknisk  

 muligt, fjernes fuldstændigt fra udviklingsstedet.
Er det heller ikke muligt,  

 skal man bruge egnede personlige værnemidler (§ 17).
 -  

 	  

 Arbejdspladsen, hvor  

 der arbejdes med stoffet eller materialet, skal være afgrænset fra andre  

 arbejdspladser  

 og være mærket med passende advarsels- og sikkerhedsskiltning (§ 18, stk. 2).
 -  

 	  

 Arbejdsgiveren skal  

 sørge for, at emballagen er forsynet med en etiket med følgende tekst:  

 "Indeholder  

 et stof, der er omfattet af dansk arbejdsmiljøregulering med hensyn til  

 kræftrisiko" (§ 24). Etiketten skal være udformet, som det er  

 illustreret  

 i bilaget til reglerne.
-  

 	  

 Arbejdet må kun  

 udføres af personer, der har fået vejledning om sikkerheds- og  

 sundhedsmæssige  

 problemer samt foranstaltninger i forbindelse med arbejdet.
Instruktionen  

 skal  

 foretages af virksomhedens bedriftssundhedstjeneste eller af personer, der  

 har  

 gennemgået en særlig uddannelse, som er godkendt af direktøren for  

 Arbejdstilsynet (§ 25).
 -  

 	  

 Arbejdsgange,  

 arbejdsmetoder mv. skal anmeldes skriftligt til Arbejdstilsynet i det amt,  

 hvor  

 arbejdet agtes påbegyndt eller foregår (§ 34).
 -  

 	  

 Ethvert uheld, der kan  

 medføre risiko for, at personer udsættes for sundhedsfare ved påvirkninger  

 fra  

 chloroform, skal meddeles til Arbejdstilsynet (§ 35).
 Fjerde kolonne indeholder følgende krav for brug af stoffet  

 eller materialet ved  

  

 laboratoriearbejde  

  

 :
-  

 	  

 Stoffet eller  

 materialet skal bruges i lukkede systemer eller, hvis dette ikke er teknisk  

 muligt, fjernes fuldstændigt fra udviklingsstedet.
Er det heller ikke muligt,  

 skal man bruge egnede personlige værnemidler (§ 17).
 Det typiske eksempel på et lukket system ved laboratoriearbejde  

 er en handskeboks.
Stinkskabe, sikkerhedskabinetter o.l. er ikke lukkede systemer.  

 Det er dog muligt kun at frigive spormængder fra stinkskabet.
I så fald kan  

 det  

 accepteres, at stinkskabet erstatter et egentligt lukket system ved arbejde  

 med  

 chloroform.
 Frigivelsen af chloroform fra stinkskabet vil både afhænge af  

 stinkskabets effektivitet og af afdampningen af chloroform i stinkskabet.
Stinkskabets effektivitet kan vurderes ved hjælp af en  

 sporgasanalyse.
Afdampningen af chloroform i stinkskabet vil afhænge af  

 arbejdets udførelse og dets art og varighed.
 Man må derfor for hver enkelt arbejdsopgave vurdere, om  

 stinkskabet er tilstrækkeligt effektivt i forhold til det arbejde, der skal  

 udføres.
 Man skal overholde de almindelige krav til tekniske anlæg og  

 ventilationssystemer både ved brug af lukkede systemer, fx i form af  

 handskeboks, og ved eventuel brug af stinkskab (7).
4.2. Eksempel 2 CAS-nr.
Stof Procent-indhold i materialer Særlige bestemmelser Uddybende bemærkninger og begrænsninger Krystallinsk silicium-dioxid, herunder bl.a.
2,0 Respirabelt krystal-linsk silicium-dioxid og støvende  

 materialer med indhold heraf er omfattet 644641-46-1 Cristobalit 2,0 14808-60-7 alfa-Kvarts 2,0 15468-32-3 Tridymit 2,0 1317-95-9 Tripoli 2,0 Krystallinsk  

 siliciumdioxid Første kolonne angiver ikke et identifikationsnummer ud for  

 krystallinsk siliciumdioxid.
Det skyldes, at krystallinsk siliciumdioxid  

 findes  

 i forskellige former -fx kvarts og cristobalit - med hvert sit  

 identifikationsnummer.
De mest almindelige former er nævnt i anden kolonne.
Tredje kolonne angiver 2 pct.
Det betyder, at et materiale skal  

 indeholde 2 pct. eller mere krystallinsk siliciumdioxid, for at materialet er  

 omfattet af reglerne.
Fjerde kolonne er tom.
Det betyder, at der ikke gælder særlige  

 bestemmelser for krystallinsk siliciumdioxid.
Det er kun de generelle krav,  

 der  

 skal følges.
Krystallinsk siliciumdioxid i form af kvarts findes i en række  

 naturligt forekommende materialer som sand, grus og stenarter.
Det findes  

 også  

 i de mange produkter, der fremstilles heraf, som fx teglsten og kvartsmel.  

 Man  

 regner imidlertid med, at krystallinsk siliciumdioxid kun udgør en risiko for  

 lungekræft efter indånding.
Det vil sige, at det kun er støvformigt  

 krystallinsk siliciumdioxid med en partikelstørrelse, der er respirabel  

 (diameter under 5 mikrometer), som anses for at udgøre en fare.
Reglerne gælder derfor ikke for alle materialer, der indeholder  

 2 pct. eller mere krystallinsk siliciumdioxid.
Det fremgår af femte kolonne,  

 at  

 reglerne kun gælder respirabelt krystallinsk siliciumdioxid og støvende  

 materiale med indhold heraf.
Det betyder for eksempel, at reglerne ikke gælder for  

 strandsand, som indeholder mindre end 2 pct. respirabelt krystallinsk  

 siliciumdioxid.
Om reglerne gælder for bakkesand, afhænger af materialets  

 renhed.
Det skyldes, at der i grusgrave kan forekomme jordarter, der i  

 modsætning til selve sandet, kan indeholde mere end 2 pct. respirabelt  

 krystallinsk  

 siliciumdioxid.
Selv hvis bakkesandet indeholder 2 pct. eller mere respirabelt  

 krystallinsk siliciumdioxid, gælder reglerne kun, hvis materialet er  

 støvende.  

 Det betyder, at reglerne ikke gælder, hvis bakkesandet kan holdes fugtigt, så  

 der ikke opstår støv.
Reglerne gælder af samme grund ikke for fx teglsten,  

 rør,  

 fliser, betonelementer og granit, da disse materialer ikke i sig selv er  

 støvende.
Kvartsstøv forekommer ofte på byggepladser.
Støvet opstår, når  

 man borer, hugger, sliber, skærer eller på anden måde bearbejder  

 byggematerialer som fx beton, mørtel, letbeton, mursten, cementbølgeplader,  

 tegl og granit.
Arbejde er ikke omfattet af de særlige regler om stoffer og  

 materialer, men af de almindelige regler i arbejdsmiljølovgivningen.
Ifølge  

 reglerne  

 skal man undgå unødig påvirkning fra stoffer og materialer, og der skal  

 derfor  

 træffes foranstaltninger til at nedsætte udviklingen af støv under arbejdet.
 Det kan bl.a. gøres ved:
-  

 	  

 at planlægge arbejdet  

 på en måde, der bruger de mindst støvende arbejdsmetoder, -  

 	  

 at afsætte tid til  

 jævnlig rengøring, -  

 	  

 at ændre  

 arbejdsprocesserne, fx ved at sprænge i stedet for at nedhugge, eller at  

 klippe  

 i stedet for at skære, -  

 	  

 at etablere  

 lokalafsugning ved arbejde med slående og skærende værktøj, -  

 	  

 at vande i det omfang,  

 det er muligt, når støvet ikke kan suges bort.
4.3 Eksempel 3 CAS-nr.
Stof Procent-indhold i materialer Særlige bestem-melser Uddybende bemærkninger og  

 begrænsninger 7440-02-0 Nikkel 0,1 § 34 Anvendelse som pulver/på støvende form.
 Metallegeringer er kun omfattet af kap.2. Arbejdsprocesser,  

 hvorved der ikke kan ske udsættelse for nikkel, er dog ikke omfattet af  

 bekendtgø-relsens  

 bestemmelser.
§ 18, stk. 2, § 25, § 26 § 25 § 26 Svejsning og skæring i rustfrit stål samt slibning i tilknytning hertil.
Polering er ikke  

 omfattet.
 Instruktionen efter § 25 skal gentages med 6 måneders  

 mellemrum indtil den særlige uddannelse efter § 26 er gennemgået.
 Uddannelsen skal være gennemført senest den 1. februar  

 2005.
§§ 29-32 Anden anvendelse.
Nikkel Tredje kolonne angiver 0,1 pct.
Det betyder, at materialer, der  

 indeholder 0,1 pct. eller mere nikkel, er omfattet af reglerne.
 Fjerde kolonne angiver de særlige bestemmelser, der skal  

 følges, og femte kolonne afgrænser og præciserer de områder, hvor de særlige  

 krav gælder.
 Når fjerde og femte kolonne sammenholdes, følger:
 Ved brug af nikkel eller et materiale med et nikkelindhold på  

 0,1 pct. eller mere som pulver eller på støvende form gælder:
 -  

 	  

 At arbejdsgange,  

 arbejdsmetoder mv. skal anmeldes skriftligt til Arbejdstilsynet i det amt,  

 hvor  

 arbejdet agtes påbegyndt eller foregår (§ 34). Se også afsnit 3.5.
 Arbejde med metallegeringer er kun omfattet af de generelle  

 regler.
Arbejdsprocesser, hvor man ikke udsættes for nikkel i form af  

 støv og røg, er ikke omfattet af bestemmelserne i bekendtgørelsen.
Et  

 eksempel  

 er håndtering af rustfrit stål.
 Ved svejsning og skæring i rustfrit stål samt slibning i  

 tilknytning hertil, dog ikke polering, gælder:
-  

 	  

 Arbejdet må kun  

 udføres af personer, der har gennemgået en særlig uddannelse, der er godkendt  

 af direktøren for Arbejdstilsynet.
Se afsnit 3.2.
-  

 	  

 Indtil den særlige  

 uddannelse er gennemgået, må arbejdet kun udføres af personer, der har fået  

 vejledning om sikkerheds- og sundhedsmæssige problemer og foranstaltninger i  

 forbindelse med arbejdet.
Instruktionen skal foretages af virksomhedens  

 bedriftssundhedstjeneste eller af personer, der har gennemgået en særlig  

 uddannelse, som er godkendt af direktøren for Arbejdstilsynet (§ 25). Se  

 afsnit  

 3.1. Uddannelsen skal være gennemført senest den 1. februar 2005.
 -  

 	  

 Instruktionen skal  

 gentages med seks måneders mellemrum, indtil den særlige uddannelse efter §  

 26  

 er gennemgået, jf. den uddybende bemærkning i femte kolonne.
 -  

 	  

 Arbejdspladsen, hvor  

 der arbejdes med stoffet eller materialet, skal være afgrænset fra andre  

 arbejdspladser  

 og være mærket med passende advarsels- og sikkerhedsskiltning (§ 18, stk. 2).
 Anden brug af nikkel eller materialer, hvor nikkel indgår i en  

 koncentration på 0,1 pct. eller mere, må ikke finde sted uden godkendelse fra  

 direktøren for Arbejdstilsynet (femte kolonne). Det er angivet med §§ 29-32,  

 der beskriver det særlige krav, jf. afsnit 3.4.
4.4 Eksempel 4 Processer Særlige bestemmelser Uddybende  

 bemærkninger og begrænsninger Arbejde som indebærer udsættelse for røg fra metalsvejsning  

 (svejserøg) § 18, stk. 2, § 25, § 26 § 26 § 25 Svejsning og plasmaskæring i metal.
 For svejsning mv. i rustfrit stål, se under nikkel.
 Uddannelsen skal være gennemført senest den 1. februar  

 2005.
 Instruktionen efter § 25 skal gentages med 6 måneders mellemrum,  

 indtil den særlige uddannelse efter § 26 er gennemgået.
Arbejde som indebærer  

 udsættelse for røg fra metalsvejsning (svejserøg) Anden kolonne angiver de særlige bestemmelser, der skal følges,  

 og tredje kolonne afgrænser og præciserer de områder, hvor særlige krav  

 gælder.
 Når anden og tredje kolonne sammenholdes følger:
 Ved svejsning og plasmaskæring i metal gælder:
 At arbejdet kun må udføres af personer, der har gennemgået en  

 særlig uddannelse godkendt af direktøren for Arbejdstilsynet (§ 26). Se  

 afsnit  

 3.2.
Indtil den særlige uddannelse er gennemgået, må arbejdet kun  

 udføres af personer, der har fået vejledning om sikkerheds- og  

 sundhedsmæssige  

 problemer og foranstaltninger i forbindelse med arbejdet.
Instruktionen (§  

 25)  

 skal foretages enten af virksomhedens bedriftssundhedstjeneste eller af  

 personer, der har gennemgået en særlig uddannelse, som er godkendt af  

 direktøren for Arbejdstilsynet.
Se afsnit 3.1.
 Uddannelsen skal være gennemført senest den 1. februar 2005.
Instruktionen skal gentages med seks måneders mellemrum, indtil  

 den særlige uddannelse efter § 26 er gennemgået.
Jf. den uddybende bemærkning  

 i  

 tredje kolonne.
 Arbejdspladsen, hvor der arbejdes med svejsning og plasmaskæring  

 i metal, skal være afgrænset fra andre arbejdspladser og være mærket med  

 passende advarsels- og sikkerhedsskiltning (§ 18, stk. 2).
På arbejdspladser hvor der er risiko for forurening fra  

 svejserøg må der ikke ryges, spises eller drikkes og ikke opbevares tobak,  

 mad  

 og drikkevarer.
Reglen gælder i arbejdszonen omkring den enkeltes/eller de  

 ansattes arbejdsplads, hvor der er risiko for forurening fra svejserøg.  

 Bestemmelsen af hvor stor den givne arbejdszone er, forudsætter en konkret  

 vurdering af forureningens omfang.
4.5 Eksempel 5 Processer Særlige bestemmelser Uddybende  

 bemærkninger og begrænsninger Arbejde som indebærer udsættelse for træstøv fra løvtræ Arbejde som indebærer udsættelse for andet træstøv i høje  

 koncentrationer gennem længere tid Arbejde som indebærer  

 udsættelse for træstøv fra løvtræ samt andet træstøv To af processerne nævnt i bilag 2 omhandler arbejde, som  

 udsætter personer for træstøv.
 Den første omfatter udsættelse for træstøv fra løvtræ, dvs.  

 træstøv fra fx bøgetræ, egetræ, asketræ, kirsebærtræ og eksotiske træsorter  

 som  

 mahogni, teak og palisander.
Den anden proces omfatter arbejde som indebærer udsættelse for  

 andet træstøv i høje koncentrationer gennem længere tid.
Ved andet træstøv  

 menes typisk træstøv fra nåletræ, fx fyrretræ og lærketræ. Ved høje  

 koncentrationer forstås koncentrationer i nærheden af grænseværdien og  

 højere,  

 mens der ved længere tids udsættelse forstås arbejde under  

 produktionslignende  

 forhold, dvs. arbejdet er en hovedaktivitet som foregår løbende over  

 arbejdsugen.
Der er ikke fastsat særlige bestemmelser for disse  

 arbejdsprocesser.
Det betyder, at kun de generelle regler om forebyggelse af  

 kræftrisikoen ved arbejdsprocessen og arbejdsmiljølovgivningen i øvrigt  

 gælder  

 for dette arbejde jf. afsnit 2.9 om særlig vurdering af risikoen ved  

 arbejdet.
Træstøv har en række sundhedsskadelige virkninger, og man skal  

 etablere procesventilation på steder, hvor der udvikles træstøv.  

 Ventilationen  

 etableres ud fra de almindelige regler i arbejdsmiljølovgivningen, herunder  

 reglerne om arbejdsstedets indretning Den udsugede luft fra procesventilation må ikke føres tilbage  

 til arbejdsrummet eller andre lokaler, dvs. der må ikke ske recirkulation af  

 luften til lokalet.
Derimod må den udsugede procesluft gerne recirkuleres til  

 lukkede anlæg, hvor det er sikret, at den tilbageførte luft ikke afgives til  

 lokaler.
 Ved almen ventilation, det vil sige, hvor ventilationen ikke  

 har til formål at nedsætte påvirkningen fra træstøvet, men at tilføre  

 arbejdslokalet frisk luft, kan recirkulation af den udsugede luft dog  

 accepteres.  

 Det gælder også selvom luften indeholder mindre mængder træstøv.
På arbejdspladser, hvor der er risiko for forurening fra  

 træstøv, må der ikke ryges, spises eller drikkes og ikke opbevares tobak, mad  

 og  

 drikkevarer.
Reglen gælder i arbejdszonen omkring den enkeltes/eller de  

 ansattes arbejdsplads, hvor der er risiko for forurening fra træstøv.  

 Bestemmelsen af, hvor stor den angivne arbejdszone er, forudsætter en konkret  

 vurdering af forureningens omfang.
Arbejdstilsynet, den 1. februar 2003 Jens Jensen Læs også  

 Arbejdstilsynets vejledninger om:
(1)  

 	  

 Grænseværdier for  

 stoffer og materialer (2)  

 	  

 Nedrivning,  

 reparation og vedligeholdelse af asbestholdige byggematerialer (3)  

 	  

 Arbejde med stoffer  

 og materialer (4)  

 	  

 Arbejdspladsbrugsanvisning  

 for stoffer og materialer (5)  

 	  

 Recirkulation (6)  

 	  

 Arbejdspladsvurdering (7)  

 	  

 Ventilation på faste  

 arbejdssteder Læs også  

 branchearbejdsmiljørådenes vejledninger mv.
 Branchearbejdsmiljørådenes vejledninger kan findes på  

 Arbejdstilsynets hjemmeside  

  

 www.at.dk.
Bilag 1 Rettelsesblad Rettelser Nederst i skemaet  

  

 i  

 eksempel 3 (side 16) slettes henvisningen uddannelsen skal være  

 gennemført  

 senest den 1. februar  

 2005  

 samt henvisningen til § 26 ud for.
 I afsnittet: Indtil den særlige uddannelse er gennemgået,  

 (side 17) slettes Uddannelsen skal være gennemført senest den 1.  

 februar  

 2005.
 Teksten er nu:
Indtil den særlige uddannelse er gennemgået, må arbejdet kun  

 udføres af personer, der har fået vejledning om sikkerheds- og  

 sundhedsmæssige  

 problemer og foranstaltninger i forbindelse med arbejdet.
Instruktionen skal  

 foretages af virksomhedens bedriftsundhedstjeneste eller af personer, der har  

 gennemgået en særlig uddannelse, som er godkendt af direktøren for  

 Arbejdstilsynet (§ 25). Se afsnit  

 3.1.
