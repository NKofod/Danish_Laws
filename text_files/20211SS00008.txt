Beretning afgivet af Epidemiudvalget den 21. januar 2022 Beretning om at fjerne kravet om mundbind 1. Politiske bemærkninger Et flertal i udvalget (S, SF, RV og EL) afventer, at Epidemikommissionen fremsender en fornyet vurdering af behovet for restriktioner baseret på den aktuelle smitte i samfundet, herunder hensyn til samfundsfunktioner og sårbare borgere.
 Et mindretal i udvalget (V, DF, KF, NB og LA) pålægger regeringen at fjerne kravet om mundbind alle steder, hvor der er krav om det i dag, dog med mulighed for, at plejehjem og sygehuse fortsat kan opretholde mundbindskravet, hvis de ønsker det.
2. Udvalgsarbejdet Udvalget har behandlet beretningen i skriftlig procedure.
 P.u.v.
