Beretning afgivet af Miljø- og Planlægningsudvalget den 20.  

 september 2006 Beretning over Forslag til folketingsbeslutning om udvidelse  

 af pant- og retursystemet til også at omfatte kildevandsflasker af plast [af  

 Jytte Wittrock (S), Johs.   

 Poulsen (RV),  

 Steen Gade (SF) og Per Clausen (EL)] 1. Udvalgsarbejdet Beslutningsforslaget blev fremsat den 3. marts 2006 og var til  

 1. behandling den 3. maj 2006. Beslutningsforslaget blev efter 1. behandling  

 henvist til Miljø- og Planlægningsudvalget.
Møder Udvalget har behandlet beslutningsforslaget i 1 møde.
2. Udtalelse fra miljøministeren Miljøministeren har over for udvalget oplyst følgende:
Jeg er meget enig i, at det er vigtigt, at lægges pant på kildevandsflasker  

 af plast.
Pant kan reducere mængden af henkastede flasker, som skæmmer i  

 naturen og som bliver liggende i mange år.
Desuden kan der være en mindre  

 miljømæssig fordel ved at genanvende plastflaskerne frem for at forbrænde dem  

 med energiudnyttelse.
Det vil også være sund fornuft for forbrugerne, at  

 kildevandsflasker kan afleveres sammen med flasker og dåser til sodavand og  

 øl.  

 En udvidelse af pant- og retursystemet vil således kunne understøtte det  

 eksisterende system.
 En udvidelse af pant- og retursystemet, som foreslået, kan ske  

 ved at ændre den gældende bekendtgørelse om pant og indsamling af emballager  

 til øl og visse læskedrikke (pantbekendtgørelsen).
De emballager, der som noget nyt bliver omfattet af pant- og  

 retursystemet, må afgiftsmæssigt behandles lige som andre emballager, der  

 allerede er omfattet af systemet.
Det betyder, at emballageafgiftsloven må  

 ændres, således at afgiften af kildevandsemballager nedsættes.
Finansieringen  

 af det herved opståede provenutab  i størrelsesordnen 15 mio. kr.  

 årligt   

 skal der findes en løsning på.
Regeringen er indstillet på, at spørgsmålet  

 indgår i finanslovsdrøftelserne for 2007.
 Det er en forudsætning for mig, at finansieringen af et  

 provenutab som følge af nedsat afgift af kildevandsemballager ikke tages af  

 Miljøministeriets ramme.
En udvidelse af pant- og retursystemet med kildevandsflasker af  

 plast vil formentlig kunne træde i kraft medio 2007. I den mellemliggende  

 periode skal et udkast til bekendtgørelsesændring notificeres for  

 Europa-kommissionen,  

 hvilket som minimum tager 3 måneder.
Desuden skal der i forbindelse med  

 finanslovsforhandlingerne  

 for 2007 findes en løsning på finansiering af provenutab ved nedsættelse af  

 afgiften af kildevandsemballager.
Videre skal butikker og Dansk Retursystem  

 A/S  

 have den nødvendige tid til at forberede sig på at kunne modtage og håndtere  

 de  

 mange nye plastemballager i pant- og retursystemet.
Producenter og importører  

 skal ligeledes have tid til at indrette sig på i praksis at opfylde bl.a.  

 kravet om pantmærkning.
Denne tidshorisont svarer i øvrigt til forløbet i  

 forbindelse med udvidelsen i 2005 med emballager til alkoholsodavand m.v.
3. Politiske bemærkninger Udvalge  

  

 t tager  

 ministerens udtalelse til efterretning.
P. u. v.  

  

 Christian Wedell-Neergaard  

  

 formand Bilag 1 Oversigt over bilag vedrørende B 86 Bilagsnr.
