Betænkning afgivet af Forsvarsudvalget den 8.  

 december 1998 Betænkning over Forslag til lov om ændring af  

 værnepligtsloven og lov om værnepligtens opfyldelse ved civilt  

 arbejde (Ændring af  

 reglerne om udelukkelse af straffede værnepligtige, delvis  

 ændring af Værnepligtsnævnets funktion og  

 sammensætning, udvidelse af fristen for ansøgning om  

 overførelse til civilt arbejde m.v.).
 Udvalget har behandlet lovforslaget i 2 møder og  

 har herunder stillet spørgsmål til indenrigsministeren, som  

 denne har besvaret skriftligt.
 Herefter indstiller udvalget lovforslaget til vedtagelse  

 uændret.
 Et mindretal (Enhedslistens medlem af udvalget)  

 ønsker at tilføje, at det er en afgørende  

 forudsætning for mindretallets støtte til lovforslaget, at de  

 tilkendegivelser, der fremgår af bemærkningerne til lovforslaget,  

 bliver fulgt ved udnyttelse af bemyndigelsen i værnepligtsloven § 4,  

 stk. 3, som giver indenrigsministeren mulighed for at fastsætte regler  

 for behandlingen af sager om udelukkelse fra værnepligtstjeneste.
 Det er endvidere mindretallets indstilling, at man  

 fastholder, at civile værnepligtige aflønnes på samme  

 niveau som værnepligtige i forsvaret og redningsberedskabet.
Poul Andersen (S)    Per Kaalund (S)  

    Lotte Bundsgaard (S)    Anna-Marie Hansen (S)  

  Ingrid Rasmussen (S) nfmd.  

  Villy Søvndal (SF) Arne Melchior (CD)  

  Jørgen Estrup (RV)  

  Søren Søndergaard (EL)  

  Svend Aage Jensby (V)    Karen Rønde (V)  

  Erik Jacobsen (V) Anders Mølgaard (V)  

  Hans Engell (KF) fmd.  

  Helge Adam Møller (KF)    Peter Skaarup (DF)  

    Jann Sjursen (KRF) Fremskridtspartiet havde ikke medlemmer i udvalget.
