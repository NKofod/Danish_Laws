I medfør af § 5, stk. 2, i lov om frikommuner, jf. lovbekendtgørelse nr. 644 af 12. september 1991 som ændret ved lov nr. 334 af 14. maj 1992, samt § 30 a, stk. 2, i lov om statens fremskaffelse af jord og udlån til jordbrugsmæssige formål m.m., jf. lovbekendtgørelse nr.
 470 af 22. juni 1990 (jordkøbsloven), meddeles:
 § 1.  Landbrugsministeren har den 28. august 1992  

 godkendt friamtsregulativ nr. 19 for Sønderjyllands Amt (Den sønderjyske  

 Jordfond) om overførelse til jordfonden af kompetence vedrørende §§ 18, 27 og  

 28 i lov om statens fremskaffelse af jord og udlån til jordbrugsmæssige  

 formål m.m., jf. § 23 b i lov om frikommuner.
 § 2.  Frikommuneregulativet indebærer, at § 30 a i  

 jordkøbsloven fraviges, således at beføjelserne i §§ 18, 27 og 28 kan udøves  

 af Den sønderjyske Jordfond i overensstemmelse med regulativets §§ 1-10.
§ 3.  Afgørelser truffet af Den sønderjyske Jordfond i  

 henhold til jordkøbsloven kan for så vidt angår retlige spørgsmål påklages  

 til landbrugsministeren.
Herudover kan sådanne afgørelser ikke påklages.
 § 4.  Frikommuneregulativet træder i kraft den 1.  

 oktober 1992. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. § 8, stk. 4, i lov  

 om kommunernes styrelse.
