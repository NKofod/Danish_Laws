Landsskatteretskendelse vedr.
Tilbagebetaling  lønsumsafgift  

 - forældelse Klagen skyldes, at regionen ikke har imødekommet A A/Ss (herefter  

 benævnt selskabet) anmodning om tilbagebetaling af lønsumsafgift for perioden  

 1. januar 1997 til og med 30. september 1999 under henvisning til, at der er  

 indtrådt forældelse efter forældelsesloven af 1908.
Landsskatterettens afgørelse Landsskatteretten stadfæster  

 regionens afgørelse.
Sagens oplysninger Selskabet er beskæftiget med  

 opkøb og salg af pantebreve.
Selskabets revisor anmodede  

 ved brev af 16. december 2004 om tilbagebetaling af lønsumsafgift for  

 perioden  

 fra 1. oktober 1999 til 30. november 2004 med i alt 954.848 kr.
Selskabets  

 advokat fremsatte den 11. marts 2005 yderligere anmodning om tilbagebetaling  

 af  

 lønsumsafgift for perioden fra 1. januar 1997 til 30. september 1999 af i alt  

 530.582 kr.
Selskabet var i perioden  

 registreret som finansiel virksomhed efter lønsumsafgiftslovens § 4, stk. 2,  

 nr. 1, idet selskabet den 12. marts 1997 anmeldte at være  

 lønsumsafgiftspligtig.
Af registreringsanmeldelsen fremgik bl.a., at  

 selskabets  

 branche var finansiel virksomhed.
 I perioden angav og betalte  

 selskabet følgende beløb:
1. januar 1997  30.  

 september 1999 530.582 kr.
1. oktober 1999  30. juni  

 2000 128.173 kr.
1. juli 2000  30. november  

 2001 242.375 kr.
1. december 2001  30.  

 november 2004 584.299  

 kr.
I alt 1.485.429 kr.
Indtil den 1. april 2000  

 angav selskabet lønsumsafgiften kvartalsvis.
Herefter angav selskabet  

 lønsumsafgiften  

 månedsvis.
Selskabet begrundede  

 tilbagebetalingskravet med, at der ved Vestre Landsrets dom af 9. november  

 1999, gengivet i Tidsskrift for Skatter og Afgifter nr. 51 af 20. december  

 1999, var sket en ændring af praksis, således at virksomheder, der som  

 selskabet kun havde aktiviteter med køb og salg af pantebreve, ikke skulle anses  

 for lønsumsafgiftspligtige.
Regionen var enig med  

 selskabet i, at selskabet ikke var lønsumsafgiftspligtig.
Som følge heraf  

 tilbagebetalte  

 regionen 128.173 kr. og 584.299 kr. i afgift for henholdsvis perioderne fra  

 1.  

 oktober 1999 til 30. juni 2000 og fra 1. december 2001 til 30. november 2004.
 Regionen imødekom ikke  

 selskabets anmodning om tilbagebetaling af lønsumsafgift for perioderne fra  

 1.  

 januar 1997 til 30. september 1999 og fra 1. juli 2000 til 30. november 2001  

 med i alt henholdsvis 530.582 kr. og 242.375 kr.
 Selskabet indbragte  

 spørgsmålet om ordinær og ekstraordinær fastsættelse af afgiftstilsvaret  

 efter  

 skattestyrelseslovens §§ 35 B og 35 C for Landsskatteretten, hvilken  

 stadfæstede regionens afgørelse ved kendelse afsagt den 2. september 2005.
ToldSkats afgørelse Anmodningen om  

 tilbagebetaling af lønsumsafgift for perioden 1. januar 1997 til 30.  

 september  

 1999 af i alt 530.582 kr. kan ikke imødekommes, da der er indtrådt forældelse  

 efter forældelsesloven af 1908.
Ifølge overgangsreglen i § 6,  

 stk. 4 i lov nr. 410 af 2. juni 2003 om ændring af fristreglerne i  

 skattestyrelsesloven  

 har skattestyrelseslovens § 35 B virkning for anmodning om genoptagelse, som  

 modtages  

 den 12. marts 2003 eller senere.
Er anvendelsen af bestemmelsen til ugunst  

 for  

 den afgiftspligtige i henhold til de tidligere gældende regler, finder  

 bestemmelsen først anvendelse på afgiftstilsvar, hvor angivelsesperioden  

 udløber den 1. juli 2000 eller senere.
 Da der er tale om  

 månedsafregning, omfatter skattestyrelseslovens § 35 B juli måned 2000, og  

 der  

 er således en mellemperiode, hvor der ikke kan ske genoptagelse efter § 35 B  

 og  

 heller ikke efter forældelsesloven af 1908.
 Krav om tilbagebetaling af  

 lønsumsafgiftsbeløb for perioden fra 1. oktober 1999 til og med juni 2000 er  

 ikke forældet efter forældelsesloven af 1908, hvorfor selskabet i medfør af  

 overgangsreglen kan få tilbagebetalt beløbet vedrørende denne periode.
Det fremgår ikke af  

 selskabets registreringsanmeldelse, hvilken type finansiel virksomhed, selskabet har drevet, og  

 regionen har ikke haft kontakt til selskabet, førend anmodningen om  

 tilbagebetaling  

 af lønsumsafgift.
Told- og Skattestyrelsen har  

 den 6. juli 2001 udsendt en intern skrivelse, gengivet i SKM2001.265.TSS,  

 hvoraf fremgår, at Vestre Landsrets dom gengivet i TfS 1999, 956 angiver  

 retstilstanden  

 på området.
Denne skrivelse er efterfølgende offentliggjort i Tidsskrift for  

 Skatter og Afgifter den 10. august 2001 under nr. 629. Skrivelsen er senere  

 optaget i Lønsumsafgiftsvejledningen for 2002 samt nyere udgaver af  

 vejledningen.
 Da der således gentagne gange  

 er offentliggjort materiale om retstilstanden på området, foreligger der ikke  

 omstændigheder, der kan danne grundlag for at udbetale den indbetalte  

 lønsumsafgift for perioden 1. januar 1997 til 30. september 1999.
Klagerens påstand og argumenter Repræsentanten har nedlagt  

 principal påstand om, at selskabet skal have tilbagebetalt lønsumsafgift fra  

 lønsumsafgiftens indførelse den 1. januar 1993, subsidiær fra et senere  

 tidspunkt.
 Til støtte herfor er anført,  

 at der ikke er indtrådt forældelse efter forældelsesloven af 1908 som følge  

 af,  

 at forældelsesfristen har været suspenderet indtil efteråret 2004, således at  

 forældelse ikke er indtruffet.
 I forbindelse med selskabets  

 indsendelse af registreringsanmeldelse er ToldSkat blevet orienteret om, at  

 der  

 var tale om finansiel virksomhed, hvilket uden videre har været  

 tilstrækkeligt  

 til, at ToldSkat kunne identificere problemstillingen.
Offentliggørelsen i  

 SKM2001.265.TSS (TfS 2001, 629) af en den 6. juli 2001 udarbejdet intern  

 skrivelse indeholder ikke nogen reel vejledning for den afgiftspligtige eller  

 rådgiver, der måtte læse indholdet.
Skulle der have været vejledning i det,  

 skulle der i det mindste have været tilkendegivet, at Landsrettens dom  

 angiver  

 en ny retstilstand på området.
Landsskatterettens bemærkninger og begrundelse Ifølge  

 skatteforvaltningslovens § 11, stk. 1, nr. 1 afgør Landsskatteretten,  

 medmindre  

 andet er bestemt af skatteministeren efter § 14, stk. 2, klager over Told- og  

 skatteforvaltningens afgørelser, bortset fra afgørelser om  

 forskudsregistrering  

 som nævnt i § 5, stk. 1, nr. 1 jf. § 62, stk. 5.
Selskabets krav på  

 tilbagebetaling af lønsumsafgift angår afgift, som må anses for erlagt ud fra  

 en antagelse om pligt hertil.
Ved Vestre Landsrets dom af 9. november 1999,  

 gengivet i Tidsskrift for Skatter og Afgifter nr. 51 af 20. december 1999,  

 blev  

 det konstateret, at denne antagelse var urigtig.
Tilbagebetalingskravet må  

 derfor anses for omfattet af forældelsesloven af 1908s § 1, stk. 1, nr.  

 6.
 Det anses for ubestridt, at  

 fristen efter § 1, stk. 1 regnes fra tidspunktet for erlæggelsen af afgiften  

 jf. § 2.
 Den omstændighed, at  

 selskabet ikke har været bekendt med den rette fortolkning af  

 lønsumsafgiftslovens  

 § 1, stk. 1, og som følge heraf ikke har været bekendt med det retlige  

 grundlag  

 for tilbagebetalingskarvet, kan ikke begrunde, at selskabet anses for at have  

 befundet sig i utilregnelig uvidenhed om sit krav i den forstand, hvori dette  

 udtryk anvendes i § 3 i forældelsesloven af 1908.
 Kravet findes herefter at  

 være forældet i medfør af forældelsesloven af 1908s § 1, stk. 1, nr. 6  

 sammenholdt med § 2.
 Regionens  

 afgørelse stadfæstes.
