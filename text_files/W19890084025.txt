En kursist deltog i kursus i en kalenderuge incl. lørdag søndag og  

 gjorde krav på godtgørelse også for weekenden, hvor han skulle have været på  

 arbejde.
Nævnet fastslog, at der kunne ydes godtgørelse for de dage, herunder  

 lørdag-søndag, hvor der var indtægtstab, men ikke for de i perioden liggende  

 fridage.
 Ved skrivelse af 25.9.1988 har De klaget over, at under Deres deltagelse i  

 kursus i tiden fra tirsdag den 13.9.1988 til mandag den 19.9.1988 kun har  

 ydet Dem godtgørelse for 5 dage, uagtet De også har været på kursus lørdag og  

 søndag den 17.9 og 18.9.1988.
 De har i klageskrivelsen gjort gældende, at De skulle have været på  

 arbejde nævnte lørdag og søndag, og at De har haft tab af indtægt for disse  

 dage, hvorfor De mener Dem berrettiget til at oppebære godtgørelse for 7 dage  

 i kursusperioden.
 De har i skrivelse af 16.2.1989 over for Kursusnævnet oplyst, at De i uge  

 37 skulle have arbejdet således:
mandag tirsdag onsdag torsdag fredag lørdag søndag 0 7 7 7 7 1/4 9 3/4 0  

 timer og i uge 38 således:
mandag tirsadg onsdag torsdag fredag lørdag søndag 7 1/2 8 3/4 8 1/2 6 9 0  

 0 timer I denne anledning skal man meddele, at sagen har været behandlet i  

 Kursusnævnet, hvor der var enighed om, at der vil kunne ydes Dem godtgørelse  

 for de dage, hvor der er indtægtstab, men ikke for de i kursusperioden  

 liggende fridage Dette indebærer, at der for uge 37 vil kunne Dem godtgørelse for 5 dage,  

 hvilket svarer til hvad De allerede har modtaget, og at der for uge 38 vil  

 kunne ydes Dem godtgørelse for 1 dag, nemlig mandag den 19.91988. Der vil  

 således kunne efterbetales Dem godtgørelse for 1 dag.
 Det bemærkes, at den af Dem påklagede sag er een blandt mange tilsvarende  

 sager, og at den lange ekspeditionstid har forbindelse med , at sagerne har  

 været underkastet en mere principiel behandling.
 Angående udbetaling bedes De rette henvendelse til A-kassen, der herfra er  

 orienteret om foranstående.
