Lov om ændring af lov om ændring af straffeloven, retsplejeloven og udlændingeloven (Udskydelse af solnedgangsklausul) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 349 af 2. april 2020 om ændring af straffeloven, retsplejeloven og udlændingeloven (Skærpet straf for lovovertrædelser med baggrund i eller sammenhæng med covid-19 og blokering af hjemmesider, hvorfra der begås visse lovovertrædelser, som har baggrund i eller sammenhæng med covid-19) foretages følgende ændring:
 1. I § 4, stk. 4, ændres »1. marts 2021« til: »1. januar 2022«.
§ 2 Loven træder i kraft ved bekendtgørelsen i Lovtidende.
Givet i Jagthuset, Trend Skov, den 27. februar 2021 Under Vor Kongelige Hånd og Segl MARGRETHE R.
