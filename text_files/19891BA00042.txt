Nr BSF 42 Forslag til folketingsbeslutning om beregning af statens tilskud til  

 kommuner og amtskommuner Fremsat af Agerschou (SF) Lone Stig Andersen (SF) Aage Frandsen (SF)  

 Birgitte Husmark (SF) Bjørn Poulsen (SF) Stillinger (SF) den 28. november 1989 Folketinget pålægger regeringen ikke at modregne tilskud fra EF's regionalfond, socialfond m.v. i statens tilskud til kommuner og amtskommuner.
Bemærkninger til forslaget Ved den årlige beregning af det samlede bloktilskud til amter og kommuner  

 modregnes de tilskud fra EF's social- og regionalfond, som enkelte kommuner  

 og amtskommuner har opnået.
Denne regulering sker med 3 års forsinkelse.
Systemet medfører reelt, at  

 det er de øvrige amter og kommuner, der betaler, når der fra de pågældende  

 fonde ydes tilskud til et kommunalt projekt.
Det forekommer hverken logisk  

 eller meningsfyldt.
Hertil kommer, at flere kommuner er i gang med at ansætte  

 deres egne EF-lobbyister, der bl.a. skal arbejde på at sikre flere tilskud.
I  

 den sidste ende bliver det de små og fattige kommuner, der kommer til at  

 betale gildet.
Hver gang en lobbyist har succes og redder EF-millioner hjem  

 til sin kommune, så mister de andre kommuner det samme beløb i bloktilskud,  

 og staten kan gnide sig i hænderne.
Det skal nævnes, at de kommunale  

 organisationer flere gange har gjort indsigelse over for denne trafik, men  

 uden held.
Ydermere er staten i gang med at forsøge at score lidt mere af kagen.
Det  

 viser et eksempel fra Ribe Amtskommune.
Bevilgede EF-tilskud til  

 beskæftigelsesarbejder stilles her til rådighed for samarbejdsprojekter, som  

 aftales i Koordinationsudvalget for beskæftigelsesfremmende foranstaltninger  

 i Ribe Amt.
Det betyder, at der til finansiering af projekter ofte indgår  

 både statsmidler, kommunale midler, amtskommunale midler og EF-tilskud.  

 Arbejdsministeriet har i efteråret 1989 meddelt, at man vil tilbageholde den  

 del af EF-tilskuddet, som svarer til den statslige finansiering af et  

 beskæftigelsesprojekt.
På den måde er man reelt begyndt at trække for  

 EF-tilskud to gange.
Metoden har vakt så stor forargelse, at man i Ribe  

 Amtskommune overvejer at holde op med at søge EF-tilskud.
Desuden ser det ud til, at staten også planlægger at modregne i  

 bloktilskuddene i forbindelse med støtte fra EF-strukturfonde.
Spørgsmålet er  

 blevet rejst i relation til den såkaldte 5B-fond, der omhandler  

 omstrukturering af landbrugsområder, som er blevet negativt påvirket af EF's  

 landbrugspolitik.
Der er her tale om en slags udviklingsfond, som specielt de  

 danske øer venter sig meget af.
Efter SF's opfattelse bør det være staten helt uvedkommende, hvilke fonde  

 kommuner og amtskommuner søger og får bevilget tilskud fra.
Den hidtidige  

 fremgangsmåde begrænser kommunernes handlefrihed og øger forskellene mellem  

 de enkelte kommuner.
