Folketinget har i dag ved 3. behandling vedtaget L 89 forslag til Lov om  

 ændring af lov om børnetilskud og forskudsvis udbetaling af børnebidrag  

 (Årlig bekræftelse af status som enlig forsørger mv.) Forslaget, som det ser ud efter 3. behandlingen, vedlægges i kopi. (* 1) Det vedtagne lovforslag træder i kraft den 1. januar 1998.
 Formålet med ændringerne er at øge kontrollen i forbindelse med udbetaling  

 af børnetilskud, således at det i højere grad sikres, at udbetaling af  

 børnetilskud til enlige forsørgere alene sker til de personer, der opfylder  

 betingelserne for at få ydelserne udbetalt.
Efter de gældende regler påhviler det den, der får udbetalt ydelser efter  

 børnetilskudsloven, at underrette kommunalbestyrelsen om forandringer i  

 forholdene, der kan medføre bortfald af ydelserne.
Hvis man mod bedre vidende  

 uberettiget har modtaget ydelser efter børnetilskudsloven, skal det beløb,  

 der med urette er modtaget, tilbagebetales.
Disse regler gælder fortsat.
 Kommunalbestyrelsen varetager administrationen af børnetilskudsloven og  

 har derfor også pligt til at påse, at betingelserne for at få udbetalt  

 børnetilskud er opfyldt.
 Ved lovændringen forpligtes kommunerne - som et led i kontrollen - til  

 hvert år i januar måned at anmode de personer, der modtager ordinært og  

 ekstra børnetilskud som enlige forsørgere, om skriftligt at bekræfte sin  

 fortsatte status som enlig forsørger.
 For at undgå tvivl om hvorvidt kommunen har anmodet en modtager af  

 børnetilskud om en bekræftelse, er det forudsat, at anmodningen fremsendes  

 ved anbefalet brev.
 Hvis kommunen ikke har modtaget bekræftelsen fra modtageren af  

 børnetilskud senest 2 måneder fra anmodningen, skal udbetalingen af  

 børnetilskud ophøre fra april kvartal.
 Hvis bekræftelsen modtages senere end 2 måneder fra anmodningen, kan  

 udbetalingen af børnetilskud genoptages med virkning fra kvartalet efter, at  

 bekræftelsen er modtaget.
 Med vedtagelse af L 89 har socialministeren endvidere fået bemyndigelse  

 til at fastsætte regler om administration i forbindelse med kommunens  

 vurdering af modtagerens status som enlig forsørger.
Socialministeren kan fastsætte regler om, at der er en formodning for, at  

 en ansøger/modtager af børnetilskud ikke er enlig forsørger, hvis en anden  

 voksen person er tilmeldt folkeregistret på samme adresse, med mindre  

 ansøgeren eller modtageren af børnetilskud over for kommunen kan godtgøre at  

 være reelt enlig forsørger.
Socialministeren kan endvidere fastsætte regler  

 om, at kommunen i øvrigt skal anmode en ansøger/modtager af børnetilskud om  

 nærmere oplysninger/dokumentation i de tilfælde, hvor kommunen på baggrund af  

 sagens øvrige oplysninger finder det overvejende sandsynligt, at pågældende  

 ikke er reelt enlig forsørger.
 Socialministeren vil snarest fastsætte regler herom.
Med vedtagelsen af L 89 er reglen om, at socialministeren bekendtgør  

 størrelsen af ydelserne efter loven, ophævet.
Størrelsen af ydelserne vil  

 fortsat fremgå af Socialministeriets årlige cirkulære om regulering af satser  

 på det sociale område.
 Herudover er lovens §§ 28 og 29 ophævet, da disse regler ikke længere  

 finder anvendelse.
Karen Jespersen Anders Lynge Madsen (* 1) Lovforslaget udelades her.
