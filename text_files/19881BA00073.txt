Nr BSF 73 Forslag til folketingsbeslutning om forbedrede opsigelsesvarsler ved  

 funktionærers arbejdsskader Fremsat af Tommy Dinesen (SF) Aage Frandsen (SF) Lilli Gyldenkilde (SF)  

 Ole Henriksen (SF) Birgitte Husmark (SF) Stillinger (SF) Ebba Strange (SF) den 30. marts 1989 Folketinget pålægger regeringen inden den 1. juni 1990 at sikre, at funktionærer, som har pådraget sig en arbejdsskade under et tjenesteforhold, tidligst kan opsiges med 180 dages varsel til fratræden ved en måneds udgang.
 De personer, der er sikret længere opsigelsesvarsel end 180 dage, skal  

 ikke berøres af denne ordning.
Bemærkninger til forslaget Socialistisk Folkeparti fremsatte i folketingsåret 1986-87 (1. samling)  

 forslag til lov om ændring af lov om retsforholdet mellem arbejdsgivere og  

 funktionærer. (Beskyttelse mod opsigelse efter arbejdsskadebetinget  

 sygefravær, lovforslag nr.
L 97, se Folketingets forhandlinger, sp. 2339 og  

 5627 ff samt Folketingstidende tillæg A, sp. 1733).
 Baggrunden for dette lovforslag var en markant stigning i afskedigelser  

 med henvisning til funktionærlovens § 5, stk. 2. Mange ansatte under  

 funktionærloven opfattede, at den beskyttelse, der lå i loven med de 120  

 dage, ikke var reel, idet loven blev og fortsat bliver brugt til at afskedige  

 ansatte med, hvilket ikke har været meningen med loven, da den i sin tid blev  

 vedtaget.
 Under debatten i Folketinget om dette lovforslag blev det af  

 arbejdsministeren fremført, at SF's forslag »kunne komme til at virke  

 mod sin hensigt, fordi enhver skærpelse af 120-dages reglen jo, hvis det var  

 det, arbejdsgiveren ville, kunne tilskynde pågældende til i stedet at sige  

 funktionæren op straks ved sygdommens indtræden med sædvanligt varsel«  

 (Folketingets Forhandlinger 1986-87, spalte 5628).
Forslagsstillerne har måttet give ministeren ret i, at loven ville kunne  

 tolkes således.
Flere jurister har undersøgt sagen og er kommet til samme  

 resultat.
Og det har da også vist sig, at der stadig sker flere og flere  

 afskedigelser på grundlag af 120 dages reglen, hvilket er klart  

 utilfredsstillende og stridende imod intentionen med loven.
 Da de fleste ordførere under ovennævnte debat om SF's forslag var positive  

 over for forslaget, men manglede yderligere dokumenatation, har  

 forslagsstillerne forhørt sig hos nogle af de berørte fagforbund om deres  

 erfaringer.
 Fra Husligt Arbejder Forbunds 27. kongres 1988 blev følgende nævnt:
 »Tallene er alarmerende i sig selv, idet årsagen til sygdom ofte er  

 arbejdsskader eller systematisk nedslidning på grund af dårlige  

 arbejdsforhold, uhensigtsmæssig indretning af arbejdsstederne og manglende  

 vilje til at afhjælpe disse forhold.
120-dages-reglen anvendes af næsten alle arbejdsgivere og betyder, at den  

 anssatte efter denne regel kan afskediges med kun een måneds varsel, uanset  

 om de pågældende har været ansat over 15 år og reelt skulle have et  

 opsigelsesvarsel på seks måneder.
Det er den ene side af sagen; men den anden  

 side er faktisk værre.
Nemlig at der til sygedage også medregnes fravær på  

 grund af arbejdsskader.
Sammenholdes tingene med hinanden, betyder det direkte, at arbejdsgiveren  

 egentlig sparer penge ved dels ikke at anskaffe ordentlige hjælpemidler, dels  

 ved ikke at foretage en arbejdsvenlig indretning af arbejdsstederne og så  

 samtidig sparer penge ved igen at kunne afskedige medlemmer med et forkortet  

 varsel, der på grund af de ringe arbejdsforhold bliver syge.
Der er således  

 en dobbelt besparelse for arbejdsgiveren.
 I stedet burde der faktisk være en straf for at lade medlemmerne arbejde  

 under forhold og på steder, der enten resulterer i arbejdsskader eller en  

 systematisk nedslidning.
Arbejdsgiverne tæller også sygefravær i forbindelse med den såkaldte §  

 12-erklæring med i de 120 sygedage.
Det på trods af at der kun kan udstedes  

 en sådan erklæring, hvis det forud kan dokumenteres, at der er et kronisk  

 tilbagevendende årligt sygefravær af en væsentlig varighed.
Kommunerne  

 udsteder § 12-erklæringer for at få folk i arbejde samtidig med, at  

 kommunerne som arbejdsgivere med den anden hånd afskediger de samme personer  

 på grund af sygdom.
Den sygdom, som var en betingelse for, at den såkaldte §  

 12-erklæring kunne udstedes.
I nogle kommuner tæller man også delvise  

 sygedage med i opgørelsen over de 120 sygedage.«  

 (»Overenskomstudviklingen, s. 29, Husligt Arbejder Forbunds 27. ordinære  

 kongres, 1988«).
Figur 1. Antal afskedigelser af sygeplejersker meddelt til Dansk  

 Sygeplejeråd 1982-1987 År Afskedigelsesgrund 120-dages reglen Sygdom i øvrigt 1982 95 22 1983 124 24 1984 157 40 1985 186 69 1986 217 67 1987 242 119 (Kilde: »Sygeplejersken«, nr. 29, 1988, s. 11).
 Af figur 1 fremgår det, at afskedigelser i perioden 1982-1987 inden for  

 sygeplejerskeområdet på grund af 120-dages reglen er steget med 254,7 pct.,  

 mens opsigelser i øvrigt er steget med 540,9 pct.
 Når man tænker på, at funktionærloven er indført med henblik på at  

 beskytte den svage part, nemlig arbejdstageren, kan man ikke andet end  

 bekymre sig over den udvikling, man har kunnet se gennem de sidste år.
 Med nærværende forslag ønsker SF vilkårene for arbejdsskadede funktionærer  

 forbedret så betids, at de kan være gældende senest fra den 1. juni 1990.
Såfremt SF's beslutningsforslag nr.
B 39 om sikring af lønmodtagernes  

 tryghed i ansættelsen, som fremsattes den 10. januar 1989, bliver vedtaget,  

 vil forslagsstillerne dog tage op til vurdering, om nærværende forslag skal  

 søges fremmet.
Bilag Uddrag af bekendtgørelse af lov nr. 516 af 23. juli 1987 om retsforholdet mellem arbejdsgivere og funktionærer § 5. Bliver funktionæren på grund af sygdom ude af stand til at udføre sit  

 arbejde, betragtes den heraf følgende tjenesteforsømmelse som lovligt forfald  

 for funktionæren, medmindre han under tjenesteforholdets beståen har pådraget  

 sig sygdommen ved forsæt eller grov uagtsomhed eller han ved stillingens  

 overtagelse svigagtigt har fortiet, at han led af den pågældende sygdom.
Stk. 2. Det kan dog ved skriftligt kontrakt i det enkelte tjenesteforhold  

 bestemmes, at funktionæren kan opsiges med 1 måneds varsel til fratræden ved  

 en måneds udgang, når funktionæren inden for et tidsrum af 12 på hinanden  

 følgende måneder har oppebåret løn under sygdom i i alt 120 dage.
Opsigelsens  

 gyldighed er betinget af, at den sker i umiddelbar tilknytning til udløbet af  

 de 120 sygedage, og medens funktionæren endnu er syg, hvorimod gyldigheden  

 ikke berøres af, at funktionæren er vendt tilbage til arbejdet, efter at  

 opsigelse er sket.
