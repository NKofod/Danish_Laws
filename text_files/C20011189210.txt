Cirkulæreskrivelse om meddelelse om  

 indbetaling af efterlønsbidrag med tilbagevirkende kraft fra den 1.  

 april 1999 Kommentar m.v.:
 I sager hvor medlemmet selv har fravalgt at indbetale  

 efterlønsbidrag, kan personlige problemer eller alvorlig sygdom i  

 familien ikke danne grundlag for at give en tilladelse til at se bort fra  

 afbrydelse i indbetalingen af efterlønsbidrag.
 Meddelelse om afgørelsen:
 Sag nr. 1:
Et medlem fravalgte skriftligt den 19. februar 1999 at  

 indbetale efterlønsbidrag.
Det fremgik af a-kassens udsendte  

 materiale, at man kunne fortryde fravalget indtil den 30. september 1999.
Medlemmet søgte om en dispensation.
Medlemmet  

 forklarede, at hun på grund af usikkerhed om hendes fremtidige  

 arbejdsmæssige forhold og alvorlig sygdom i den nærmeste familie,  

 ikke havde haft det fornødne overskud til at sætte sig ind i  

 betingelserne for efterløn.
Medlemmet troede derfor, at hun ikke  

 opfyldte kravene for at kunne opnå ret til efterløn.
I december  

 1999 blev medlemmet imidlertid klar over, at hun opfyldte kravene, og hun  

 søgte den 21. december 1999 om at blive tilmeldt  

 efterlønsordningen igen.
 A-kassen traf afgørelse om, at medlemmet  

 tidligst kunne indbetale efterlønsbidrag fra tidspunktet fra den 22.  

 december 1999.
 Direktoratet traf afgørelse om, at medlemmet  

 ikke kunne få dispensation, således at medlemmet kunne blive  

 tilmeldt efterlønsordningen med tilbagevirkende kraft fra den 1. april  

 1999.
 Der blev lagt vægt på, at medlemmet  

 havde fravalgt at betale efterlønsbidrag, at a-kassen  

 skriftligt havde orienteret medlemmet om de nye regler, og at medlemmet  

 først den 21. december 1999 havde søgt om tilmelding til  

 efterlønsordningen.
 Endelig var der lagt vægt på, at der i  

 medierne var megen omtale af muligheden for at vælge at betale  

 efterlønsbidrag inden den 30. september 1999.
Arbejdsmarkedets Ankenævn tiltrådte  

 direktoratets afgørelse.
Ankenævnet henviste til, at  

 medlemmet selv havde fravalgt at betale efterlønsbidraget den 19.  

 februar 1999, uanset at det på dette tidspunkt var kendt, at betaling  

 af det nye efterlønsbidrag efter den nye lovs ikrafttræden ville  

 blive en betingelse for senere overgang til efterløn, og at  

 a-kassen i februar og juni måned via diverse skriftligt materiale havde  

 orienteret medlemmerne om de ny efterlønsregler, herunder om  

 muligheden for at fravælge ordningen og muligheden for at fortryde et  

 eventuelt fravalg indtil 30. september 1999.
Ankenævnet havde noteret sig oplysningerne i  

 medlemmets klage om, at medlemmet på grund af usikkerhed om fremtidige  

 arbejdsmæssige forhold og alvorlig sygdom i den nærmeste familie,  

 ikke havde det fornødne overskud til at sætte sig ind i  

 betingelserne for efterløn.
Ankenævnet havde ligeledes noteret  

 sig, at medlemmet fejlagtigt var af den opfattelse, at hun ikke kunne opfylde  

 betingelserne.
 Ankenævnet fandt imidlertid ikke, at de oplyste  

 omstændigheder omkring medlemmets fravalg af efterlønsordningen  

 kunne betragtes som så særlig undskyldelige, at der var grundlag  

 for at dispensere for afbrydelsen i indbetalingen af bidrag.
 Sag nr. 2:
På baggrund af a-kassens  

 standard-informationsmateriale fra februar 1999 fravalgte et medlem den 21.  

 februar 1999 indbetaling af efterlønsbidrag.
Af a-kassens udsendte  

 materiale fremgik det, at man kunne fortryde fravalget indtil den 30.  

 september 1999. Det fremgik videre af materialet, at reglerne for modregning  

 af pension i efterlønnen ville blive skærpet, men at medlemmer,  

 der arbejder og venter med at overgå til efterløn til 2 år  

 efter de har modtaget efterlønsbevis, præmieres med en  

 højere efterlønssats, gunstigere regler for pensionsmodregning  

 samt en skattepræmie.
 I standardbrev af 18. juni 1999 oplyste a-kassen blandt  

 andet om, at tilmelding/framelding til ordningen om indbetaling af  

 efterlønsbidrag kunne ske frem til 30. september 1999, og at  

 tilmelding også kunne ske efter 30. september 1999, men at man så  

 skulle være opmærksom på, om man kunne nå at opfylde  

 kravene til anciennitet.
 Den 23. november 1999 søgte medlemmet om at blive  

 tilmeldt efterlønsordningen.
Medlemmet forklarede, at idet hun havde sparet op til sin  

 alderdom i form af kapitalpension plus ratepension, drømte hun ikke  

 om, at efterløn var noget hun kunne komme i betragtning til.
Medlemmet  

 fravalgte derfor ordningen, da hun anså det for en udgift, der ikke kom  

 hende til gode.
Medlemmet var dog efterfølgende blevet opmærksom  

 på, at der var mulighed for at optjene til en skattefri  

 præmie.
 Direktoratet traf afgørelse om, at medlemmet  

 ikke kunne få en dispensation, så medlemmet kunne betale  

 efterlønsbidrag med tilbagevirkende kraft fra den 1. april 1999 for at  

 kunne opnå ret til efterløn.
 Der blev lagt vægt på, at medlemmet  

 efter at have modtaget informationsmaterialet fra a-kassen frameldte  

 indbetaling af efterlønsbidrag, at medlemmet ikke  

 fortrød fravalget inden fristen den 30. september 1999, uanset at  

 medlemmet modtog yderligere informationsmateriale i juni 1999, og at  

 medlemmet ikke kontaktede a-kassen for at få afklaret  

 tvivlsspørgsmål, men at medlemmet først søgte om  

 at efterbetale efterlønsbidrag ved brev af 23. november 1999.
 Medlemmet klagede over direktoratets afgørelse.  

 Medlemmet forklarede, at på tidspunktet, hvor hun indsendte sin  

 afmeldelsesslip, var medlemmets mor lige død, at medlemmet var  

 i psykisk uligevægt efter moderens udmattende hospitalsophold, og  

at dette var årsagen til at hun i februar 1999 ikke havde orket  

 at prøve at finde ud af, om efterlønnen var noget, hun kunne  

 få glæde af.
Arbejdsmarkedets Ankenævn tiltrådte  

 direktoratets afgørelse.
Ankenævnet henviste til, at  

 a-kassen først modtog medlemmets ansøgning om dispensation den  

 25. november 1999, og  at a-kassen i informationsmateriale af 18. juni  

 1999 havde oplyst, at et af hovedelementerne i efterlønsreformen var,  

 at et medlem ved at vente 2 år med at overgå til efterløn  

 havde mulighed for at begynde at optjene til en skattefri præmie.  

 A-kassen havde endvidere oplyst, at det var en betingelse for at opnå  

 ret til den skattefri præmie - uden at benytte sig af  

 efterlønsordningen - at det særlige efterlønsbidrag blev  

 betalt.
Endelig havde a-kassen oplyst, at det var muligt for et medlem at  

 fortryde sit valg, idet medlemmet kunne til- og fravælge  

 efterlønsbidraget indtil den 30. september 1999.
 Ankenævnet fandt ikke, at den omstændighed at  

 medlemmet havde personlige problemer på tidspunktet for indsendelse af  

 afmeldelsesslippen i februar 1999 havde betydning for en tilladelse, da det  

 først efter modtagelsen af informationsmaterialet i juni 1999 blev  

 muligt for medlemmet at tage endelig stilling.
