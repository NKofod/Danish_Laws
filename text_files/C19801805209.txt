 Ved lov nr. 294 af 8. juni 1978 - lov om offentlige myndigheders registre  

 - er det pålagt offentlige myndigheder, der anvender edb-registre med  

 personoplysninger, at fastsætte forskrifter om de pågældende registres  

 opbygning og drift.
 Ved ministeriet for skatter og afgifters bekendtgørelser af 19. december  

 1979 er der med virkning fra 1. januar 1980 fastsat forskrifter for følgende  

 statslige skatteregistre:
 1. Det centrale skatteyderregister - persondelen.
 2. Det centrale skatteyderregister - ligningsdelen.
 3. Det centrale skatteyderregister - konteringsdelen.
 4. Det centrale register over indeholdelsespligtige og  

 selskaber m.v.
 5. Statsskattedirektoratets register vedrørende  

 udbetaling og modregning.
 6. Statens ligningssystem.
 7. Sømandsskatteregisteret.
 8. Statsskattedirektoratets register over  

 landsskatteretssager.
 9. Statsskattedirektoratets register over  

 skatterådssager.
 10. Statens salgs- og vurderingsregister vedrørende  

 fast ejendom.
 11. Det centrale statistikregister.
 12 Den centrale register over indeholdelsespligtige konteringsdelen  

 vedrørende årene 1970 og 1971.
 13. Det centrale register over skattepligtige dødsboer  

 m.v.
 Ved bekendtgørelse af 21. december 1979 er der ligeledes med virkning fra  

 1. januar 1980 fastsat forskrift for:
14. Statsskattedirektoratets skatteyderregister -  

 ligningsdelen (MT-filen) Af tekniske årsager har det ikke været muligt at få registerforskrifterne  

 trykt inden den 1. januar 1980. Trykte eksemplarer vil blive udsendt, når  

 oplag foreligger fra bogtrykkeren.
Statsskattedirektoratet er den registeransvarlige myndighed, som inden for  

 rammerne af loven og de fastsatte forskrifter skal tage stilling til, i  

 hvilket omfang begæringer om at blive gjort bekendt med registrerede  

 oplysninger kan imødekommes.
Ifølge registerforskrifterne træder  

 bestemmelserne om en registreret persons adgang til at få udskrift af de  

 oplysninger, der er registreret om ham (egen acces), først i kraft den 1.  

 januar 1982.
 Forskrifterne indeholder bestemmelser om anvendelse og opbevaring af  

 registerudskrifter indeholdende oplysninger, der kan henføres til bestemte  

 personer, samt de afdelinger m.v., der er berettigede til at rekvirere  

 udskrifter.
 De ovenfor nævnte bestemmelser har eksempelvis i statens ligningssystem  

 følgende indhold:
 Kapitel 3. Sikkerhedsforanstaltninger i statsskattedirektoratet. (Uddrag).
 § 15.  Udskrifter, der indeholder oplysninger, der kan  

 henføres til bestemte personer, må kun anvendes og opbevares i  

 statsskattedirektoratet efter reglerne i §§ 16 og 17, medmindre udskriften  

 indgår i en konkret sag i statsskattedirektoratet om enkelte registrerede  

 personer.
 § 16.  Udskrifter fra registeret må kun anvendes i  

 statsskattedirektoratets kontrol- og ligningsafdeling samt intern revision,  

 planlægningskontoret og amtsskatteinspektoraterne.
 Stk. 2.  Medarbejdere i andre afdelinger i  

 statsskattedirektoratet kan dog få adgang til udskrifter, såfremt  

 oplysningerne er af væsentlig betydning for vedkommende afdelings virksomhed  

 eller har væsentlig betydning for en afgørelse, som denne afdeling skal  

 træffe.
 § 17.  Udskrifter skal opbevares aflåst, når de ikke  

 benyttes.
 Stk. 2.  Udskrifterne må kun opbevares i 5 år, hvorefter  

 de skal tilintetgøres.
 Kapitel 7. Videregivelse af oplysninger til offentlige myndigheder.  

 (Uddrag).
 § 32.  De videregivne oplysninger skal af modtageren  

 behandles i overensstemmelse med det i §§ 15-17 anførte samt i  

 overensstemmelse med de sikkerhedsforanstaltninger, der i øvrigt er fastsat  

 for myndigheden.
 Tilsvarende bestemmelser vil i alt væsentligt have samme indhold i de  

 øvrige forskrifter, dog således at paragrafnumrene kan være forskellige.  

 Angivelsen af de afdelinger m.v., der er berettigede til at modtage og  

 rekvirere udskrifter, kan være forskellige i de enkelte systemer.
 Eventuelle forespørgsler om rekvirering og behandling af  

 registerudskrifter skal rettes til:
