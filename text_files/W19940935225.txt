Ankestyrelsens principafgørelse O-76-94 om arbejdsløshedsdagpenge - tildeling - kommunens kompetence - ændring af erhvervsplan - skøn Resume:
Nævnet havde været berettiget til at ændre kommunens skønsmæssige afgørelse, da kommunen ikke havde inddraget kvindens sociale forhold og tilknytning til arbejdsmarkedet i skønnet.
Kommunen havde endvidere fejlagtigt lagt vægt på, at medlemsskab af en arbejdsløshedskasse var en hindring for at modtage revalideringsydelse.
 Ankestyrelsen fandt dog, at nævnet burde have hjemvist sagen til kommunen med henblik på tilrettelæggelse af erhvervsplanen.
 Kassation:
Principafgørelsen har ikke længere vejledningsværdi Love:
Lov om social bistand - lovbekendtgørelse nr. 829 af 1. oktober 1992 - § 15, stk. 5 og § 43, stk. 1 Sagsfremstilling:
En 36-årig enlig mor, som havde en eksemlidelse, søgte i april 1992 om hjælp efter bistandslovens § 43 til en pædagoguddannelse.
Hun var uddannet klinikassistent, men havde ikke været i arbejde i flere år.
Hun havde gennemført en HF-uddannelse med støtte i form af uddannelsesydelse.
Kommunen meddelte afslag på ansøgningen.
 Nævnet ændrede kommunens afgørelse med henvisning til, at kvinden under hensyn til oplysningerne om hendes sociale forhold, herunder hendes hidtidige tilknytning til arbejdsmarkedet og de foreliggende lægelige oplysninger om hendes lidelse, var omfattet af personkredseni § 43, stk. 1. Nævnet pålagde derfor kommunen at yde revalide ringshjælp til den ansøgte uddannelse.
 Sagen blev behandlet i principielt møde med henblik på belysning af nævnets adgang til at ændre kommunens afgørelse, således at kommunen ikke får indflydelse på erhvervsplanens udformning og tilrettelæggelse.
 Afgørelse:
 Ankestyrelsen fandt ligesom nævnet, at kvinden var berettiget til hjælp efter bistandslovens § 43.
Ved afgørelsen lagde Ankestyrelsen vægt på, at hun på grund af sin eksemlidelse var ude af stand til at påtage sig arbejde inden for sit fagområde, samt på oplysningerne om hendes sociale forhold og hendes tilknytning til arbejdsmarkedet.
Ankestyrelsen lagde ved prøvelsen af kommunens skøn efter bistands lovens § 15, stk. 5 især vægt på, at det ikke var nogen hindring for at få revalideringshjælp, at hun var medlem af en arbejdsløshedskasse og her igennem var sikret forsørgelse i en periode fremover, jf.
SM O-27-93.
 Ankestyrelsen fandt dog, at nævnet, efter at have taget stilling til hendes ret til hjælp efter § 43, burde have hjemvist sagen til kommunen med henblik på nærmere fastlæggelse af erhvervsplanen.
 Med den bemærkning tiltrådte Ankestyrelsen nævnets afgørelse.
