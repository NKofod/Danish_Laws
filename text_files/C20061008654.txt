Orientering  

 om vedtagelsen af L 74  lov om ændring af  

  

 lov om en aktiv beskæftigelsesindsats  

  

 (Tilskud til visse revalidenders elev- og lærlingeløn) Folketinget har den 15. december ved 3.  

 behandlingen  

 vedtaget ovennævnte lovforslag, der ændrer reglerne for løntilskud i  

 forbindelse med revalidering.
Ændringsloven kan findes på:  

 http://www.folketinget.dk/?/samling/20061/MENU/00000002.htm Lovændringen er et led i udmøntningen af regeringens 14  

 initiativer Nye veje til arbejde, der hjælper sindslidende og  

 andre udsatte  

 grupper ind på arbejdsmarkedet, og indgår tillige i aftalen om  

 satsreguleringspuljen for 2007.
Efter de hidtidige regler skal arbejdsgiveren selv afholde hele  

 udgiften til lønnen for elever og lærlinge i revalideringsforløb.
Med  

 lovændringen  

 vil arbejdsgivere kunne få tilskud til elev- og lærlingelønnen, hvis der er  

 tale om revalidender med  

  

 meget svage  

 forudsætninger for at kunne få en læreplads.
Det skønnes, at kun ganske få personer årligt vil blive omfattet  

 af ordningen.
I lovforslaget er det vurderet, at samlet 100 personer årligt  

 vil  

 blive omfattet.
 Tilskuddet fastsættes ved brug af gældende satser for løntilskud  

 pr. time.
 Målgruppen er personer, der har behov for tilbud om revalidering i  

 et elev- eller lærlingeforløb, og som på grund af omfattende psykiske,  

 fysiske  

 eller sociale problemer alene er i stand til at yde en meget begrænset  

 arbejdsindsats, hvorfor de har meget vanskeligt ved at få en læreplads.
Lovændringen ændrer ikke ved de gældende principper for, hvornår  

 der kan iværksættes revalidering.
Det gælder således fortsat, at et  

 revalideringsforløb kun iværksættes, hvis det forinden er vurderet, at  

 personen  

 er i stand til at gennemføre en revalidering.
