 Ved noteveksling i New Delhi den 29. august og den 13. december 1984 er  

 der indgået en overenskomst mellem Danmark og den indiske organisation PADI  

 (People's Action for Development, India) om dansk bistand til udvidelse og  

 færdiggørelse af et egnsudviklingsprojekt i North Kanara District i  

 Karnataka, til hvilket Danmark tidligere har ydet 25.500.000 kroner.
 Projektet har til formål at øge landbrugsproduktionen og forbedre  

 markedsforholdene i området ved at etablere overrislingsanlæg, veje og broer  

 og ved at forestå demonstrationer af og oplæring i anvendelse af gødning,  

 forbedrede dyrkningsmetoder m.v.
 Til udvidelsen og færdiggørelsen yder den danske regering en merbevilling  

 på 18 millioner kroner, som vil blive anvendt til forbedring af  

 overrislingsanlæg i området, bl.a. ved cementbeklædning af kanaler, samt til  

 oprettelse af en rådgivningssektion for kunstvanding.
