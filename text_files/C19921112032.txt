 Efter gældende bestemmelser, jf. meddelelse nr. 1544 af 30.01.89, kan  

 værdien for »Påhængskøretøjets største totalvægt« for person- og  

 varebil til synsfri sammenkobling fastsættes til en lavere værdi end den  

 størst tilladte.
 I den forbindelse skal det herved meddeles, at efterfølgende nedsættelse  

 af »Påhængskøretøjets største totalvægt« for bil registreret til  

 synsfri sammenkobling kan foretages af Statens Bilinspektion uden  

 fremstilling til syn eller betaling af gebyr.
 Ved henvendelse til Statens Bilinspektion medbringes anmeldelsesblanket,  

 registreringsattest og eventuel koblingsattest.
 Bilinspektionen anfører de nedsatte koblingsvægte på anmeldelsesblanketten  

 og foretager afkrydsning i rubrikken »Sammenkobling godkendt«.
 Anmeldelsesblanketten og registreringsattesten afleveres herefter på  

 motorkontoret.
 P.M.V.
 E.B.
