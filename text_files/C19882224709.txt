(Til alle amtsråd samt Københavns og  

 Frederiksberg kommuner) I medfør af §§ 13 og 14 i bekendtgørelse nr. 450 af 3. juli 1986 om  

 undervisning af voksne indvandrere fastsættes følgende:
 I KURSUS FOR LEDERE AF INDVANDRERUNDERVISNINGEN:
 Kursernes indhold og omfang:
Grundkurser for ledere af indvandrerundervisningen har en varighed på 48  

 timer.
Kurserne, der tilrettelægges i et samarbejde med  

 Undervisningsministeriet, indeholder følgende delemner, der specifikt knytter  

 sig til lederens funktioner i relation til undervisningen af voksne  

 indvandrere:
 - Retsgrundlaget for indvandrerundervisningen.
 - Problemerne i forbindelse med sprogmødet og kulturmødet.
 - Tilrettelæggelse af undervisning i dansk sprog for udlændinge, og danske  

 kultur- og samfundsforhold, herunder forsøgsvirksomhed på området.
 - Lærerkvalifikationskrav.
 - Lokale samarbejdspartnere i integrationsprocessen.
 - Løn- og ansættelsesforhold for medarbejderne.
 Undervisningsministeriet fastsætter nærmere retningslinier for kursernes  

 indhold.
 Undervisningsministeriet kan godkende, at grundkurset for indvandrerledere  

 indgår med et medsat timetal i en integreret uddannelse af ledere ved  

 fritidsundervisning for voksne.
 Optagelsesbetingelser til lederkurserne:
 På lederkurserne kan optages personer med relevante pædagogiske og  

 administrative forudsætninger, der har udsigt til ansættelse som leder af den  

 undervisning for voksne indvandrere, der tilrettelægges i henhold til lov om  

 undervisning af voksne indvandrere:
 Vurderingen af ansøgeren beror på en samlet bedømmelse af den pågældendes  

 uddannelse samt pædagogiske og administrative erfaring, og der stilles ingen  

 specifikke faglige krav.
 Det vil i denne forbindelse være ønskeligt, at ansøgeren har gennemført  

 ind vandrerlæreruddannelsen eller har erhvervet praktisk erfaring ved  

 indvandrerundervisning.
 Herudover vil det være en fordel, at ansøgeren har praktisk erfaring som  

 leder af fritidsundervisning for voksne.
 Vurdering af ansøgerens egnethed til optagelse på kurset foretages af  

 kursusarrangøren i samråd med kursets instruktører.
 Efteruddannelseskurser for ledere:
Til ledere godkendt før 1. januar 1988 stilles ikke krav om deltagelse i  

 grundkurset.
Disse ledere tilbydes efteruddannelseskurser indeholdende  

 delemner fra grundkurset.
II KURSUS FOR LÆRERE VED INDVANDRERUNDERVISNINGEN Kursernes indhold og omfang:
 Grundkurser for lærere ved indvandrerundervisningen har en varighed på 150  

 timer, der skal være afviklet inden for 12 måneder.
 Kurserne, der tilrettelægges i et samarbejde med Undervisningsministeriet,  

 indeholder følgende delemner:
 - Introduktion til uddannelsen med fastlæggelse af arbejdsplanen for det  

 konkrete kursus.
 - Sprogmødet.
 - Kultur- og samfundsorientering i indvandrerundervisningen.
 - Voksenpædagogik og læring.
 - Indvandrerundervisningens retsgrundlag.
 Undervisningsministeriet fastsætter nærmere retningslinier for kursernes  

 indhold.
 Optagelsesbetingelser til lærerkurserne:
 På lærerkurserne kan optages personer, der enten har eller har udsigt til  

 ansættelse som lærer ved indvandrerundervisningen.
 Ansøgeren skal gennem uddannelse eller tidligere virksomhed have erhvervet  

 de nødvendige faglige forudsætninger for at undervise i dansk sprog og danske  

 kultur- og samfundsforhold samt have de fornødne pædagogiske forudsætninger  

 for at kunne tilrettelægge og gennemføre undervisning for voksne.
 Vurderingen af ansøgeren beror på en samlet vurdering af vedkommendes  

 sproglige, faglige og pædagogiske forudsætninger for at kunne undervise  

 voksne indvandrere i dansk sprog og danske kultur- og samfundsforhold.
 Ved behandling af ansøgning om optagelse til kurserne skal opmærksomheden  

 være henledt på, at ansøgere, der har et indvandrersprog som modersmål, og  

 ansøgere med et indgående kendskab til indvandrerforhold bør gives en  

 fortrinsstilling, hvis de i øvrigt opfylder betingelserne for optagelse.
 Vurderingen af ansøgerens egnethed til optagelse på kurset foretages af  

 kursusarrangøren i samråd med kursuslederen og kursusinstruktørerne.
 Efteruddannelseskurser for lærere ved indvandrerundervisning:
 Lærere ved indvandrerundervisningen kan tilbydes efteruddannelseskurser,  

 der tilrettelægges i et samarbejde med Undervisningsministeriet.
 III KURSUSBEVIS OG GODKENDELSE:
 Ved afslutning af grundkurserne udstedes der bevis til deltagere, der på  

 tilfredsstillende måde har gennemført kursus.
 Amtsrådet godkender ledere og lærere ved indvandrerundervisningen, der på  

 tilfredsstillende måde har gennemført de under I og II omtalte grundkurser.
 Amtsrådet kan ved godkendelsen af ledere og lærere fravige kravet om  

 grundkursus i de tilfælde, hvor vedkommende er i besiddelse af de fornødne  

 sproglige, faglige og pædagogiske forudsætninger for at kunne tilrettelægge  

 og/eller gennemføre indvandrerundervisningen på kvalificeret måde.
 IV STATSTILSKUD TIL KURSUSVIRKSOMHED:
 Undervisningsministeriet kan yde tilskud til kurser for ledere og lærere  

 ved indvandrerundervisningen i henhold til § 8, stk. 2 og 3, i lov om  

 undervisning af voksne indvandrere, jfr. cirkulære af 16. oktober 1987 om  

 statstilskud til kurser m.v. til uddannelse af ledere, lærere og øvrige  

 medarbejdere indenfor fritidsundervisning m.v., specialundervisning for  

 voksne samt undervisning af voksne indvandrere.
UNDERVISNINGSMINISTERIET, Direktoratet for Folkeoplysning, Frie Grundskoler m.v., den 29. februar  

 1988.
 P.d.v.
