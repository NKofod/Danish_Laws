Fremsat den 12. marts 2004 af Villy Søvndal (SF),  

 Anne Baastrup (SF) og Aage Frandsen (SF) Forslag til folketingsbeslutning om støttepersoner til gravide stofmisbrugere med henblik på  

 at sikre adækvat social og behandlingsmæssig indsats for den gravide samt  

 bedst  

 mulige betingelser for fosteret Folketinget pålægger regeringen at etablere et obligatorisk  

 tilbud om uvildige støttepersoner til gravide stofmisbrugere med henblik på  

 at  

 bidrage til at sikre en adækvat og relevant indsats for den gravide og  

 modvirke  

 yderligere udstødelse og dermed de bedst mulige udviklings- og  

 vækstbetingelser  

 for fosteret som et led i bekæmpelsen af den negative sociale arv.
Bemærkninger til forslaget Der er mange forhold, der har  

 betydning for et barns udvikling og livskvalitet, herunder at b  

 ørns  

 velfærd ikke kan ses uafhængigt af deres forældres.
Dette faktum kommer  

 særlig  

 tydeligt til syne allerede i fostertilværelsen, hvor fosterets betingelser i  

 meget vid udstrækning afhænger af den gravides.
En relevant social og  

 behandlingsmæssig indsats for den gravide stofmisbruger er derfor afgørende  

 såvel for hende som for at sikre fosteret de bedst mulige betingelser.
Det  

 var  

 også disse forhold, som man i folketingsåret 1999-2000 (lovforslag nr.
L 232)  

 tilgodeså i forbindelse med vedtagelsen af den udvidede underretningspligt  

 med  

 hensyn til gravide med alvorlige misbrugsproblemer.
Også ved denne lejlighed  

 var man imidlertid opmærksom på risikoen for, at den gravide eventuelt ville  

 skjule sin graviditet og ikke søge efter eller få hjælp i tide.
Det kan og  

 bør  

 nemlig ikke tages som en selvfølge, at det, som af lovgiver og udøver  

 defineres  

 som »hjælp« og »støtte«, også opleves som »hjælp« og »støtte« af den gravide.  

 Underretningspligten blev netop udvidet til også at omfatte gravide med et  

 alvorligt alkohol- og/eller stofmisbrug af en karakter, der giver formodning  

 om, at der vil være behov for støtte, i den gode hensigt at skabe reel  

 mulighed  

 for også at give denne støtte.
Risikoen ved en sådan forpligtelse er  

 imidlertid  

  dengang som nu  at videregivelse af rent personlige oplysninger  

 uden  

 samtykke kan skade muligheden for at skabe og bevare et åbent tillidsforhold  

 mellem den gravide og forvaltningsmyndighederne.
Den gravide stofmisbruger er blandt de mest udsatte af de  

 udsatte.
Hun oplever udstødelse af det omgivende samfund som følge af  

 stofmisbruget, har kun meget sjældent et ressourcestærkt primært og/eller  

 sekundært netværk at trække på og udstødes samtidig også af stofkulturen  

  en  

 subkultur, hvori hun har fået tilhørsforhold og fundet anerkendelse.
 Det er forslagsstillernes faste  

 overbevisning, at den tidligst mulige indsats vil få afgørende positiv  

 virkning  

 på bekæmpelsen af den negative sociale arv.
 Med henblik på at imødekomme de her nævnte problemer samt  

 gøre kontakten med det etablerede offentlige system mere attraktiv og ikke  

 mindst mere overskuelig for den gravide stofmisbruger samt sikre hende størst  

 muligt udbytte af indsatsen foreslås det, at amtskommunerne/kommunerne  

 forpligtes til at tilbyde den gravide stofmisbruger en støtteperson.
Det er støttepersonens opgave at være til stede og lytte  

 for den gravides egen skyld.
En støtteperson for den gravide kan være med til  

 henholdsvis at afdække og dække de behov, den gravide har under graviditeten  

 og  

 i forberedelserne til moderskabet, og derved bidrage til at øge  

 matchningsgraden mellem behov og tilbud samt fremme dialogen, styrke  

 samarbejdet og øge den gensidige respekt mellem den gravide og de involverede  

 forvaltningsmyndigheder.
 Støttepersonen skal give den gravide både med- og modspil,  

 hjælpe med udredning af spørgsmål med hensyn til den måde, det offentlige  

 system fungerer på, hjælpe med forberedelse til, deltagelse i og evaluering  

 af  

 de mange møder (jordemoder, hospital, det amtskommunale behandlingssystem,  

 den  

 kommunale forvaltning m.v.) og hjælpe med at læse og forstå skriftligt  

 materiale, sagsakter m.v.
 Det er vigtigt af hensyn til den gravide, at  

 støtteordningen gøres så fleksibel som muligt.
Støttepersonen varetager dog ikke opgaver af  

 behandlingsmæssig karakter, f.eks. med hensyn til den gravides misbrug,  

 psykiske problemer m.v.
Støttepersonen kan medvirke til, at den gravide får  

 støtte til at blive afklaret med hensyn til det kommende moderskab og den  

 hermed forbundne nødvendige stabilisering.
I de tilfælde, hvor den nødvendige  

 stabilisering ikke opnås, og hvor en anbringelse af barnet bliver nødvendig,  

 vil nærværende støttepersonsordning kunne glide over i den allerede gældende  

 ordning efter servicelovens § 40 a.
Støttepersonen kan nu medvirke til  

 at  

 støtte moderen (eller forældrene) i at blive afklaret med hensyn til  

 anbringelsen samt hjælpe moderen (forældrene) under anbringelsen til at  

 forbedre forældreskabet, herunder fastholde kontakten til barnet.
Støttepersonen for den gravide kan hjælpe den gravide med  

 at definere og fastlægge individuelle behov under graviditeten, ligesom et  

 eventuelt efterfølgende anbringelsesforløb gennem den fortsatte støtte  

 eventuelt kan blive mindre smertefuldt, fordi moderen (forældrene) har et  

 sted  

 at lufte sine følelser og frustrationer over for det etablerede system og sig  

 selv.
Ligeledes kan støttepersonen bidrage til at støtte den gravide/den  

 nybagte mor i at løse de problemer, der er årsag til misbruget, samt øvrige  

 sociale problemer.
Støttepersonen tilbydes af amtskommunen/kommunen, når  

 graviditeten er kendt, og fortsætter i en periode efter fødslen og som  

 minimum,  

 indtil den nybagte mor udskrives fra hospitalet med sit barn.
I de tilfælde,  

 hvor forvaltningsmyndigheden efter fødslen overvejer en anbringelse af  

 barnet,  

 har en fortsættelse af støttepersonordningen allerede hjemmel i servicelovens  

 §  

 40 a.
Det er vigtigt, at den gravide selv kan vælge den konkrete  

 støtteperson, at støttepersonen er uafhængig af forvaltningen, at  

 støttepersonen er fleksibel, og at støttepersonens videnmæssige og personlige  

 baggrund har relevans i forhold til de krav, der bør stilles til en  

 støtteperson, og det kan derfor være hensigtsmæssigt, at  

 kommunen/amtskommunen  

 udarbejder en liste over »kvalificerede støttepersoner«, som den gravide kan  

 vælge ud fra, men som dog ikke udgør en udtømmende opregning af emner.
Det er  

 imidlertid ikke tanken, at nære familiemedlemmer eller andre fra den gravides  

 nære personlige netværk udpeges som støtteperson.
Ordningen skal i øvrigt  

 være  

 uafhængig af en eventuel advokatbistand.
En støtteperson efter denne ordning træder ikke i stedet  

 for en eventuel bisidder.
Den gravide kan dermed ud over støttepersonen også  

 have en bisidder, og myndighederne kan således ikke afvise bisidderdeltagelse  

 med henvisning til nærværende støttepersonordning.
Kommunen fastsætter tidsforbruget for støttepersonen og kan  

 i den forbindelse vurdere den gravides behov.
Kommunens afgørelse i  

 forbindelse  

 med den gravides eventuelle valg af en støtteperson, der ikke er opført på  

 listen, kan indbringes for det sociale nævn, ligesom den gravide kan  

 indbringe  

 støttens omfang.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om støttepersoner til gravide stofmisbrugere med henblik  

 på at sikre adækvat social og behandlingsmæssig indsats for den gravide samt  

 bedst mulige betingelser for fosteret.
(Beslutningsforslag nr.
B 147).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
