 Det formelle krav om indkaldelse til ansættelsessamtale skal  

 opfyldes uanset en tidligere ansøgning til en stilling af samme  

 type.
En handicappet person godkendt af AF til fortrinsstilling søgte den  

 11. maj 2000 en ledig stilling hos en offentlig arbejdsgiver.
Han havde  

 tidligere i 1998 fået afslag på 2 ansøgninger, hvor han  

 havde været indkaldt til ansættelsessamtale.
 Ansøgeren fik den 14. juni 2000 afslag på ansøgningen.  

 Arbejdsgiveren fandt ikke anledning til at indkalde til samtale, da  

 ansøgeren  to gange tidligere har været til samtaler i anledning  

 af stillingsansøgninger.
Ankenævnet fandt, at en handicappet ansøger, der opfylder de  

 formelle uddannelseskrav til en ledige stilling, skal indkaldes til  

 ansættelsessamtale ved ansøgning til en ledig stilling uanset en  

 tidligere ansøgning til en stilling af samme type.
Uanset at  

 bestemmelsen i § 6, stk. 2 i  Arbejdsmarkedsstyrelsens bekendtgørelse  

 nr. 825 af 8. november 1999 om kompensation til handicappede i erhverv ikke  

 direkte nævner dette, fandt ankenævnet, at denne fortolkning er i  

 overensstemmelse med formålet med at indføre regler om  

 handicappedes fortrinsadgang til ledige stillinger hos offentlige  

 arbejdsgivere, at styrke og stimulere den handicappedes mulighed for  

 beskæftigelse.
 Ankenævnet henviste videre til, at det nu i Arbejdsmarkedsstyrelsens  

 bekendtgørelse af 14. december 2000 om kompensation til handicappede i  

 erhverv udtrykkeligt er indføjet i § 6, stk. 2, at pligten til at  

 indkalde til ansættelsessamtale gælder hver gang en ledig  

 stilling skal besættes, selv om der er tale om samme stillingstype.
 Afgørende for samtale- og forhandlingspligten er alene om den  

 handicappede opfylder de formelle uddannelseskrav til stillingen.
 Ankenævnet udtalte, at arbejdsgiveren ikke havde overholdt de  

 formelle regler om pligten til at indkalde til  

 ansættelsessamtale.
Formelle krav om indkaldelse til  

 ansættelsessamtale ved tidligere ansøgning til stilling af samme  

 type Ankenævnet har behandlet Deres sag om fortrinsstilling hos  

 offentlige arbejdsgivere for handicappede i erhverv på møde den  

 13. juni 2002.
Nævnet besluttede at afgive følgende UDTALELSE Ankenævnet finder, at xxx ikke har overholdt de formelle regler om  

 samtale- og forhandlingspligt i forbindelse med Deres ansøgning af 11.  

 maj 2000 om ansættelse som xxx Hvis en ansøger med handicap selv retter henvendelse til en  

 offentlig arbejdsgiver om ansættelse og har gjort opmærksom  

 på, at fortrinsadgangen ønskes anvendt, har en offentlig  

 arbejdsgiver pligt til at indkalde en handicappet ansøger til en  

 ansættelsessamtale, før en ledig stilling besættes,  

 medmindre ansøgeren ikke opfylder de formelle uddannelseskrav til den  

 ledige stilling, jf. § 6, stk. 2 i Arbejdsmarkedsstyrelsens  

 bekendtgørelse nr. 825 af 8. november 1999 om kompensation til  

 handicappede i erhverv.
 Hvis den offentlige arbejdsgiver ikke ønsker at ansætte den  

 handicappede ansøger, har arbejdsgiveren pligt til at holde stillingen  

 ledig, indtil den har fremsendt en skriftlig begrundelse til  

 arbejdsformidlingen om, hvorfor ansøgeren ikke ønskes ansat og  

 der på baggrund af redegørelsen, er blevet forhandlet med  

 arbejdsformidlingen om, hvorvidt ansøgeren alligevel vil kunne  

 ansættes i stillingen, jf. § 6, stk. 3 i bekendtgørelsen.
 xxx har i brev af 1. august 2001 forklaret, at xxx ikke har fundet  

 anledning til at indkalde Dem til samtale, da De to gange tidligere har  

 været til samtaler i anledning af stillingsansøgninger til  

 xxx.
 Der har til stillingen været mange særdeles velkvalificerede  

 ansøgere, og ud fra xxx tidligere samtaler med Dem mener xxx, at De  

 efter en faglig vurdering, ikke vil kunne leve op til de ansøgere, der  

 har været indkaldt til samtale, og som efterfølgende har  

 fået tilbudt en stilling.
 xxx finder, at der ikke er krav i bekendtgørelsen om, at en  

 ansøger skal indkaldes ved alle fremtidige opslag, når  

 arbejdsgiveren har vurderet, at pågældendes kvalifikationer ikke  

 matcher kravene til stillingen.
Ankenævnet finder, at en handicappet ansøger, der opfylder de  

 formelle uddannelseskrav til en ledige stilling, skal indkaldes til  

 ansættelsessamtale ved ansøgning til en ledig stilling uanset en  

 tidligere ansøgning til en stilling af samme type.
Uanset at  

 bestemmelsen i § 6, stk. 2 i  Arbejdsmarkedsstyrelsens bekendtgørelse  

 nr. 825 af 8. november 1999 om kompensation til handicappede i erhverv ikke  

 direkte nævner dette, finder ankenævnet, at denne fortolkning er  

 i overensstemmelse med formålet med at indføre regler om  

 handicappedes fortrinsadgang til ledige stillinger hos offentlige  

 arbejdsgivere, at styrke og stimulere den handicappedes mulighed for  

 beskæftigelse.
 Ankenævnet henviser videre til, at det nu i Arbejdsmarkedsstyrelsens  

 bekendtgørelse af 14. december 2000 om kompensation til handicappede i  

 erhverv udtrykkeligt er indføjet i § 6, stk. 2, at pligten til at  

 indkalde til ansættelsessamtale gælder hver gang en ledig  

 stilling skal besættes, selv om der er tale om samme stillingstype.
 Afgørende for samtale- og forhandlingspligten er alene om den  

 handicappede opfylder de formelle uddannelseskrav til stillingen.
 Ankenævnet henviser til § 3 i lov nr. 293 af 14. maj 1998 om  

 kompensation til handicappede i erhverv m.v., som ændret ved lov nr.  

 277 af 12 maj 1999 og § 3, og 6, stk. 2 og 3 i bekendtgørelse nr. 298  

 af 18. november 1999 om kompensation til handicappede i erhverv m.v.
 De har samtidig klaget over xxx henvisning til, at De ikke fandtes  

 ligeså kvalificeret, som de personer, der blev ansat.
 Efter § 50 i bekendtgørelse nr. 1334 af 14. december 2000 om  

 kompensation til handicappede i erhverv kan ankenævnet alene afgive  

 udtalelse over, hvorvidt den offentlige myndighed eller arbejdsgiver har  

 overholdt samtale- eller forhandlingspligten i § 6, stk. 2 og 3, eller § 8,  

 stk. 2 og 3 ved besættelsen af den ledige stilling.
 Ankenævnet kan derfor kun tage stilling til, om de formelle regler i  

 forbindelse med samtale-  og forhandlingspligten er overholdt og ikke til  

 selve besættelsen af stillingen.
