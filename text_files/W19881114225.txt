Tilladt, at Amnesty International kan registrere og videregive  

 oplysninger om enkeltpersoners rent private forhold, herunder oplysninger om  

 race, religion og politisk overbevisning, selvom personer befinder sig i  

 udlandet, og ikke selv har afgivet oplysningerne eller samtykke i  

 registreringen.
Det forudsattes herved, at oplysningerne kun behandles i  

 særligt betroede miljøer.
 I Amnesty International's redegørelse var det oplyst, at blandt de  

 oplysninger, som Amnesty International, Dansk Afdeling, registrerer og  

 videregiver om en enkeltperson, vil der være oplysninger om rent private  

 forhold, f.eks. om den pågældendes politiske eller religiøse overbevisning,  

 etnisk oprindelse, race eller lignende, som omfattes af bestemmelsen i lov om  

 private registre m.v. § 3, stk. 2.
 Registertilsynet fandt som udgangspunkt, at det må anses for nødvendigt  

 for Amnesty International, Dansk Afdeling, at være i besiddelse af de  

 pågældende oplysninger for at muliggøre en berettiget varetagelse af  

 afdelingens og fangernes tarv.
I de tilfælde, hvor det drejer sig om personer, der befinder sig i  

 udlandet, vil de oplysninger, som Amnesty International, Dansk Afdeling,  

 registrerer, ikke være afgivet af den registrerede selv eller indhentet med  

 vedkommendes samtykke under omstændigheder, hvor den pågældende må vide, at  

 oplysningerne vil blive registreret, idet den pågældende f.eks. er forsvundet  

 eller bliver holdt i varetægt af sit lands myndigheder.
Ud fra en vurdering  

 af registerlovens formål, der er at sikre den enkelte registreredes  

 integritet, sammenholdt med formålet med Amnesty Internationals humanitære  

 virksomhed og den situation, hvori de registrerede fanger og torturofre  

 befinder sig, var Registertilsynet af den opfattelse,  

 at Amnesty International, Dansk Afdelings registrering af oplysninger om  

 disse i princippet ikke indebærer risiko for integritetskrænkelse, når det  

 forudsættes, at oplysningerne kun behandles i særligt betroede miljøer.  

 Registertilsynet har derfor i henhold til lov om private registre m.v. § 3,  

 stk. 3, meddelt Amnesty International, Dansk Afdeling, tilladelse til, at  

 lovens betingelser i § 3, stk. 2, fraviges.
Dansk Afdeling giver medlemmerne af de lokale Amnesty-fangegrupper adgang  

 til de følsomme oplysninger om den ene eller de to fanger, som gruppen  

 arbejder for.
Herved er der tale om videregivelse i lovens forstand.
Under  

 henvisning til formålet med videregivelsen og de store vanskeligheder, der  

 vil være forbundet med at indhente samtykke til videregivelse, har  

 Registertilsynet meddelt Amnesty International, Dansk Afdeling, tilladelse  

 til videregivelse i henhold til § 4, stk. 1, 2. pkt., herunder også til  

 offentliggørelse af de videregivne oplysninger.
Ud fra samme betragtninger er  

 der givet tilladelse til en videregivelse, der sker  

 til Amnesty Internationals sekretariat i London ( IS) af de oplysninger,  

 som Dansk Afdeling har registreret om den enkelte fange.
Med hensyn til oplysninger, som Amnesty International, Dansk Afdeling,  

 modtager og videregiver direkte til IS i London med henblik på registrering  

 og videregivelse, herunder offentliggørelse, fandt Registertilsynet, at en  

 sådan overførsel oplysninger til London bør ske under iagttagelse af  

 bestemmelserne i § 21. Efter § 21, stk. 1 og 2, må systematisk indsamling af  

 oplysninger med henblik på registrering og elektronisk databehandling i  

 udlandet i visse tilfælde alene finde sted efter forudgående tilladelse fra  

 Registertilsynet.
I den forbindelse tilkendegav Registertilsynet, at det vil  

 være nødvendigt, at Amnesty International, Dansk Afdeling, søger om en sådan  

 tilladelse.
 Registertilsynets årsberetning 1988 s. 62-63.
