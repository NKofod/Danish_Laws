(Til alle frie grundskoler) I tilslutning til Undervisnings- og Forskningsministeriets skrivelse i dag  

 om cirkulære af 26. juli 1989 om aflønning og afvikling af overtimer og  

 undertimer for ledere og lærere ved friskoler, private grundskoler m.v. (frie  

 grundskoler) fremsendes hermed cirkulære af 26. juli 1989 om tjenestetiden  

 for ledere og lærere ved friskoler, private grundskoler m.v., (frie  

 grundskoler).
Cirkulæret er udover en sammenskrivning af tidligere udsendte cirkulærer  

 dels ændringer som følge af de ved cirkulære af 15. juli 1988 udsendte  

 ændringer af afspadseringsordningen for folkeskolens tjenestemænd, og dels en  

 række ændringer, som er foretaget med henblik på at tilpasse reglerne til de  

 frie grundskolers særlige forhold.
Der er endvidere foretaget en række  

 ændringer af redaktionel karakter med henblik på at gøre reglerne mere  

 overskuelige og sammenhængende.
 Bemærkninger generelt.
 Reglerne gælder alene for skoleledere, viceskoleinspektører og lærere.  

 Reglerne gælder således ikke for børnehaveklasseledere,  

 børnehaveklasseassistenter, børnehaveklassemedhjælpere og skoleassistenter.
 Cirkulæret har virkning fra den 1. august 1989.
Bemærkninger til enkelte bestemmelser Ad § 1 Udgangspunktet for beregning af det pligtige timetal er  

 undervisningstimer, men disses antal nedsættes efter reglerne i § 1, stk. 4  

 (reduktioner) og § 1, stk. 5 (overførsel af overtimer fra et forudgående  

 skoleår) eller forhøjes efter § 1, stk. 6 (undertimer overført fra et  

 forudgående skoleår). I § 1, stk. 2 og 3 opregnes en række pligter, som  

 påhviler læreren udover det årlige løntimetal på 1026 timer.
 Ud over de i stk. 4 opregnede reduktioner findes andre regler, hvorefter  

 der ydes timereduktion, fx,. om kostinspektion, sikkerhedsarbejde og  

 videreuddannelse.
 Ad § 2.
I § 2, stk. 1 beskrives opgørelsen af det ugentlige løntimetal ved  

 skoleårets planlægning.
For en heltidsbeskæftiget lærer må det ugentlige  

 løntimetal ikke være mindre end 24,65. Ved skoler med semesterordninger  

 beregnes det ugentlige løntimetal som et gennemsnit af løntimetallet for hele  

 skoleåret.
Tilsvarende er dette gennemsnit grundlaget for beregning af løn-  

 og pensionsanciennitet.
 Ad § 3.
 Timereduktion til viceskoleinspektører ved private gymnasiers  

 grundskoleafdeling beregnes således:
 Den samlede timereduktion, opgjort i henhold til § 12, stk. 2, pkt. 1, 2  

 og 3 reduceres til 66 2/3 pct., hvortil lægges eventuel timereduktion for  

 kostafdeling, opgjort i henhold til § 12, stk. 2, pkt. 4.
 Ved gymnasier med een viceskoleinspektør tilfalder den således beregnede  

 timereduktion viceskoleinspektøren, dog med den i § 12, stk., nævnte  

 begrænsning.
 Ved gymnasier med 2 viceskoleinspektører tillægges 1 time og  

 timereduktionen fordeles mellem 1. viceskoleinspektør og 2.  

 viceskoleinspektør efter de under § 12, stk. 3, pkt. 2, i cirkulæret anførte  

 regler.
 Ad § 15.
Efter stk. 1 ydes feriereduktion til heltidsbeskæftigede med 0,56 timer  

 ugentlig.
Det er således afgørende for, at denne bestemmelse finder  

 anvendelse, at det ugentlige løntimetal (eksl. feriereduktion) udgør mindst  

 24,09 time.
Hvis det ugentlige timetal (excl. feriereduktion) er mindre end  

 24,09, finder stk. 2 anvendelse.
 Ad § 16.
Stk. 1-3: omfatter midlertid undervisning stk. 4: omfatter midlertidig funktion som lærerrådsformand Stk. 5: omfatter midlertidige opgaver af ikke-undervisningsmæssig  

 karakter, nemlig opgaver i forbindelse med skolevejledning § 6,  

 skolebibliotek § 7 samt opgaver nævnt i § 12.
 P. m. v.
 e. b.
Pia Thomsen Bilag.
