 Mindretallets  

 forslag bortfaldt ved vedtagelsen af et forslag om, at indstillingen blev  

 betragtet som ét forslag, der kunne stilles ændringsforslag til, hvorefter  

 der  

 stemtes om den samlede indstilling.
 Mindretallet  

 klagede i den forbindelse over, at afstemningsformen medførte, at medlemmerne  

 af bydelsrådet i forbindelse med den samlede afstemning kunne være tvunget  

 til  

 at stemme for eller imod forslag, som de pågældende var imod henholdsvis for.
 Udtalt,  

 at der inden for rammerne af det dagsordenspunkt, der er til behandling, af  

 medlemmerne, kan fremsættes forslag til afstemning, ligesom der kan  

 fremsættes  

 ændrings- og underændringsforslag, så længe afstemningen ikke er påbegyndt.  

 Denne kommunalretlige grundsætning har fundet udtryk i  

 normalforretningsordenens § 11, stk. 1.
 Endvidere  

 udtalt, at der ikke findes regler i den kommunale styrelseslov om, hvorledes  

 et  

 afstemningstema skal formuleres, herunder regler om, hvorvidt flere sager kan  

 sættes til afstemning samlet.
 Udtalt,  

 at den kommunale styrelseslovgivning ikke er til hinder for, at et  

 afstemningstema formuleres således, at afstemningen indebærer en  

 stillingtagen  

 til flere spørgsmål inden for samme dagsordenspunkt.
Endvidere  

 udtalt, at ethvert medlem kan fremsætte et eller flere ændringsforslag til et  

 fremsat forslag.
Et ændringsforslag kan vedrøre hele hovedforslaget eller  

 dele  

 af dette. Ændringsforslaget skal sættes til afstemning før det hovedforslag,  

 det vedrører.
Fremsættes der flere ændringsforslag til samme hovedforslag,  

 skal  

 ændringsforslagene sættes til afstemning hver for sig, medmindre alle  

 medlemmer  

 indvilliger i en samlet afstemning.
 Ethvert  

 medlem af kommunalbestyrelsen vil således kunne give udtryk for sin afvigende  

 mening til hovedforslaget ved at fremsætte et eller flere ændringsforslag  

 vedrørende (dele af) hovedforslaget.
 Det var  

 derfor lovligt, da et flertal af bydelsrådets medlemmer formulerede det  

 pågældende afstemningstema således, at det omfattede flere spørgsmål, der  

 alle  

 lå inden for dagsordenspunktet.
Endelig  

 udtalt, at ethvert medlem kan fremsætte et selvstændigt forslag inden for  

 rammerne af det dagsordenspunkt, der er til behandling.
Ethvert medlem vil i  

 den forbindelse kunne kræve, at kommunalbestyrelsen træffer beslutning  

 vedrørende det selvstændige forslag, medmindre kommunalbestyrelsen ved  

 vedtagelsen af et andet forslag udtømmende har gjort op med indholdet af det  

 selvstændige forslag.
 De  

 medlemmer af bydelsrådet, der ønskede at give mere klart udtryk for deres  

 holdning til de under dagsordenspunktet behandlede spørgsmål, kunne derfor  

 have  

 fremsat selvstændigt forslag (hovedforslag) herom på det pågældende møde.
(Indenrigsministeriets  

 brev af 3. april 2001 til et bydelsrådsmedlem - 1. k.kt. j.nr.  

 2000/1070-102-6) Udtalelse om kommunalbestyrelsesmedlemmers ret til at  

 forlange delt afstemning vedrørende et dagsordenspunkt I brev af 17. maj 2000 har De på vegne af  

 Enhedslistens gruppe i Indre Nørrebro Bydelsråd klaget til  

 Indenrigsministeriet  

 over afviklingen af afstemning over pkt. 96/99 på et møde i Indre Nørrebro  

 Bydelsråd onsdag den 10. maj 2000.
Det fremgår af Deres brev og den vedlagte beslutningsprotokol,  

 at pkt. 96/99 vedrørte en indstilling om bydelsrådets stillingtagen til  

 Borgerrepræsentationens beslutning om gennemførelsen af seks forskellige  

 projekter vedrørende den fysiske planlægning på Indre Nørrebro.
Det fremgår  

 videre af sagen, at forelæggelsen for bydelsrådet af de seks projekter var  

 afslutningen på en politisk proces, som bl.a. omfattede drøftelser mellem  

 bydelsrådet og Københavns Kommune samt inddragelse af borgerne i Indre  

 Nørrebro  

 Bydel.
Indstillingen vedrørende de seks projekter er i sagen beskrevet som en  

 "fælles aftale" med Københavns Kommune, idet gennemførelsen af  

 projekterne ikke henhører under bydelsrådets kompetence.
Det fremgår endvidere af sagen, at Enhedslisten  

 under mødet den 10. maj 2000 stillede forslag om delt afstemning for hvert  

 projekt.
Enhedslistens forslag om delt afstemning bortfaldt ved vedtagelsen  

 af  

 et forslag om, at indstillingen blev betragtet som ét forslag, der kunne  

 stilles ændringsforslag til, hvorefter der stemtes om den samlede  

 indstilling.
 Det fremgår videre af Deres brev, at  

 Enhedslisten herefter stillede ændringsforslag til hvert enkelt projekt, samt  

 at disse ændringsforslag ikke blev vedtaget.
 Der blev herefter gennemført en samlet  

 afstemning over pkt. 96/99, hvorved afstemningspunktet blev vedtaget af et  

 flertal af bydelsrådets medlemmer.
 De har anført, at den valgte afstemningsform  

 medførte, at medlemmer af bydelsrådet i forbindelse med den samlede  

 afstemning  

 kunne være tvunget til at stemme for eller imod forslag, som de pågældende  

 var  

 imod henholdsvis for.
De har endvidere anført, at aftalen med  

 Københavns Kommune, der består af seks af hinanden uafhængige forslag, ikke  

 kan  

 fremlægges, uden at der er adgang til ved delt afstemning at tilkendegive sin  

 opfattelse af det enkelte forslag.
Når delt afstemning er sket, kan de samme  

 forslag efter Deres opfattelse ikke herefter sættes til samlet afstemning.
 I brev af 29. maj 2000 anmodede  

 Indenrigsministeriet Indre Nørrebro Bydelsråd om en udtalelse i anledning af  

 Deres klage.
I brev af 8. juni 2000 har administrationen i  

 Indre Nørrebro Bydel afgivet en udtalelse.
I udtalelsen er bl.a. anført  

 følgende:
 "Indstillingen til Bydelsrådet drejede sig  

 om en "fælles aftale" mellem Bydelsrådet og Københavns Kommune, der  

 omhandlede 6 områder - projekter i bydelen, hvortil Borgerrepræsentati+onen  

 har  

 den endelige beslutningskompetence.
Bydelsrådet skulle på baggrund af indstilling  

 fra Bydelsrådets formand tage stilling til ét hovedforslag - den "fælles  

 aftale", der indeholdt de 6 omtalte byområder/projekter.
Det var muligt  

 at  

 stille ændringsforslag til hver af de 6 byområder/projekter i hovedforslaget,  

 jf. normalforretningsordenen § 11, stk. 1.
 Der blev inden realitetsbehandlingen af punktet  

 stillet følgende procedureforslag:
 Liste Ø fremsatte forslag om delt afstemning af  

 den "fælles aftale".
Liste F fremsatte forslag om afstemning af  

 indstillingen som ét forslag (den "fælles aftale" i sin helhed),  

 dog  

 med mulighed for at fremsætte ændringsforslag til de enkelte punkter i  

 aftalen.  

 Liste F's procedureforslag blev sat til afstemning.
Bydelsrådet vedtog med  

 stemmeflertal, som det fremgår af Bydelsrådets protokol, at indstillingen  

 skulle betragtes som ét forslag - en helhed.
Bydelsrådet besluttede dermed,  

 at  

 forslaget - indstillingen, som den forelå i Bydelsrådets dagsorden, skulle  

 sættes til afstemning under ét evt. i ændret skikkelse, hvis der blev  

 vedtaget  

 ændringsforslag til hovedforslagets enkelte punkter (jf.
Den kommenterede  

 Normalforretningsorden - 1999 af Emil le Maire og Niels Preisler - § 11, stk.  

 3  

 - note 3 side 310 nederst).
Der var til punktet omdelt ændringsforslag fra  

 liste Ø til alle 6 punkter, og der var omdelt ændringsforslag fra Gyda  

 Kongsted  

 (V) og Troels Krog (C) til bullit 3 i indstillingen.
Alle ændringsforslagene  

 tilsigtede at ændre indholdet af hovedforslagets enkelte punkter - de var  

 indholdsmæssigt afvigende fra indholdet i hovedforslaget.
De enkelte ændringsforslag blev sat til  

 afstemning.
Ingen af ændringsforslagene blev vedtaget.
Herefter blev hovedforslaget sat til afstemning,  

 i uændret skikkelse og som det forelå i indstillingen, da ingen af  

 ændringsforslagene som nævnt blev vedtaget.
Forslaget blev vedtaget ved  

 stemmeflertal.
Muligheden for mindretallet til at ændre hovedforslaget var  

 tilstede ved fremsættelse af ændringsforslag.
Hvis et eller flere af  

 ændringsforslagene var blevet vedtaget, var hovedforslaget blevet sat til  

 afstemning i den ændrede skikkelse.
 ..........
Bydelsadministrationen finder, med baggrund i  

 ovenstående udtalelse om forløbet i Bydelsrådets behandling af punktet 96/99  

 -  

 Byudvikling i Indre Nørrebro Bydel, at have fulgt gældende regler i den  

 kommunale styrelseslov og normalforretningsordenen, styrelsesvedtægten for  

 Bydelsrådet for Indre Nørrebro og den af dette vedtagne forretningsorden.  

 Flertallet besluttede samlet afstemning under ét - ikke delt afstemning.  

 Ingen  

 af ændringsforslagene blev vedtaget, hvorfor muligheden for at sætte  

 hovedforslaget til afstemning under ét i ændret skikkelse ikke blev aktuel.  

 Hovedforslaget blev sat til afstemning i uændret skikkelse og blev vedtaget  

 ved  

 stemmeflertal. " Bydelsadministrationens udtalelse er vedlagt  

 beslutningsprotokol for mødepunkt 96/99 og bilagene til punktet.
 I den anledning skal Indenrigsministeriet udtale  

 følgende:
Det tilsyn, som Indenrigsministeriet udøver over  

 for Indre Nørrebro Bydelsråd, er et retligt tilsyn.
Det betyder, at tilsynet  

 kun omfatter spørgsmål om, hvorvidt der er sket en tilsidesættelse af  

 lovgivningen, herunder offentligretlige grundsætninger, jf. § 65 e, stk. 8,  

 jf.  

 § 61 i lov om kommunernes styrelse (jf. lovbekendtgørelse nr. 810 af 28.  

 oktober 1999).
 Indenrigsministeriet kan ikke tage stilling til,  

 om sagsbehandlingen i Indre Nørrebro Bydel er rimelig eller hensigtsmæssig,  

 eller til spørgsmål vedrørende skønsudøvelsen, så længe skønnet udøves inden  

 for de rammer, der er fastsat i lovgivningen.
Indenrigsministeriets tilsyn omfatter endvidere  

 ikke internt fastsatte regler om bydelsrådets styrelsesforhold.  

 Indenrigsministeriet påser således ikke bydelsrådets overholdelse af  

 forretningsordenen  

 for Indre Nørrebro Bydelsråd, sålænge der ikke sker en overtrædelse af den  

 kommunale styrelseslov eller kommunalretlige grundsætninger.
Der kan henvises  

 til den kommenterede kommunale styrelseslov, 2000, side 216.
 Den dagsorden, der af borgmesteren i medfør af  

 den kommunale styrelseslovs § 8, stk. 4, skal udsendes til  

 kommunalbestyrelsens  

 medlemmer inden kommunalbestyrelsens møder, er alene et forslag til  

 dagsorden.  

 Det er kommunalbestyrelsen, der fastsætter den endelige dagsorden, jf. den  

 kommenterede  

 kommunale styrelseslov, 2000, side 295 og 298. Kommunalbestyrelsens møde  

 indledes derfor med, at kommunalbestyrelsen tager stilling til dagsordenen.
 Indsigelser mod behandling af en sag, der er  

 optaget på udkastet til dagsorden, skal fremsættes ved mødets begyndelse, jf.  

 den kommenterede kommunale styrelseslov, 2000, side 310. Hvis intet medlem  

 protesterer mod dagsordensudkastet, anses dette for at være stiltiende  

 godkendt.
Inden for rammerne af det dagsordenspunkt, der  

 er til behandling, kan der af medlemmerne fremsættes forslag til afstemning,  

 ligesom der kan fremsættes ændrings- og underændringsforslag, så længe  

 afstemningen ikke er påbegyndt.
Denne kommunalretlige grundsætning har fundet  

 udtryk i § 11, stk. 1, i forretningsordenen for Indre Nørrebro  

 Bydelsråd, jf. også § 11, stk. 1, i Indenrigsministeriets  

 normalforretningsorden.
Kommunalbestyrelsens formand formulerer de  

 punkter, om hvilke der skal stemmes.
Denne kommunalretlige grundsætning har  

 fundet udtryk i den kommunale styrelseslov § 30, hvoraf det bl.a. fremgår, at  

 borgmesteren leder kommunalbestyrelsens afstemninger, samt i § 4, stk. 2, i  

 forretningsordenen for Indre Nørrebro Bydelsråd, jf. også § 4, stk. 2, i  

 Indenrigsministeriets normalforretningsorden.
Der findes ikke i den kommunale styrelseslov  

 regler om, hvorledes et afstemningstema skal formuleres, herunder regler om,  

 hvorvidt flere sager kan sættes til afstemning samlet.
Det er næppe heller  

 muligt at fastsætte generelle regler herom.
Afgørelsen må træffes efter det  

 enkelte tilfældes beskaffenhed.
Der kan henvises til den kommenterede  

 kommunale  

 styrelseslov, 2000, side 308, og Preben Espersen, De kommunale beslutninger,  

 side 49.
 Den kommunale styrelseslovgivning er ikke til  

 hinder for, at et afstemningstema formuleres således, at afstemningen  

 indebærer  

 en stillingtagen til flere spørgsmål inden for samme dagsordenspunkt.
Ethvert medlem kan fremsætte et eller flere  

 ændringsforslag til et fremsat forslag.
Et ændringsforslag kan vedrøre hele  

 hovedforslaget eller dele af dette. Ændringsforslaget skal sættes til  

 afstemning før det hovedforslag, det vedrører.
Fremsættes der flere  

 ændringsforslag til samme hovedforslag, skal ændringsforslagene sættes til  

 afstemning hver for sig, medmindre alle medlemmer indvilliger i en samlet  

 afstemning.
 Ethvert medlem af kommunalbestyrelsen vil  

 således kunne give udtryk for sin afvigende mening til hovedforslaget ved at  

 fremsætte et eller flere ændringsforslag vedrørende (dele af) hovedforslaget.
 Det har derfor været lovligt på mødet i Indre  

 Nørrebro Bydelsråd den 10. maj 2000 at formulere afstemningstemaet over pkt.  

 96/99 således, at det omfattede flere spørgsmål, der alle lå inden for  

 dagsordenspunktet.
 Der er givet alle bydelsrådsmedlemmer lejlighed  

 til at fremsætte ændringsforslag til hvert spørgsmål for sig, og de fremsatte  

 ændringsforslag er hver for sig sat til afstemning før afstemningen om  

 hovedforslaget.
 Det er på baggrund af ovenstående  

 Indenrigsministeriets opfattelse, at Indre Nørrebro Bydelsråd ikke har  

 handlet  

 i strid med lovgivningen, da der på mødet den 10. maj 2000 blev foretaget  

 afstemning om de fremsatte forslag vedrørende dagsordenens pkt. 96/99.
Det tilføjes, at ethvert medlem kan fremsætte et  

 selvstændigt forslag inden for rammerne af det dagsordenspunkt, der er til  

 behandling.
Ethvert medlem vil i den forbindelse kunne kræve, at  

 kommunalbestyrelsen træffer beslutning vedrørende det selvstændige forslag,  

 medmindre kommunalbestyrelsen ved vedtagelsen af et andet forslag udtømmende  

 har gjort op med indholdet af det selvstændige forslag.
 De medlemmer af bydelsrådet, der på denne måde  

 ønskede at give mere klart udtryk for deres holdning til de under  

 dagsordenspunktet behandlede spørgsmål, kunne derfor have fremsat  

 selvstændigt  

 forslag (hovedforslag) herom på mødet den 10. maj 2000.
 Indenrigsministeriet foretager sig derfor ikke  

 videre i anledning af Deres klage.
