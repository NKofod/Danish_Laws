 Ved kgl. resolution af 29. august 1972 har Danmark ratificeret den på  

 Europarådets 32. ministermøde i Strasbourg den 6. maj 1963 vedtagne  

 europæiske konvention om begrænsning af tilfælde af dobbelt statsborgerret og  

 værnepligt for personer med dobbelt statsborgerret.
 Konventionen har følgende ordlyd:
KONVENTION om begrænsning af tilfælde af dobbelt statsborgerret og værnepligt for  

 personer med dobbelt statsborgerret Europarådets medlemsstater, som har undertegnet denne konvention, er i  

 erkendelse af, at det er Europarådets mål at knytte sine medlemmer nærmere  

 sammen, i erkendelse af, at tilfælde af dobbelt statsborgerret kan forårsage  

 vanskeligheder, og at en fælles indsats for i videst muligt omfang at  

 begrænse antallet af sådanne tilfælde inden for medlemsstaterne vil være i  

 overensstemmelse med Europarådets formål; i erkendelse af, at det er ønskeligt, at personer med statsborgerret i to  

 eller flere af de kontraherende stater kun skal gøre militærtjeneste i en af  

 disse, blevet enige om følgende:
Begrænsning i antallet af tilfælde af  

 dobbelt statsborgerret Artikel 1 1. De kontraherende parters statsborgere, som har nået  

 myndighedsalderen, og som af egen fri vilje, enten gennem naturalisation,  

 option eller generhvervelse, opnår statsborgerret hos en anden part, mister  

 deres hidtidige statsborgerret.
De kan ikke få tilladelse til at beholde  

 denne.
2. De kontraherende parters statsborgere, som er  

 mindreårige, og som på samme måde erhverver statsborgerret hos en anden part,  

 mister også deres hidtidige statsborgerret, såfremt de, når deres hjemstats  

 lovgivning indeholder bestemmelse om tab af statsborgerret i sådanne  

 tilfælde, har haft habilitet eller været behørigt repræsenteret.
De kan ikke  

 få tilladelse til at beholde deres hidtidige statsborgerret.
3. Mindreårige børn - bortset fra dem, der er eller  

 har været gift - mister ligeledes deres hidtidige statsborgerret i tilfælde  

 af erhvervelse ifølge loven af statsborgerret hos en anden kontraherende part  

 ved og på grund af deres forældres naturalisation eller udøvelse af option  

 eller generhvervelse af statsborgerret.
I tilfælde, hvor kun den ene af  

 forældrene mister sin hidtidige statsborgerret, skal loven i den  

 kontraherende stat, hvor den mindreårige havde statsborgerret, være afgørende  

 for, hvilken af forældrenes nationalitet han skal have.
I sidste tilfælde kan  

 den nævnte lov gøre tabet af hans statsborgerret afhængig af, at den anden af  

 forældrene eller værgen forud givet sit samtykke til hans erhvervelse af den  

 nye statsborgerret.
 Imidlertid kan, uden præjudice for lovgivningens bestemmelser i nogen af  

 de kontraherende stater vedrørende generhvervelse af statsborgerret, den  

 part, i hvis land den i foregående stykke omtalte mindreårige havde  

 statsborgerret, fastsætte særlige regler for, på hvilke betingelser han, af  

 egen fri vilje, kan generhverve statsborgerret efter at have nået  

 myndighedsalderen.
 4. For så vidt angår tabet af statsborgerret i medfør  

 af denne artikels bestemmelser, fastsættes myndighedsalderen og betingelserne  

 for habilitet og repræsentation af loven i den kontraherende stat, hvor den  

 pågældende person har statsborgerret.
Artikel 2 1. En person med statsborgerret i to eller flere af de  

 kontraherende stater kan give afkald på sin statsborgerret i en eller flere  

 af disse med samtykke fra den kontraherende part, hvis nationalitet han  

 ønsker at give afkald på.
 2. Et sådant samtykke kan ikke nægtes af den  

 kontraherende stat, i hvilken en myndig person har statsborgerret ifølge  

 loven, under forudsætning af, at den pågældende person i de sidste ti år har  

 haft fast bopæl uden for denne parts territorium, og også under forudsætning  

 af, at han har fast bopæl på den parts territorium, hvis nationalitet han  

 ønsker at beholde.
 Den kontraherende part kan heller ikke nægte sit samtykke, når det drejer  

 sig om mindreårige, der opfylder de i det foregående stykke fastsatte  

 betingelser, under forudsætning af, at deres hjemstats lovgivning tillader  

 dem at opgive deres statsborgerret blot ved afgivelse af en erklæring, og  

 også under forudsætning af, at de har haft habilitet eller været behørigt  

 repræsenteret.
 3. Myndighedsalderen samt betingelserne for habilitet  

 eller repræsentation fastsættes af loven i den kontraherende stat, hvis  

 nationalitet den pågældende person ønsker at give afkald på.
Artikel 3 Den kontraherende part, hvis nationalitet en person ønsker at give afkald  

 på, må ikke kræve betaling af nogen særlig skat eller afgift i tilfælde af et  

 sådant afkald.
Artikel 4 Ingen af de i denne konvention indeholdte bestemmelser udelukker  

 anvendelsen af nogen bestemmelse, som bedre vil kunne begrænse forekomsten af  

 dobbelt statsborgerret, hvad enten en sådan bestemmelse allerede er fastsat  

 eller senere indføres enten i en kontraherende parts nationale lovgivning  

 eller i nogen anden traktat, konvention eller overenskomst indgået mellem to  

 eller flere af de kontraherende parter.
Værnepligten i tilfælde af dobbelt  

 statsborgerret Artikel 5 1. Personer med statsborgerret i to eller flere af de  

 kontraherende stater skal kun gøre militærtjeneste i en af disse.
 2. Den måde, hvorpå bestemmelsen i stk. 1 skal  

 anvendes, kan fastsættes ved særlige aftaler mellem kontraherende parter.
Artikel 6 Medmindre andet er bestemt ved en særlig aftale, som er blevet eller måtte  

 blive indgået, gælder følgende bestemmelser for en person med statsborgerret  

 i to eller flere af de kontraherende stater:
1. Enhver sådan person skal opfylde sine militære  

 forpligtelser over for den part, på hvis territorium han har fast bopæl.
Dog  

 har han, inden han har nået en alder af 19 år, lov til at vælge at gøre  

 militærtjeneste som frivillig i en hvilken som helst anden parts land, hvor  

 han også har statsborgerret, forudsat, at den totale og effektive tjenestetid  

 her mindst svarer til den aktive militære tjenestetid, der gælder i den  

 førstnævnte parts land.
 2. En person, som har fast bopæl på en kontraherende  

 parts territorium, hvor han ikke har statsborgerret, eller i en stat, som  

 ikke er part, kan vælge at gøre militærtjeneste i en hvilken som helst  

 kontraherende stat, hvor han har statsborgerret.
 3. En person, som i overensstemmelse med de i stk. 1  

 og 2 fastsatte regler opfylder sine militære forpligtelser over for en part i  

 overensstemmelse med denne parts lovgivning, skal anses for at have opfyldt  

 sine militære forpligtelser over for enhver anden part, i hvis land han også  

 har statsborgerret.
 4. En person, som før denne konventions ikrafttræden  

 mellem de parter, i hvis lande han har statsborgerret, har opfyldt sine  

 militære forpligtelser over for en af disse i overensstemmelse med denne  

 parts lovgivning, skal anses for at have opfyldt de samme forpligtelser over  

 for enhver anden part, i hvis land han også har statsborgerret.
 5. En person, som i overensstemmelse med stk. 1 har  

 gjort aktiv militærtjeneste i den ene kontraherende parts land, hvor han har  

 statsborgerret, og som senere flytter sin faste bopæl til den anden parts  

 territorium, hvor han har statsborgerret, skal hos den sidstnævnte part kun  

 gøre militærtjeneste i reserven.
 6. Anvendelsen af denne artikel berører ikke på nogen  

 måde de pågældende personers statsborgerret.
 7. I tilfælde af, at en part mobiliserer, er de i  

 denne artikel indeholdte forpligtelser ikke bindende for den pågældende part.
Konventionens anvendelse Artikel 7 1. Enhver kontraherende part skal anvende de i kapitel  

 I og II fastsatte bestemmelser.
Det forudsættes dog, at enhver kontraherende part på ratifikations-,  

 godkendelses- eller tiltrædelsestidspunktet kan erklære, at den kun vil  

 anvende de i kapitel II fastsatte bestemmelser.
I et sådant tilfælde skal  

 bestemmelserne i kapitel I ikke finde anvendelse for så vidt angår den  

 pågældende part.
 Denne kan på et hvilket som helst senere tidspunkt meddele Europarådets  

 generalsekretær, at den også vil anvende bestemmelserne i kapitel I.  

 Meddelelsen får virkning fra og med den dato, på hvilken den modtages, og  

 bestemmelserne i kapitel I skal derefter finde anvendelse for så vidt angår  

 den pågældende part.
2. Enhver kontraherende part, som har anvendt de i  

 første afsnit af denne artikels stk. 1 fastsatte bestemmelser, kan på  

 undertegnelsestidspunktet eller på det tidspunkt, da den deponerer sit  

 ratifikations-, godkendelses- eller tiltrædelsesinstrument, erklære, at den  

 kun vil anvende bestemmelserne i kapitel II over for kontraherende parter,  

 som anvender bestemmelserne i kapitel I og II.
I et sådant tilfælde skal de i  

 kapitel II fastsatte bestemmelser ikke finde anvendelse mellem den part, som  

 afgiver en sådan erklæring, og en part, som anvender andet afsnit af stk. 1.
Afsluttende bestemmelser Artikel 8 1. Enhver kontraherende part kan ved undertegnelsen af  

 denne konvention eller ved deponeringen af sit ratifikations-, godkendelses-  

 eller tiltrædelsesinstrument, erklære, at den vil benytte sig af et eller  

 flere af de i tillægget til denne konvention nævnte forbehold.
Ingen andre  

 forbehold er tilladt.
 2. Enhver kontraherende part kan helt eller delvis  

 tilbagekalde et forbehold, den har taget i overensstemmelse med stk. 1  

 ovenfor, ved en til Europarådets generalsekretær fremsendt meddelelse, som  

 får virkning fra og med den dato, på hvilken den modtages.
3. En kontraherende part, som i overensstemmelse med  

 denne artikel har taget et forbehold over for en af konventionens  

 bestemmelser, kan ikke kræve at denne bestemmelse skal anvendes af en anden  

 part.
Dog kan en part, dersom den har taget et delvis eller betinget  

 forbehold, kræve, at den pågældende bestemmelse anvendes i den udstrækning,  

 hvori den selv har accepteret den.
Artikel 9 1. Enhver kontraherende part kan ved en erklæring  

 afgivet til Europarådets generalsekretær ved undertegnelsen eller ved  

 deponeringen af sit ratifikations-, godkendelses- eller  

 tiltrædelsesinstrument eller på et hvilket som helst senere tidspunkt, med  

 hensyn til stater og territorier, for hvis udenrigsanliggender den er  

 ansvarlig, eller for hvilke den har bemyndigelse til at indgå aftaler,  

 definere udtrykket »statsborgere« og nærmere angive de  

 »territorier«, i hvilke denne konvention skal finde anvendelse.
 2. Enhver erklæring afgivet i overensstemmelse med  

 denne artikel kan, for så vidt angår de i en sådan erklæring nævnte  

 statsborgere og territorier, tilbagekaldes i overensstemmelse med den i  

 artikel 12 i denne konvention fastsatte fremgangsmåde.
Artikel 10 1. Denne konvention står åben for undertegnelse af  

 Europarådets medlemsstater.
Den skal ratificeres eller godkendes.  

 Ratifikations- eller godkendelsesinstrumenterne skal deponeres hos  

 Europarådets generalsekretær.
 2. Denne konvention træder i kraft en måned efter  

 datoen for deponeringen af det andet ratifikations- eller  

 godkendelsesinstrument.
 3. For så vidt angår en signatarsstat, som senere  

 ratificerer eller godkender konventionen, træder denne i kraft en måned  

 efter, at den pågældende stat har deponeret sit ratifikations- eller  

 godkendelsesinstrument.
Artikel 11 1. Efter at denne konvention er trådt i kraft, kan  

 Europarådets Ministerudvalg enstemmigt beslutte at opfordre enhver stat, som  

 ikke er medlem af Rådet, til at tiltræde den.
Enhver stat, som modtager en  

 sådan opfordring, kan tiltræde konventionen ved at deponere sit  

 tiltrædelsesinstrument hos Europarådets generalsekretær.
 2. For så vidt angår enhver stat, der tiltræder  

 konventionen, træder denne i kraft en måned efter, at den pågældende stat har  

 deponeret sit tiltrædelsesinstrument.
Artikel 12 1. Denne konvention skal forblive i kraft på ubestemt  

 tid.
 2. Enhver kontraherende part kan for sit eget  

 vedkommende opsige denne konvention ved en meddelelse tilstillet Europarådets  

 generalsekretær.
 3. En sådan opsigelse får virkning et år efter den  

 dato, på hvilken den blev modtaget af generalsekretæren.
Artikel 13 Europarådets generalsekretær skal give Rådets medlemsstater og regeringen  

 i enhver stat, som har tiltrådt denne konvention, meddelelse om:
godkendelses- eller tiltrædelsesinstrumenter; overensstemmelse med dens artikler 10 og 11; 1; artikel 8, stk. 2; med de i artikel 7 og artikel 9, stk. 1, fastsatte bestemmelser; og artikel 12 fastsatte bestemmelser samt datoen, på hvilken opsigelsen får virkning.
Til bekræftelse heraf har de undertegnede, som er behørigt bemyndigede hertil, underskrevet denne konvention.
Udfærdiget i Strasbourg den 6. maj 1963 på engelsk og fransk, idet de to tekster har samme gyldighed, i et enkelt eksemplar, som skal deponeres i Europarådets arkiv.
Generalsekretæren skal tilstille hver af signatarregeringerne og de regeringer, som tiltræder konventionen, bekræftede genparter heraf.
 For Kongeriget Belgiens regering:
 For Republikken Cyperns regering:
 For Kongeriget Danmarks regering:
 For Den franske Republiks regering:
TILLÆG Enhver kontraherende part kan erklære, at den forbeholder sig ret til:
1. at gøre det i artikel 1, stk. 1, 2 og 3 omtalte tab  

 af statsborgerret betinget af, at den pågældende person allerede har fast  

 bopæl eller på et andet tidspunkt tager fast bopæl uden for dens territorium,  

 bortset fra tilfælde, hvor en sådan person ved erhvervelse, af egen fri  

 vilje, af statsborgerret i udlandet af den kompetente myndighed undtages fra  

 bestemmelsen om, at han skal have fast bopæl i udlandet; 2. ikke at anse en af en kvinde fremsat erklæring med  

 henblik på at erhverve sin mands nationalitet i kraft af ægteskab og på  

 tidspunktet for dettes indgåelse som option i artikel 1's forstand; 3. at give enhver af sine statsborgere tilladelse til  

 at beholde deres hidtidige statsborgerret, såfremt en kontraherende part, hos  

 hvem de ansøger om statsborgerret på den i artikel 1 omtalte måde, forud  

 giver sit samtykke hertil; 4. ikke at anvende de i artikel 1 og 2 fastsatte  

 bestemmelser, når hustruen til en af dens statsborgere har erhvervet en anden  

 nationalitet, medens hendes mand beholder sin statsborgerret i den pågældende  

 parts land.
 Konventionen trådte i kraft den 28. marts 1968. Danmarks  

 ratifikationsinstrument deponeredes hos Europarådets generalsekretær den 16.  

 november 1972, og konventionen trådte herefter i medfør af artikel 10, stk. 3  

 i kraft for Danmarks vedkommende den 16. december 1972.
 Konventionen er hidtil foruden af Danmark blevet ratificeret af Frankrig,  

 Italien, Storhertugdømmet Luxembourg, Norge, Det forenede Kongerige  

 Storbritannien og Nordirland, Sverige og Forbundsrepublikken Tyskland.
 Nedennævnte lande har ved deponeringen af deres ratifikationsinstrumenter  

 afgivet følgende erklæringer:
 Italien.
 Den italienske regering har i medfør af konventionens artikel 8 taget de  

 forbehold, der er nævnt i punkterne 1, 2 og 4 i tillægget til konventionen.
 Det forenede Kongerige Storbritannien og Nordirland.
 I medfør af artikel 9, stk. 1 er konventionens anvendelse udstrakt til at  

 omfatte øerne Jersey, Guernsey og Man.
 Det er endvidere regeringens opfattelse, at frivillig tjeneste i en anden  

 kontraherende stats væbnede styrker skaber en opfyldelse af »militære  

 forpligtelser«.
 Forbundsrepublikken Tyskland.
 Ved anvendelsen af konventionen anses som statsborger i  

 Forbundsrepublikken Tyskland enhver person, som er tysk statsborger i henhold  

 til artikel 116 i Forbundsrepublikken Tysklands forfatning.
 Forbundsrepublikken Tyskland tager forbehold over for punkterne 1 og 3 som  

 nævnt i tillægget til konventionen.
Konventionen skal også gælde for Land Berlin med virkning fra samme dato,  

 da konventionen trådte i kraft for Forbundsrepublikken Tyskland.
Da der ikke  

 eksisterer militære forpligtelser i Land Berlin, finder bestemmelserne i  

 kapitel II i konventionen ikke anvendelse der.
 Udenrigsministeriet, den 30. april 1973.
