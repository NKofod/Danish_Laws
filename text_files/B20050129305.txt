Bekendtgørelse om udbetaling  

 af skattefri godtgørelse til  

  

 ulønnede bestyrelsesmedlemmer eller til frivillige, ulønnede  

  

 medhjælpere, der yder bistand som led i foreningens skattefri  

  

 virksomhed I henhold til § 7 M i lov om påligningen af  

 indkomstskat til staten, jf. lovbekendtgørelse nr. 887 af 20. september 2005,  

 har  

 Skatterådet fastsat følgende:
Kapitel 1 Ulønnede bestyrelsesmedlemmer eller frivillige  

 ulønnede medhjælpere Befordrings-, rejse- og telefonudgifter § 1.  

  

 Der  

 kan udbetales godtgørelse til dækning af udgifter til befordring i egen bil  

 med  

 Skatterådets satser for erhvervsmæssig kørsel, jf. ligningslovens § 9,  

 stk. 5.
 Stk. 2  

  

 Begrænsningen  

 i ligningslovens § 9 B finder ikke anvendelse.
 § 2.  

  

 Der  

 kan udbetales godtgørelse til dækning af rejseudgifter efter ligningslovens  

 regler og satser herfor, jf. ligningslovens § 9 A.
 Stk. 2.  

  

 Til dækning  

 af merudgifter til fortæring kan der ved deltagelse i en-dags-arrangementer,  

 udenbys kampe, stævner m.v. af mindst 5 timers varighed udbetales indtil 50  

 kr.  

 pr. dag.
 § 3.  

  

 Der  

 kan udbetales godtgørelse til dækning af udgifter til telefonsamtaler og  

 internetforbrug med indtil 1.200 kr. pr. år.
Andre udgifter § 4.  

  

 Der  

 kan udbetales godtgørelse til dækning af andre udokumenterede udgifter:
 1)  

 	  

 Til administrative  

 omkostninger fx kontorartikler, porto og møder kan der udbetales indtil 800  

 kr.  

 pr. år.
 2)  

 	  

 Til køb, vask og  

 vedligeholdelse af særlig beklædning (fx sportstøj) o. lign. kan der  

 udbetales  

 indtil 1.500 kr. pr. år.
 3)  

 	  

 Til idrætsdommere kan  

 der i stedet udbetales en skattefri omkostningsgodtgørelse på op til 150 kr.  

 pr. kamp, dog højst 300 kr. pr. dag.
Kapitel 2 Hjemmeværnet Befordrings-, rejse-, telefon- og andre godtgørelser § 5.  

  

 Der  

 kan udbetales befordringsgodtgørelse som anført i § 1.
 § 6.  

  

 Der  

 kan udbetales rejsegodtgørelse som anført i § 2.
 § 7.  

  

 I  

 forbindelse med Hjemmeværnets øvelser, undervisning og øvrige arrangementer  

 kan  

 der skattefrit ydes godtgørelse til forplejning, efter de i kundgørelse for  

 Forsvaret B.5-35 af 1. august 2002, § 6, stk. 1, fastsatte  

 bestemmelser.
 § 8.  

  

 Til  

 kursister på de af Hjemmeværnet godkendte skoler og kurser, hvor kurset  

 medfører overnatning, samt til deltagere i større samlede øvelser af mindst 8  

 timers uafbrudt varighed, kan der skattefrit udbetales almindelig godtgørelse  

 til dækning af merudgifter til småfornødenheder, efter de i kundgørelse for  

 Forsvaret B.5-35, § 7 fastsatte bestemmelser.
 § 9.  

  

 Til  

 frivilligt hjemmeværnspersonel kan der ydes godtgørelse for anvendelse af  

 privat telefon til tjenstlige samtaler efter de i kundgørelse for Forsvaret  

 B.5-35, § 10 fastsatte bestemmelser.
 § 10.  

  

 Til  

 frivilligt personel, der medvirker under koncerter med Hjemmeværnets  

 musikkorps,  

 kan der til dækning af bl.a. reparation og vedligeholdelse af  

 musikinstrumenter  

 skattefrit udbetales spillepenge efter de i kundgørelse for Forsvaret B.5-35,  

 § 4,  

 stk. 4, fastsatte bestemmelser.
 § 11.  

  

 Til  

 frivilligt personel der udfører vagttjeneste i forbindelse med Hjemmeværnets  

 udstillinger, kan der til dækning af merudgifter ved vagttjenesten udbetales  

 vagtpenge efter de i kundgørelse for Forsvaret B.5-35, § 4, stk. 5,  

 fastsatte bestemmelser.
 § 12.  

  

 Til  

 frivilligt personel, der fungerer som markør ved konkurrenceskydninger samt  

 felt- og kampskydninger eller som figurant i forbindelse med konkurrencer  

 m.v.,  

 kan der skattefrit udbetales godtgørelse til dækning af merudgifter til  

 småfornødenheder under udførelse af funktionen, efter de i kundgørelse for  

 Forsvaret B.5-35, § 4, stk. 3, fastsatte bestemmelser.
 Fælles bestemmelser for udbetaling af godtgørelser mv.
§ 13.  

  

 Udbetales  

 godtgørelse med beløb, der overstiger de nævnte satser, bliver alle  

 godtgørelser, der er udbetalt til den pågældende, skattepligtige.
De  

 almindelige regler om indeholdelse af A-skat, arbejdsmarkedsbidrag, SP-bidrag  

 og oplysningspligt vil herefter være gældende.
 § 14.  

  

 Foreningen/Hjemmeværnet kan i stedet for udbetaling af godtgørelse efter  

 ovenstående satser, vælge at godtgøre udgifterne efter dokumentation ved  

 eksterne originale bilag.
§ 15.  

  

 Der  

 kan ikke for et indkomstår skattefrit udbetales godtgørelse samtidig med, at  

 udgifter refunderes efter regning.
Dette princip gælder for hver af de  

 anførte  

 udgiftstyper for sig.
 § 16.  

  

 Bekendtgørelsen træder i kraft den 1. januar 2006 og har virkning fra 1.  

 november 2005.
