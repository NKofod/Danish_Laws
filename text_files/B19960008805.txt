§ 1 I bekendtgørelse nr. 459 af 9. juni 1995 om ydelse af præmier til tyre og  

 stude, ammekøer og moderfår foretages følgende ændringer:
 1. I § 1, fodnote 1, indsættes umiddelbart før fodnote 2):
»Kommissionens forordning (EØF) nr. 3887/92 af 23. december 1992 om  

 gennemførelsesbestemmelser for det integrerede system for forvaltning og  

 kontrol med visse EF-støtteordninger.« 2. I § 2, stk. 1, ændres »Nyropsgade 26« til:  

 »Kampmannsgade 3«.
 3. I § 2, ændres stk. 2 til:
»Stk. 2.  Plantedirektoratet, Skovbrynet 20, 2800  

 Lyngby, foretager kontrol hos producenterne med overholdelse af de i § 1  

 nævnte ordninger.« 4. I § 2, indsættes som nyt stk. 3:
»Stk. 3.  Veterinærdirektoratet, Rolighedsvej 25,  

 1958 Frederiksberg C, foretager kontrol med slagtestederne.« 5. § 3, affattes således:
 »§ 3.  Handyr og ammekøer skal være entydigt  

 identificeret ved mærkning (CKR-øremærke), medens moderfår og geder skal  

 mærkes, før de forlader oprindelsesbesætningen, som anført i  

 Veterinærdirektoratets bekendtgørelse om mærkning og registrering af kvæg,  

 svin, får og geder.2) Dyrene skal endvidere være indført i en besætningsliste  

 på bedriften efter reglerne i samme bekendtgørelse, jf. nærmere herom i stk.  

 3.
Stk. 2.  Ved tab af CKR-øremærke skal  

 erstatningsøremærke med samme nummer som det tabte mærke straks bestilles og  

 isættes umiddelbart efter modtagelsen.
Såfremt det er praktisk umuligt eller  

 anses for farligt at isætte erstatningsmærket, kan dette i stedet isættes ved  

 dyrets afgang fra besætningen, hvis dyret forud for tabet af CKR-øremærket er  

 mærket på anden entydig vis.
Stk. 3.  Producenter, der deltager i præmieordningerne  

 for handyr og ammekøer, skal til enhver tid kunne fremvise en ajourført  

 besætningsliste, hvoraf samlet fremgår Stk. 4.  Det i stk. 1, nævnte registreringskrav anses  

 for opfyldt, hvis samtlige de i foregående stykke anførte oplysninger  

 registreres i forbindelse med ydelseskontrol eller kødkvægregistrering, og  

 »Statusliste handyr« i ydelseskontrolbesætninger udskrives efter  

 hver ydelseskontrol (ca. 11 gange årligt), eller »Statusliste  

 besætning« i kødkvægbesætninger udskrives mindst hver anden måned  

 vedrørende de dyr, der er med under denne registrering.  

 Staldregistreringsblokken supplerer statuslisterne i perioden efter seneste  

 udskrift.
 Stk. 5.  De i stk. 3, nævnte oplysninger skal opbevares  

 i mindst 5 år regnet fra ansøgningsårets udløb.
 6. I § 4 ændres »6.150 kg« til: »6.550  

 kg«.
 7. § 7 affattes således:
 » § 7.  Producenter, der er tilmeldt  

 præmieordningen i 1995, er automatisk tilmeldt ordningen i 1996 og fremover.
 Stk. 2.  Producenter, der ikke har deltaget i ordningen  

 i 1995, men som ønsker at deltage fremover, skal til EU-direktoratet indsende  

 en særlig formular, som kan rekvireres i direktoratet.
Stk. 3.  Producenter, der ikke ønsker at være tilmeldt  

 ordningen det kommende år, skal skriftligt framelde sig ordningen med  

 virkning fra et årsskifte.« 8. I § 8, ændres stk. 2 til:
»Stk. 2.  Producenter, der ansøger om en eller to  

 præmier til handyr over 23 måneder, skal medsende særskilt ansøgning herom,  

 når dyret leveres til slagtning.« § 2 Bekendtgørelsen træder i kraft den 1. marts 1996.
