I forbindelse med ministeriets principielle tilladelse til  

 etableringen af bådoptagningsanlæg på en ejendom, blev der stillet vilkår om,  

 at anlægget ikke kunne overdrages uden ministeriets godkendelse.
Denne  

 bestemmelse blev ved deklaration tinglyst på ejendommen.
Endvidere havde  

 ministeriet tidligere i forbindelse med tilladelsen til etablering af en  

 bådebro på samme ejendom stillet som vilkår, at det selskab, som nu overdrog  

 bådoptagningsanlægget, afgav en garantierklæring som sikkerhed for  

 overholdelse af vilkårene.
 Ministeriet gav herefter tilladelse til overdragelse af  

 båndodtagningsanlægget, dog under forudsætning af overholdelse af vilkårene i  

 nævnte deklaration samt overtagelse af garantiforpligtelsen for den på  

 ejendommen beliggende bådebro.
 I brev af 28. februar 1990 med tilhørende bilag har De som advokat  

 for Naufragium  Nybølnor A/S (tidligere Yachtcentrum Nord Service A/S)  

 anmodet om ministeriets godkendelse af selskabets overdragelse af matr.nr.  

 607 Skodsbøl, Broager til Ejendomsanpartsselskabet Nybølnorvej 16,  

 c/o Sydbank A/S, Nygade 17, 6300 Gråsten.
 Det fremgår af sagen, at der i overensstemmelse med den af ministeriet i  

 brev af 5. december 1984 meddelte principielle tilladelse til etablering af  

 bådoptagningsanlægget på ejendommen er tinglyst en deklaration, i henhold til  

 hvilken det bl.a. er bestemt, at anlægget ikke kan overdrages uden  

 ministeriets godkendelse.
 Det fremgår endvidere af sagen, at der i forbindelse med en udstykning fra  

 ejendommen i 1989 er sket matrikulære ændringer, således at matr.nr. 31 er  

 ændret til matr.nr. 607.
Endelig fremgår det af sagen, at ministeriet i det i kopi vedlagte brev af  

 20. august 1985 meddelte Jens Anker Jørgensen, Hoelvej 3, Skodsbøl,  

 6310 Broager, tilladelse til etablering af en bådebro ud for  

 ejendommen.
Yachtcentrum Nord Service A/S afgav i denne anledning den  

 ligeledes i kopi vedlagte garantierklæring som sikkerhed for overholdelse af  

 de i tilladelsen til Jens Anker Jørgensen meddelte vilkår.
 På det således foreliggende grundlag skal det efter brevveksling med  

 Kystinspektoratet herved meddeles, at ministeriet kan godkende den ansøgte  

 overdragelse på de vilkår, der er fastsat i deklaration af 25. juli 1985,  

 tinglyst på ejendommen 20. august 1985 samt på vilkår, at køber overtager  

 garantiforpligtelsen for den på ejendommen beliggende bådebro  

 tilhørende Jens Anker Jørgensen.
