Landsskatteretskendelse vedr.
Midtpunkt for livsinteresser   

 nordisk dobbeltbeskatningsoverenskomst Klagen vedrører spørgsmålet, om klageren har  

 haft midtpunkt for sine livsinteresser og dermed skal anses for hjemmehørende  

 i  

 Danmark i henhold til den nordiske dobbeltbeskatningsoverenskomst i  

 indkomstårene 2002 og 2003.
Landsskatterettens afgørelse Indkomstårene 2002 til  

 2003 Subjektiv skattepligt Skatteankenævnet har anset  

 klageren for fuldt skattepligtig til Danmark samt hjemmehørende til Danmark i  

 henhold til den nordiske dobbeltbeskatningsoverenskomst.
Danmark har herefter  

 beskatningsretten til klagerens renteindtægter samt til lønindkomst oppebåret  

 ved arbejde ombord på et fly i international trafik.
 Landsskatteretten stadfæster  

 skatteankenævnets afgørelse.
Sagens oplysninger Klageren er svensk  

 statsborger og født og opvokset i Sverige.
Han er gift med B, der ligeledes  

 er  

 svensk statsborger.
Klageren er uddannet pilot og har siden 1. marts 2001  

 arbejdet som pilot for selskabet C A/S, Lufthavn X.
Fra 1. marts 2001 til 31.  

 juli 2002 har klageren arbejdet på selskabets fly i Y, mens han i perioden  

 fra  

 1. august 2002 til 23. maj 2004 arbejdede på selskabets fly med hjemmebase i  

 X.
 Klageren modtog i 2002 et  

 brev fra C A/S med følgende ordlyd:
 Midlertidig ændring af  

 arbejdsforhold.
Som du ved, må vi  

 midlertidigt drosle vores aktiviteter i Y ned på et minimum, hvorfor dit  

 arbejdssted  

 fra 1. august 2002 og ca. 10-12 måneder frem vil være X.
Vi vil i denne  

 periode  

 søge at finde beskæftigelse her i C A/S til din kone. Beskæftigelsen blev senere  

 forlænget med et år til og med den 23. maj 2004, hvor klageren var forpligtet  

 til at lade sig alderspensionere som pilot i henhold til de gældende regler  

 herfor. Ægtefællerne vendte tilbage til Sverige den 1. juni 2004.
I forbindelse med flytningen  

 til Danmark boede ægtefællerne i en lejlighed på 70 m2 i X.
Lejer på  

 kontrakten  

 står anført som C A/S.
Kontrakten var gyldig for perioden 1. august 2002 til  

 31. august 2004. Ægtefællerne beholdt samtidig deres hidtidige bopæl i  

 Sverige  

 samt deres sommerhus i Sverige.
Ægtefællerne har et barn og  

 et barnebarn, der er bosat i Sverige.
Parrets øvrige familie er ligeledes  

 bosiddende i Sverige.
 Der er fremlagt en erklæring  

 fra de svenske skattemyndigheder, hvoraf det fremgår, at disse anser klageren  

 for hjemmehørende og fuldt skattepligtig til Sverige under klagerens ophold i  

 Danmark i indkomståret 2002. Klageren har i perioderne 1986 til 1990 samt  

 1996  

 til 1999 været skattepligtig til Danmark og bosiddende i henholdsvis Z og Ø.
 Klageren har i de omhandlede  

 år oppebåret lønindkomst hidrørende primært fra international befordring samt  

 oppebåret renteindtægter.
Skatteankenævnets afgørelse Skatteankenævnet har anset  

 klageren for fuldt skattepligtig til Danmark efter kildeskattelovens § 1,  

 stk.  

 1, nr. 1, og hjemmehørende til Danmark i henhold til artikel 4 i den nordiske  

 dobbeltbeskatningsoverenskomst for de omhandlede indkomstår.
 Til støtte for afgørelsen er  

 anført, at klageren har haft fast bopæl til rådighed i både Danmark og  

 Sverige  

 i perioden 1. august 2002 til 1. juni 2004. Der har således været tale om  

 dobbeltdomicil, hvorfor klageren skal anses for hjemmehørende i det land,  

 hvor  

 han har de stærkeste personlige og økonomiske forbindelser (midtpunkt for  

 sine  

 livsinteresser).
 Ud fra en samlet vurdering af  

 sagens oplysninger må klageren anses for at have haft midtpunkt for sine  

 livsinteresser i Danmark, idet flytningen skyldes arbejdsmæssige forhold,  

 ligesom klagerens nærmeste familie, hans ægtefælle, er flyttet med til  

 Danmark.
Det fremgår af artikel 15,  

 stk. 4, litra a, i den nordiske dobbeltbeskatningsoverenskomst, at  

 beskatningsret  

 til lønindkomst hidrørende fra arbejde udført ombord på et luftfartøj i  

 international trafik kun kan beskattes i arbejdstagerens bopælsstat.
Af  

 artikel  

 11 fremgår, at bopælsstaten ligeledes har beskatningsretten til  

 renteindtægter.  

 Da klagerens således må anses for hjemmehørende i Danmark, har Danmark  

 beskatningsretten til de pågældende indkomster.
Klagerens påstand og argumenter Klagerens repræsentant har  

 fremsat påstand om, at klageren anses for hjemmehørende til Sverige i de  

 omhandlede indkomstår, idet klageren må anses for at have haft midtpunkt for  

 sine livsinteresser i Sverige.
Det fremgår af artikel 15,  

 stk. 4 i den nordiske dobbeltbeskatningsoverenskomst, at indkomst for  

 arbejde,  

 som udføres ombord på luftfartøj i international trafik, kun kan beskattes i  

 den stat, hvori den, som oppebærer vederlaget er hjemmehørende.
Eftersom  

 klagerens indkomst under opholdet i Danmark næsten udelukkende stammer fra  

 arbejde, der er udført ombord på fly i international trafik, bliver det  

 afgørende for beskatningsretten, hvor klageren er hjemmehørende.
Overenskomstens artikel 4  

 omhandler skattemæssigt hjemsted.
Ifølge bestemmelsens stk. 1 anses en person  

 for hjemmehørende i den stat, hvor vedkommende har bopæl.
Efter stk. 2 anses  

 en  

 person, der har bopæl i flere kontraherende stater, for hjemmehørende i den  

 stat, hvor han har midtpunkt for sine livsinteresser.
Personen skal herefter  

 anses for hjemmehørende i den stat, hvor vedkommende har de stærkeste  

 personlige og økonomiske forbindelser.
Om forståelsen af bestemmelsen fremgår  

 det af noterne til artikel 4 i OECDs modeloverenskomst, at:
Hvis en person har en fast  

 bolig i begge de kontraherende stater, er det nødvendigt at se på de faktiske  

 forhold for at fastslå, med hvilken af de to stater han har de stærkeste  

 personlige og økonomiske forbindelser.
Der skal således tages hensyn til hans  

 familie og sociale forhold, hans beskæftigelse, hans politiske, kulturelle  

 eller andre aktiviteter, hans forretningssted, det sted, hvorfra han  

 administrerer  

 sine aktiviteter osv.
Omstændighederne skal bedømmes som et hele, men det er  

 ikke desto mindre åbenbart, at overvejelser grundet på den fysiske persons  

 egne  

 handlinger skal ofres særlig opmærksomhed.
Hvis en person, som har en bolig i  

 en stat, etablerer en anden i den anden stat og bibeholder den første, kan  

 det  

 faktum, at han bibeholder den første i de omgivelser, hvor han altid har  

 boet,  

 hvor han har arbejdet, og hvor han har sin familie og sine ejendele sammen  

 med  

 andre elementer, bidrage til at vise, at han har bevaret midtpunktet for sine  

 livsinteresser i den første stat. Efter repræsentantens  

 opfattelse viser kommentarerne til OECDs modeloverenskomst, at der  

 primært  

 skal foretages en subjektiv vurdering i relation til artikel 4, stk. 2. Det  

 fremgår videre af kommentarerne, at det forhold, at personen bevarer sin  

 bolig  

 i den stat, hvor personen altid har boet, og arbejdet og har sin familie og  

 ejendele m.v., kan vise, at vedkommende har bevaret midtpunkt for sine  

 livsinteresser i denne stat.
Dette gør sig netop gældende i relation til  

 klageren, der tillige har haft til hensigt at vende tilbage til Sverige efter  

 en på forhånd fastlagt og tidsbegrænset periode.
Endvidere flyttede parret  

 udelukkende til Danmark, fordi de var nødt til dette af arbejdsmæssige  

 årsager.
Klageren havde under opholdet  

 i Danmark de stærkeste personlige forbindelser til Sverige og havde på intet  

 tidspunkt til hensigt at besætte sig varigt i Danmark.
Derfor beholdt  

 klageren  

 og dennes ægtefælle tillige bolig, sommerhus og båd i Sverige, hvor de  

 tillige  

 tilbragte så meget fritid som muligt.
Derudover deltog klageren fortrinsvis i  

 kurser i Sverige, ligesom ægtefællernes barn, barnebarn, øvrige familie og  

 venner befandt sig i Sverige.
 Ægtefællerne har aldrig følt,  

 at de var flyttet til Danmark, men udelukkende at de af arbejdsmæssige  

 årsager  

 var nødsaget til at tilbringe hverdagene i Danmark i en begrænset periode og  

 i  

 denne for-bindelse blev nødt til at overnatte i Danmark. der var tale om  

 midlertidigt arbejde og en midlertidig bopæl, idet parret boede i en  

 møbleret,  

 lejet lejlighed, der var fremskaffet af C A/S.
Ægtefællernes økonomiske  

 forbindelser til Sverige var endvidere meget stærke, idet parret bibeholdt  

 deres formue, herunder ejendommen, i Sverige.
Det var hele tiden planlagt, at  

 parret ville vende tilbage til Sverige, når klageren kunne opnå svensk  

 folkepension.
Klagerens ægtefælle havde desuden sit faste arbejde som  

 konferencechef i E, som hun alene havde fået midlertidig orlov fra i  

 forbindelse med opholdet i Danmark.
 På baggrund af ovenstående er  

 det repræsentantens opfattelse, at klageren har beholdt midtpunkt for sine  

 livsinteresser i Sverige under opholdet i Danmark og derfor er hjemmehørende  

 i  

 Sverige, hvilket også er anerkendt af de svenske skattemyndigheder i  

 forbindelse med skatteansættelsen i Sverige.
Landsskatterettens bemærkninger og begrundelse Personer, der har bopæl her i  

 landet, er fuldt skattepligtige til Danmark i henhold til kildeskattelovens §  

 1, stk. 1, nr. 1. Ved afgørelsen af, om en person har bopæl i Danmark i  

 relation til den nævnte bestemmelse, henses der blandt andet til, om den  

 pågældende person har faktisk rådighed over en helårsbolig i Danmark.
I  

 medfør af  

 praksis vil fortsat dispositionsret over en bolig her i landet som  

 udgangspunkt  

 medføre, at bopælen anses for opretholdt, med mindre boligen udlejes  

 uopsigeligt for udlejer i mindst tre år, jf. herunder Højesterets dom, der er  

 offentliggjort i TfS 1992.316.
 I henhold til  

 statsskattelovens § 4, betragtes som skattepligtig indkomst den  

 skattepligtiges  

 samlede årsindtægter, hvad enten de hidrører her fra landet eller ikke  

 (globalindkomstprincippet).
 Det fremgår af artikel 4 i  

 den nordiske dobbeltbeskatningsoverenskomst, bekendtgørelse nr. 92 af 25.  

 juni  

 1997 af DBO af 23. september 1996, at en person, der anses for skattepligtig  

 til en kontraherende stat på grundlag af bopæl der, skal anses for  

 hjemmehørende i denne stat i henhold til dobbeltbeskatningsoverenskomsten.  

 Såfremt en fysisk person anses for hjemmehørende på grundlag af bopæl i flere  

 kontraherende stater, skal vedkommende anses for hjemmehørende i den stat,  

 hvor  

 den pågældende har de stærkeste personlige og økonomiske interesser  

 (midtpunkt  

 for livsinteresser).
I dette tilfælde må det  

 lægges til grund, at klageren, der har bevaret sin bolig i Sverige, samt haft  

 en lejebolig til rådighed i Danmark, har haft bopæl i begge disse lande i de  

 omhandlede år.
Klageren har således været fuldt skattepligtig til Danmark i  

 henhold til kildeskattelovens § 1, stk. 1, nr. 1, jf. § 7, stk. 1,  

 modsætningsvist, fra tilflytningen den 1. august 2002, idet han har taget  

 ophold her i landet og haft bolig til rådighed her i landet.
Da klageren  

 således har haft bopæl i såvel Danmark som Sverige må det afgøres, hvor  

 klageren har haft midtpunkt for sine livsinteresser.
Landsskatteretten finder, at  

 klageren i de omhandlede år har haft midtpunkt for sine livsinteresser i  

 Danmark, således at han skal anses for hjemmehørende i Danmark i henhold til  

 den nordiske dobbeltbeskatningsoverenskomst.
Der er henset til, at selvom der  

 har været tale om et på forhånd aftalt midlertidigt ophold i Danmark, er  

 klageren i de omhandlede indkomstår flyttet til Danmark for at udføre sit  

 arbejde som pilot med udgangspunkt i Danmark, ligesom klagerens ægtefælle er  

 flyttet med til landet.
Derfor har klageren i dobbeltbeskatningsmæssig  

 forstand  

 haft midtpunkt for sine livsinteresser i Danmark.
 Danmark har herefter  

 beskatningsretten til klagerens renteindtægter og indkomst ved arbejde som  

 pilot i international trafik for C A/S, idet disse indkomster kun kan  

 beskattes  

 i den stat, hvor personen er hjemmehørende, jf.  

 dobbeltbeskatningsoverenskomstens artikel 11, stk. 1, samt 15, stk. 4, litra  

 a.
 Landsskatterettens stadfæster  

 derfor den påklagede afgørelse.
