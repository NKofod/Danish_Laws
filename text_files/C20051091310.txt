Cirkulærskrivelse  

 om visse ændringer af administrationen af præsters løn- og ansættelsesvilkår (Til stiftsadministrationerne ) I forbindelse med en generel vurdering af  

 opgavefordelingen mellem Kirkeministeriet og stiftsadministrationerne har en  

 række forhold vedrørende præsters ansættelsesforhold været til drøftelse i  

 det  

 af Kirkeministeriet nedsatte økonomitekniske udvalg.
 Derudover har indstillingen fra udvalget om  

 udlægning af visse kompetencer og arbejdsopgaver fra Kirkeministeriet til  

 biskopper og stiftsøvrigheder  

 medført, at en yderligere opgave fremtidig varetages af biskopperne.
I det følgende fastsættes nye regler og  

 retningslinier for administrationen af følgende områder 1.  

 	  

 Behandling af  

 disciplinærsager vedrørende præster.
 2.  

 	  

 Behandling af sager  

 vedrørende børnepasningsorlov og tjenestefrihed uden løn.
 3.  

 	  

 Behandling af sager  

 vedrørende udsendelse af feltpræster.
 4.  

 	  

 Behandling af sager  

 vedrørende udstedelse af frigørelsesattest til deltidsansatte præster.
 5.  

 	  

 Administration og  

 aftaleindgåelse vedrørende lokalløn for præster.
 For god ordens skyld skal det præciseres, at  

 ministeriet ved en eventuel anke vedrørende en af biskoppen truffet afgørelse  

 ikke vil  

 efterprøve de skøn, som biskoppen har udøvet, men alene retsanvendelsen,  

 herunder overholdelsen af sagsbehandlingsregler (fx regler om høring og  

 begrundelse).
1. kapitel Behandling af disciplinærsager vedrørende præster Disciplinærsager i almindelighed mod  

 tjenestemandsansatte præster behandles efter de almindelige regler i  

 tjenestemandslovens  

 kapitel 4.
 For disciplinærsager angående eventuel  

 tilsidesættelse af folkekirkens bekendelsesgrundlag gælder dog de særlige  

 regler i lov nr. 336  

 af 14. maj 1992 om domstolsbehandling af gejstlige læresager.
 For så vidt angår disciplinærsager i almindelighed  

 mod tjenestemandsansatte præster bemyndiger ministeriet herved biskopperne  

 til at behandle og afgøre  

 sådanne sager, såfremt den disciplinære afgørelse på forhånd må forventes  

 ikke  

 at ville overstige en advarsel, irettesættelse eller bøde på ikke over 1/25  

 af  

 tjenestemandens månedsløn, jfr. tjenestemandslovens § 24.
Når en præst indberettes til biskoppen for en mulig  

 tjenesteforseelse, skal præsten i medfør af tjenestemandslovens § 20  

 have  

 udleveret en fremstilling af sagens faktiske omstændigheder og have adgang  

 til  

 at afgive en skriftlig udtalelse om fremstillingen inden for en af biskoppen  

 angiven frist.
Præsten skal samtidig gøres bekendt med, at han/hun ikke har  

 pligt til at udtale sig om fremstillingen.
Giver sagen anledning til en tjenstlig samtale med  

 præsten, skal denne forinden samtalen gøres bekendt med, at han/hun ikke har  

 pligt til  

 at udtale sig.
Der skal endvidere gives præsten adgang til at møde med  

 bisidder.
Biskoppens afgørelse træffes skriftligt.
Kopi af  

 afgørelsen sendes tillige til Kirkeministeriet.
2. kapitel Behandling af sager vedrørende børnepasningsorlov og  

 tjenestefrihed uden løn Ministeriet bemyndiger herved biskopperne til at  

 behandle sager om  

  

 børnepasningsorlov  

 i henhold til lov om  

 børnepasningsorlov, senest lovbekendtgørelse nr. 193 af 23. marts 2004, og  

 Finansministeriets cirkulære af 30. maj 2001 om orlov til børnepasning,  

 herunder indgåelse af aftale om børnepasningsorlov i henhold til lovens  

 § 7. Kopi af biskoppens brev bedes indsendt til ministeriet.
Opmærksomheden henledes på, at personer, der ønsker  

 at opnå orlov efter loven, inden 1. april 2004 skal give Arbejdsformidlingen  

 skriftlig meddelelse herom.
I ganske særlige tilfælde kan Arbejdsformidlingen  

 tillade, at denne meddelelse afgives senere, dog senest den 31. december  

 2004,  

 jf. lovens § 1.
 Ministeriet bemyndiger endvidere biskopperne til at  

 bevilge præsterne  

  

 tjenestefrihed uden løn.
Det bemærkes, at der ikke optjenes lønanciennitet  

 eller pensionsanciennitet under sådan tjenestefrihed uden løn, hvilket skal  

 anføres i  

 det brev, hvori biskoppen bevilger tjenestefrihed uden løn.
Kopi af  

 biskoppens  

 brev bedes sendt til ministeriet.
 Der henvises endvidere til det nedenfor i kapitel 5  

 anførte om bevilling af studieorlov uden løn med engangsvederlag i henhold  

 til  

 aftale om lokalløn.
 Ansøgning om   

 tjenestefrihed med løn  

 skal fortsat  

 forelægges for Kirkeministeriet.
 Dog er biskoppernes bemyndigelse til at bevilge  

 stiftets præster tjenestefrihed med løn i højst en uge, når formålet med  

 tjenestefriheden er af betydning for varetagelsen af præstegerningen, jf.  

 Kirkeministeriets brev til biskopperne af 6. oktober 1980 fortsat gældende.
 Den hidtidige bemyndigelse for biskopperne til at  

 meddele tjenestefrihed med løn til uddannelse på folkekirkens institutioner  

 til  

 uddannelse og efteruddannelse af præster er ligeledes fortsat gældende.
 Der henvises endelig til det nedenfor i kapitel 3  

 anførte om bevilling af tjenestefrihed med løn til præster, der udsendes som  

 feltpræster.
3. kapitel Behandling af sager vedrørende udsendelse af feltpræster Der har på dette område  i takt med det  

 stigende antal udsendelser  udviklet sig den praksis, at vedkommende  

 værnsprovst forhandler  

 og aftaler med vedkommende biskop, hvilken præst der skal udsendes, inden  

 spørgsmålet om tjenestefrihed til den pågældende præst forelægges for  

 Kirkeministeriet.
I forlængelse af denne praksis bemyndiger  

 Kirkeministeriet herved biskopperne til at bevilge tjenestefrihed med løn til  

 præster, der udsendes som feltpræster.
Kopi af biskoppens brev bedes sendt  

 til  

 ministeriet.
 Anmodning om refusion af udgifterne ved stillingens  

 betjening under tjenestefriheden skal fortsat indsendes til Kirkeministeriet,  

 der videresender refusionsanmodningen til Forsvarsministeriet.
4. kapitel Behandling af sager vedrørende udstedelse af  

 frigørelsesattester til deltidsansatte præster Frigørelsesattester har hidtil været udstedt af  

 Kirkeministeriet som ansættelsesmyndighed for præster i folkekirken.  

 Frigørelsesattesten er ansættelsesmyndighedens erklæring om, at det normale  

 opsigelsesvarsel ikke gælder for den pågældende præst, såfremt denne kan få  

 arbejde med højere beskæftigelsesgrad.
Frigørelsesattesten giver endvidere  

 præsten mulighed for at opnå supplerende dagpenge fra A-kassen.
 En arbejdsgiver har ikke pligt til at udstede  

 frigørelsesattest, men Kirkeministeriet har i praksis  

  

 efter anmodning  

 udstedt frigørelsesattest i følgende tilfælde:
 -  

 	  

 Ved ansættelse af en  

 deltidsbeskæftiget præst, hvis præsten i eller samtidig med ansøgningen til  

 stillingen har anmodet om udstedelse af frigørelsesattest.
 -  

 	  

 Når biskoppen uden  

 opslag foretager konstitution i en deltidsstilling, hvis præsten forud for/i  

 forbindelse med konstitutionen anmoder om udstedelse af frigørelsesattest.
 Kirkeministeriet bemyndiger herved biskopperne til  

 at udstede frigørelsesattest i de foran nævnte situationer.
Det er en betingelse for udstedelse af  

 frigørelsesattest, at præsten er villig til at påtage sig fuldtidsarbejde,  

 hvis  

 muligheden herfor opstår.
Dette skal meddeles præsten skriftligt ved  

 fremsendelsen af frigørelsesattesten, eksempelvis ved følgende formulering:
»Det bemærkes, at det er en forudsætning for  

 frigørelsesattestens udstedelse, at De er villig til efter anvisning at  

 påtage  

 Dem arbejdsopgaver såvel i som uden for pastoratet, der kan forøge Deres  

 beskæftigelsesgrad, ligesom det forudsættes, at De udfolder sædvanlige  

 bestræbelser på at opnå heltidsstilling.« Der henvises i øvrigt til Finansministeriets  

 cirkulære af 30. december 1987 om retningslinier for udstedelse af  

 frigørelsesattester  

 til deltidsansatte.
5. kapitel Administration og aftaleindgåelse vedrørende lokalløn  

 for præster I forbindelse med at behandlingen af  

 disciplinærsager vedrørende præster henlægges til biskopperne i det i kapitel  

 1 nævnte omfang,  

 finder ministeriet det hensigtsmæssigt, at muligheden for udmøntning af  

 lokalløn for særlig indsats også henlægges til biskopperne.
 Et eksempel på en sådan aftale er optaget som bilag  

 til denne cirkulærskrivelse.
 Den form for udmøntning af lokalløn for særlig  

 indsats, der henlægges til biskopperne, er engangsvederlag, herunder  

 engangsvederlag i  

 forbindelse med studieorlov.
Et kriterium for tildeling af lokalløn kan være, at  

 præsten dygtiggør sig, dvs.  

  

 både  

 at præsten har dygtiggjort sig,  

  

 og  

 at præsten vil dygtiggøre sig.
Tildeling af engangsvederlag i forbindelse med  

 studieorlov forudsætter derfor, at biskoppen skønner, at studieorloven  

 indebærer  

 en dygtiggørelse af præsten.
 Det samlede beløb på landsplan til studieorlov har  

 hidtil udgjort ca. 7,5 mill. kr. årligt (aktuelt lønniveau).
 Stiftets bevilling til udmøntning af lokalløn vil  

 blive fastsat hvert år efter stiftets lønsum og blive indregnet i stiftets  

 præstelønsbevilling, som forhandles med stiftsøvrigheden.
 Stiftets udmøntning af lokalløn skal afholdes inden  

 for stiftets bevillingsramme.
 Opslag af studieorlov finder sted stiftsvis.
 Forhandlingspligten over for Den danske  

 Præsteforening overgår til biskoppen for så vidt angår biskoppens udmøntning  

 af lokalløn.
 Eventuel anvendelse af lokalløn til varige  

 omklassificeringer/tillæg forhandles og aftales fortsat i Kirkeministeriet.
6. kapitel Ikrafttræden Cirkulærskrivelsen træder i kraft den 1. april  

 2005.
Kirkeministeriet, den 15. marts 2005 Steffen Brunés /Aase Garvin Bilag Aftale Mellem biskoppen over xx Stift og Den danske  

 Præsteforening indgås herved i henhold til § 45, stk. 2, i lov om  

 tjenestemænd og aftale om lokalløn følgende aftale om ydelse af  

 engangsvederlag  

 under tjenestefrihed uden løn til studieformål:
Til sognepræst NN, BB Pastorat, ydes et vederlag på xxx  

 kr.
Beløbet udbetales i tre månedlige rater.
 Til sognepræst AA, YY Pastorat, ydes et vederlag etc.
 Til sognepræst etc.
 Dato:
