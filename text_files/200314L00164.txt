Betænkning afgivet af Socialudvalget den 4. december 2003 Betænkning over Forslag til lov om  

 ændring af lov om social pension (Supplerende pensionsydelse) [af socialministeren (Henriette Kjær)] 1. Udvalgsarbejdet Lovforslaget blev fremsat den 14. november 2003 og var til 1.  

 behandling den 21. november 2003. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 2 møder.
Høring Den 19. november 2003 sendte socialministeren de indkomne høringssvar  

 samt et notat herom til udvalget.
Spørgsmål Udvalget har stillet 4 spørgsmål til socialministeren til  

 skriftlig besvarelse, som denne har besvaret.
Spørgsmålene og  

 socialministerens  

 svar er optrykt som bilag til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF, SF og EL) indstiller lovforslaget til  

  

 vedtagelse uændret.
 Det  

 er en mærkesag for Dansk Folkeparti at forbedre forholdene for landets  

 økonomisk vanskeligt stillede pensionister, da det er et faktum, at der er et  

 lavindkomstproblem blandt en stor gruppe pensionister.
 Det  

 var med tilfredshed, at Dansk Folkeparti i fjor, efter lange forhandlinger  

 med  

 regeringen, fik trumfet ældrechecken igennem.
 Dansk  

 Folkepartis helt klare krav til regeringen i forbindelse med  

 finanslovforhandlingerne for 2004 var, at ældrechecken skulle gøres  

 permanent.  

 Dansk Folkeparti er derfor tilfreds med, at der på finansloven for 2004 er  

 afsat 430 mio. kr.
Enhedslisten  

 stemmer for lovforslaget, men havde hellere set, at folkepensionen blev hævet  

 generelt og at pengene blev fordelt uden dette administrative og fordyrende  

 led.
Enhedslisten har dog valgt at stemme for lovforslaget, da det trods alt  

 medfører en mindre forbedring for nogle pensionister.
 Et  

  

 mindretal  

  

 i  

 udvalget (S, RV og KD) indstiller lovforslaget til  

  

 forkastelse  

  

 ved 3. behandling.
Da  

 Socialdemokratiet støttede loven om supplerende engangsydelse i sidste  

 folketingsår, var det ud fra den betragtning, at det var en engangsydelse.  

 Efterfølgende tog Socialdemokratiet selv initiativ til at indføre et højere  

 tillæg til alle pensionister med små indkomster.
Dette forslag blev lagt frem  

 til debat i sommer sammen med Socialdemokratiets skatteudspil.
Det var med  

 ved  

 forhandlingsbordet hos finansministeren, hvor Socialdemokratiet dog ikke blev  

 indbudt til forhandlinger.
 Socialministeren  

 har tidligere tilkendegivet, at den supplerende pensionsydelse var en  

 engangsforeteelse.  

 Samtidig understregede ministeren, at hun ville sætte en undersøgelse i gang  

 om  

 de ældres økonomiske situation for at kunne målrette hjælpen til de økonomisk  

 svagest stillede pensionister.
 Socialministerens  

 del af aftalen er overholdt med rapporten om de ældres økonomiske vilkår, der  

 kom i september 2003. Alligevel blev den supplerende pensionsydelse ikke en  

 engangsforeteelse, da den indgår i regeringens aftale med Dansk Folkeparti om  

 finansloven for 2004. Engangsydelsen hæves med 100 kr., og pensionisterne må  

 have 1.500 kr. mere i indkomst om året, før beløbet på 5.100 kr. nedtrappes.
Denne  

 gang og i årene fremover indgår den supplerende pensionsydelse i den  

 skattepligtige opgørelse.
Det betyder, at indkomstgrundlaget for boligydelsen  

 påvirkes. Ægtepar, som begge er folkepensionister, som bor i lejebolig og  

 modtager boligydelse, og som opfylder betingelserne for at modtage hver en  

 ydelse, skal påregne en huslejestigning på 2.000 kr., fordi de mister  

 boligydelse. Ældresagen har lavet en beregning, der peger på op til 1.100 kr.  

 i  

 mistet boligydelse for hver supplerende pensionsydelse. Ægteparret, der bor i  

 eget hus med en mio. kr. i friværdi, og som modtager folkepensionens  

 grundbeløb  

 og pensionstillæget, vil derimod ikke miste den supplerende pensionsydelse.
Socialdemokratiet  

 mener ikke, at den supplerende pensionsydelse er fordelt hensigtsmæssigt så  

 den  

 hjælper de økonomisk dårligst stillede pensionister.
Denne fordeling kan  

 Socialdemokratiet ikke bakke op om.
Skal der gives en reel og fair  

 håndsrækning  

 til de økonomisk svagest stillede pensionister, skal fremgangsmåden ændres.  

 Derfor vil Socialdemokratiet i stedet hjælpe de ældre ved at regulere  

 pensionstillæget.
Det vil give en mere fair fordeling og en holdbar  

 håndsrækning til landets svagest stillede pensionister.
 Det  

 Radikale Venstre kan ikke støtte lovforslaget, fordi der i stedet bør  

 gennemføres en samlet reform for folkepensionisters levevilkår, der giver  

 større grad af egendisposition, i stedet for diverse aldersbetingede  

 tillægsydelser til småting og hjælp i naturalier (f.eks. influenzavaccine).
 Tjóðveldisflokkurin, Inuit Ataqatigiit og Siumut var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

    

  

 Eva Kjer Hansen (V)  

    

  

 Flemming Oppfeldt (V)  

    

  

 Troels Lund Poulsen (V)  

    

  

 Pia Kristensen (DF)  

    

  

 Jette Jespersen (DF)  

    

  

 Charlotte Dyremose (KF)  

  

  nfmd.  

  

    

  

 Helge Adam Møller (KF)  

    

  

 Tove Videbæk (KD)  

  

  fmd.  

  

    

  

 Jette Bergenholz Bautrup (S)  

    

  

 Grete Schødts (S)  

    

  

 Jørn Pedersen (S)  

    

  

 Sandy Brinck (S)  

    

  

 Lotte Bundsgaard (S)  

    

  

 Villy Søvndal (SF)  

    

  

 Margrethe Vestager (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 79 Bilagsnr.
Titel 1 Høringssvar og høringsnotat, fra socialministeren 2 Spm. 1 om, hvor mange ægtepar/samboende par der modtog  

 den supplerende pensionsydelse i 2003, til socialministeren Spm. 2 om, hvor mange folkepensionister der får nedsat  

 boligstøtten som følge af den supplerende pensionsydelse, til  

 socialministeren Spm. 3 om, hvilken betydning den supplerende  

 pensionsydelse får for udbetaling af et pensionstillæg, til socialministeren 3 Tidsplan over udvalgets behandling af lovforslaget 4 1. udkast til betænkning over lovforslaget 5 Spm. 4 om, hvor meget pensionstillægget kunne hæves, hvis  

 udgifterne til engangsydelser gik til at hæve pensionstillægget, til  

 socialministeren 6 Svar på spm. 1 om, hvor mange ægtepar og samboende der  

 modtog den supplerende pensionsydelse i 2003, fra socialministeren Svar på spm. 2 om, hvor mange folkepensionister der får  

 nedsat boligstøtten som følge af den supplerende pensionsydelse, fra  

 socialministeren Svar på spm. 3 om, hvilken betydning den supplerende  

 pensionsydelse får for udbetaling af pensionstillæg, fra socialministeren 7 Svar på spm. 4 om, hvor meget pensionstillægget kunne  

 hæves, hvis udgifterne til engangsydelser gik til at hæve pensionstillægget,  

 fra socialministeren Bilag 2 Udvalgets spørgsmål til socialministeren og dennes  

 svar herpå Spørgsmålene og socialministerens svar herpå er optrykt  

 efter ønske fra S.
 Spørgsmål 1:
Hvor mange ægtepar/samboende par modtog den supplerende  

 pensionsydelse i år 2003? Svar:
 Det kan oplyses, at knap 13.000 ægtepar/samboende par modtog den  

 supplerende engangsydelse i 2003.
 Spørgsmål 2:
Hvor mange folkepensionister rammes økonomisk i nedsat  

 boligstøtte som følge af den supplerende pensionsydelse? Svar:
Som det fremgår af lovforslaget, skønnes der at være ca. 117.000  

 folkepensionister bosiddende i Danmark, som vil modtage den supplerende  

 pensionsydelse.
Den supplerende pensionsydelse er skattepligtig indkomst og  

 indgår dermed i lighed med folkepensionens grundbeløb og pensionstillæg i  

 indkomstgrundlaget for beregning af boligydelse mv.
 Ligesom andre indkomststigninger vil udbetaling af den  

 supplerende pensionsydelse kunne påvirke boligydelsen på to måder   

 enten i  

 form af en forøgelse af den mindste egenbetaling, der beregnes som 11 pct. af  

 husstandsindkomsten (dog mindst 12.200 kr. årligt i 2004-pl), eller i form af  

 at boligydelsen nedsættes med 22,5 pct. af den del af indkomsten, der  

 overstiger en fastsat indtægtsgrænse (progressionsgrænsen). Det afgørende  

 for,  

 om en pensionist vil få reduceret boligydelsen som følge af udbetalingen af  

 den  

 supplerende pensionsydelse er således, om der herved opstår en forøget  

 mindsteegenbetaling, eller hvis indkomsten kommer til at overstige  

 progressionsgrænsen på 115.300 kr. (2004-pl). Det er kun den del af den  

 supplerende pensionsydelse, der får indkomsten til at overstige  

 progressionsgrænsen, som medfører reduktion af boligydelsen, og dermed ikke  

 nødvendigvis  

 hele beløbet.
Det skønnes, at der blandt folkepensionister, som vil modtage  

 den supplerende pensionsydelse, vil være ca. 47.000 husstande (hvoraf langt  

 de  

 fleste er enlige folkepensionister), som vil få reduceret boligydelsen.
Det  

 skønnes at boligydelsen i gennemsnit vil blive reduceret med ca. 11,5 pct. af  

 den gennemsnitlige udbetaling af supplerende pensionsydelse, hvilket svarer  

 til  

 knap 490 kr. årligt.
 Spørgsmål 3:
Hvilken betydning får den supplerende pensionsydelse på  

 udbetaling af et pensionstillæg? Svar:
Indtægtsgrundlaget for beregning af pensionstillæg opgøres på  

 grundlag af personlig indkomst, positiv kapitalindkomst og aktieindkomst.
I  

 forhold til dette indkomstgrundlag foretages der en række fradrag   

 herunder  

 fradrag for skattepligtig pension efter lov om social pension.
Den supplerende pensionsydelse er skattepligtig pension, og der  

 vil derfor blive foretaget fradrag herfor i forbindelse med opgørelsen af  

 indtægtsgrundlaget for beregning af pensionstillæg.
Udbetaling af den  

 supplerende pensionsydelse har således ingen betydning for udbetalingen af  

 pensionstillæg.
 Spørgsmål 4:
Ministeren bedes give et skøn over, hvor meget pensionstillægget  

 kunne hæves såfremt den sum, der er afsat til ældrechecken blev brugt til at  

 hæve pensionstillægget, idet der i skønnet bedes taget hensyn til, at man så  

 kan spare den megen ekstra administrationsomkostning ved udbetaling af  

 ældrechecken.  

 Der ønskes desuden et skøn over hvor mange personer, der ville få glæde af en  

 forhøjelse af pensionstillægget og hvor meget de maksimalt ville få? Svar:
 Ifølge lovforslaget om den supplerende pensionsydelse forventes  

 de samlede offentlige udgifter (inkl. udgifter til administration) at være  

 427  

 mio. kr.
Hvis pensionstillægget hæves med 680 kr. årligt (før skat) for  

 både enlige og gifte/samlevende, skønnes det at medføre en samlet merudgift  

 på  

 426 mio. kr.
En sådan forhøjelse ville betyde, at ca. 626.000  

 folkepensionister  

 ville modtage mere i pensionstillæg.
Næsten alle ville kunne modtage det  

 fulde  

 beløb.
