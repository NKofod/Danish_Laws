 I skrivelse af 27. april 1972 har De Danske Redningskorps forespurgt,  

 hvorvidt bestemmelsen i § 6, stk. 1, i justitsministeriets bekendtgørelse nr.  

 68 af 9. marts 1972 om kørsel på motorvej også indebærer et forbud mod  

 slæbning på motorvej også i tilfælde, hvor slæbningen kan og må foretages med  

 en hastighed af mindst 40 km/t.
 I den anledning skal man meddele, at det rejste spørgsmål må besvares  

 bekræftende, idet slæbning på motorvej alene må foretages i det omfang, der  

 er fastsat i § 6, stk. 2.
 De Danske Redningskorps har endvidere forespurgt, hvorvidt bestemmelsen i  

 § 6 i den nævnte bekendtgørelse er til hinder for, at slæbning af  

 tankmotorvogne m.v., der er omfattet af bestemmelserne i § 23, nr. 6, i  

 justitsministeriets bekendtgørelse nr. 393 af 20. august 1971 om oplagring og  

 transport af brandfarlige væsker eller af § 29, nr. 6, i justitsministeriets  

 bekendtgørelse nr. 394 af 20. august 1971 om flaskegas, foregår på de dele af  

 tvangsruterne, der er udlagt som motorvej.
 I den anledning skal man meddele, at det i de omhandlede tilfælde uanset  

 bestemmelsen i § 6, i bekendtgørelsen om kørsel på motorvej vil være lovligt  

 at foretage slæbning på motorvej.
 P.M.V.
 E.B.
P.
Wiese De Danske Redningskorps.
 Statens brandinspektion.
 Rigspolitichefen, landarbejdskartoteket.
