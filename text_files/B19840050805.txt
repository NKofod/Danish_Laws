 I medfør af §§ 2-3, § 5, stk. 2, og § 7 i lov nr. 283 af 18. juni 1969 om  

 bekæmpelse af smitsomme sygdomme hos ferskvandsfisk og efter forhandling med  

 fiskeriministeriet fastsættes:
§ 1.  Bekæmpelse af smitsomme sygdomme hos  

 ferskvandsfisk ledes af veterinærdirektoratet i samarbejde med statens  

 veterinære serumlaboratorium.
Veterinærdirektoratet har til enhver tid adgang  

 til ejendomme og anlæg m.v., hvor der klækkes, opdrættes, omsættes, holdes,  

 behandles eller transporteres ferskvandsfisk, samt til søer, vandløb, vige,  

 fjorde og havområder, der efter veterinærdirektoratets skøn frit eller i  

 særlige anlæg rummer ferskvandsfisk, der kan angribes af smitsomme sygdomme.
 Stk. 2.  I denne bekendtgørelse forstås ved:
 1. Ferskvandsfisk: Alle fiskearter, der lever eller  

 yngler i dambrug, søer eller vandløb.
 2. Dambrug: Anlæg på land, hvor der anvendes fersk-  

 eller saltvand, og hvori der opbevares, klækkes, opdrættes eller holdes  

 ferskvandsfisk eller æg af disse i bakker, render, kummer, siloer, damme,  

 kanaler eller indhegninger.
 3. Opskæringsvirksomhed: Virksomhed, hvor  

 ferskvandsfisk eller æg af disse opskæres, fryses, ises, røges eller pakkes.
 4. Smittefrit vand: Vand fra boring eller direkte fra  

 væld.
Almindelige bestemmelser § 2.  Såfremt ejerne (brugerne) af mindst en trediedel  

 af dambrugene regnet fra et vandløbs og dettes tilløbs udspring til nederst  

 liggende interesserede brug frivilligt vedtager bekæmpelsesplan for en eller  

 flere smitsomme sygdomme, er samtlige ejere (brugere) af mellem- og  

 ovenforliggende dambrug forpligtet til at deltage i den vedtagne  

 bekæmpelsesplan.
 Stk. 2.  Det kan pålægges ejere (brugere) af dambrug,  

 som ligger ved søer, i bugter, fjorde eller vige, der foruden forbindelse til  

 havet har tilløb fra et eller flere vandløb, at deltage i bekæmpelsesplaner,  

 der er vedtaget i henhold til stk. 1.
 Stk. 3.  Det kan pålægges ejere (brugere) af  

 opskæringsvirksomheder, hvorfra der afledes vand til de i § 1 nævnte  

 vandområder, at deltage på samme vilkår som dambrug i bekæmpelsesplaner, der  

 er vedtaget i henhold til stk. 1.
 Stk. 4.  Veterinærdirektoratet kan efter høring af det i  

 henhold til § 5 i lov om bekæmpelse af smitsomme sygdomme hos ferskvandsfisk  

 nedsatte udvalg for en eller flere sygdommes vedkommende fastsætte det  

 vandløbsområde, hvori bekæmpelsesplanen skal gennemføres, samt for så vidt  

 angår planer for bekæmpelse af infektiøs pankreasnekrose (IPN) generelt  

 dispensere fra bestemmelsen i stk. 1.
 Stk. 5.  Nyoprettede eller genetablerede dambrug skal  

 deltage i eventuelle løbende bekæmpelsesplaner, medmindre  

 veterinærdirektoratet efter høring af det i stk. 4 nævnte udvalg bestemmer  

 andet.
 Stk. 6.  Når et eller flere dambrug, der er beliggende  

 ved et vandløb, og som endnu ikke har deltaget i en bekæmpelsesplan for  

 egtvedsyge i henhold til stk. 1, efter veterinærdirektoratets skøn har en  

 rimelig mulighed for at være fri for egtvedsyge, kan veterinærdirektoratet,  

 når mindst en trediedel af ejerne (brugerne) af dambrugene regnet fra  

 vandløbets og dettes tilløbs udspring til nederst liggende interesserede  

 dambrug anmoder derom, påbyde, at ejerne (brugerne) af de ovenfor liggende  

 dambrug skal overholde § 19, stk. 2 og 3.
§ 3.  De i § 2 nævnte bekæmpelsesplaner skal, før de  

 kan iværksættes, forelægges for det i henhold til § 5 i lov om bekæmpelse af  

 smitsomme sygdomme hos ferskvandsfisk nedsatte udvalg.
Frivilligt vedtagne  

 bekæmpelsesplaner kan dog iværksættes af veterinærdirektoratet uden  

 forelæggelse for udvalget.
Ansøgning om iværksættelse af en bekæmpelsesplan  

 indsendes til veterinærdirektoratet.
§ 4.  Det er forbudt at lade syge og døde fisk flyde  

 ud i det vandløb, hvormed dambruget har forbindelse.
Frasorterede fiskeæg og  

 opsamlede døde fisk skal destrueres efter veterinærdirektoratets anvisning.  

 Jorddamme skal, efterhånden som de tømmes for fisk, mindst en gang årligt  

 tørlægges, renses og desinficeres.
Døde fisk skal normalt daglig opsamles og  

 destrueres.
Hvor særlige omstændigheder umuliggør dette, eller hvor  

 væsentlige uhygiejniske forhold forekommer på et dambrug, kan  

 veterinærdirektoratet påbyde udfiskning af en eller flere damme og kanaler  

 med påfølgende rengøring af disse samt desinfektion efter  

 veterinærdirektoratets anvisning.
Foder, som spildes på dambrugets område,  

 skal straks opsamles.
 Stk. 2.  Maskiner til sortering af fiskeæg skal renses  

 grundigt og desinficeres såvel straks efter brugen som umiddelbart, inden de  

 på ny tages i anvendelse.
 Stk. 3.  Rensning og desinfektion af dambrug,  

 klækkehuse, redskaber, maskiner til sortering af fiskeæg, foderbassiner og  

 transportmidler m.v. samt destruktion af døde fisk og fiskeæg skal foretages  

 efter veterinærdirektoratets anvisning.
 Stk. 4.  Ved spuling af drænrør opstrøms for et dambrug  

 må alene anvendes smittefrit vand eller vand fra området opstrøms for  

 dambruget.
 Stk. 5.  Prøveudtagningsmateriel, grødeskæringsmateriel,  

 drænspulingsmateriel m.v. skal behandles således, at smitteoverførsel  

 hindres.
 § 5.  Anlæg i det fri, hvor der holdes ferskvandsfisk,  

 skal afskærmes mod fugle på betryggende måde ved udspændte net eller tråde  

 med en afstand af højst 25 cm mellem trådene.
 Stk. 2.  For dambrug, der den 1. oktober 1984 har en  

 afskærmning med en trådafstand på 25-30 cm, har det i stk. 1 nævnte krav  

 først virkning fra den 1. oktober 1987.
 Stk. 3.  Anlæg etableret alene med henblik på udsætning  

 af fisk for indfangning ved lystfiskeri omfattes dog ikke af bestemmelserne i  

 stk. 1, såfremt der ikke sker fodring med produktion for øje af anlæggets  

 fiskebestand, jfr. § 12.
 § 6.  Emballage af enhver art, herunder faste  

 installationer på automobiler eller i jernbanevogne, der benyttes til  

 transport her i landet, eller som kommer tilbage fra udlandet efter transport  

 af ferskvandsfisk samt af æg af ferskvandsfisk, skal før hver læsning  

 grundigt rengøres og desinficeres.
Stk. 2.  Fra emballage og vogne med ferskvandsfisk eller  

 æg af disse må udtømning af vand kun finde sted på pladser, der er godkendt  

 af veterinærdirektoratet.
Endvidere kan vand udtømmes, hvor fiskene aflæsses.
Stk. 3.  Ved transport af fisk må kun anvendes  

 smittefrit vand eller vand fra det dambrug, hvorfra de transporterede fisk  

 hidrører.
Transportvogne skal med virkning fra den 1. oktober 1985 være  

 indrettet således, at der ikke spildes vand under transporten.
Stk. 4.  Ved indfangning, læsning og omlæsning af fisk  

 og æg må kun anvendes redskaber, som tilhører det pågældende dambrug.
Ved  

 læsning af fisk må spildt vand ikke kunne løbe til damme, kanaler, vandløb  

 eller lignende.
 § 7.  Ferskvandsfisk samt fiskeaffald fra  

 opskæringsvirksomheder o.lign. må ikke anvendes som foder i dambrug.
 Stk. 2.  Dispensation fra det i stk. 1 nævnte forbud  

 meddeles af veterinærdirektoratet i hvert enkelt tilfælde, såfremt det  

 skønnes, at anvendelsen af ferskvandsfisk til foder ikke medfører risiko for  

 overførsel af smitsomme fiskesygdomme.
 § 8.  Vaccination af ferskvandsfisk må kun finde sted  

 med tilladelse fra veterinærdirektoratet.
 § 9.  Opskæringsvirksomheder må ikke etableres på  

 dambrug eller ved vandløb, og ved etableringen af opskæringsvirksomheder må  

 disse ikke have hverken direkte eller indirekte afløb gennem kloakanlæg eller  

 lignende til noget vandløb.
 Stk. 2.  Virksomheder af den i stk. 1 omhandlede art må  

 ikke have afløb til fjordområder eller lignende uden tilladelse fra  

 veterinærdirektoratet.
 Stk. 3.  Afløb fra nyetablerede opskæringsvirksomheder  

 samt ændringer af afløbsforhold fra virksomheder, der eksisterer ved denne  

 bekendtgørelses ikrafttræden, skal inden ibrugtagning godkendes af  

 veterinærdirektoratet.
 § 10.  Ejere (brugere) af dambrug samt personer, der  

 omsætter levende ferskvandsfisk opdrættet i dambrug samt æg og yngel af  

 sådanne fisk, skal føre en fortegnelse med navn og adresse på enhver person,  

 til hvem de sælger (udleverer), eller af hvem de køber (modtager) de nævnte  

 fisk, æg og yngel, samt mængden af fisk, æg og yngel samt dato for købet  

 (modtagelsen) eller salget (udleveringen).
 Stk. 2.  Veterinærdirektoratet skal have adgang til  

 fortegnelsen, og ejeren har pligt til at give alle oplysninger, som kan have  

 betydning for efterforskningen af smitsom sygdoms forekomst eller udbredelse.
§ 11.  Levende ferskvandsfisk og æg af disse må kun  

 eksporteres med skriftlig attestation om sundhedstilstanden.
Denne  

 attestation må kun gives af dyrlæger og kun på blanketter, der er godkendt af  

 veterinærdirektoratet og i overensstemmelse med derom af  

 veterinærdirektoratet given instruktion.
 Stk. 2.  Transportvogne, herunder forvogn og anhænger,  

 der transporterer fisk, for hvilke der er udstedt sundhedscertifikat, må ikke  

 samtidig medføre fisk, der ikke opfylder samme betingelser som de  

 certificerede.
 Stk. 3.  Veterinærdirektoratet kan dispensere fra  

 bestemmelsen i stk. 2.
 Stk. 4.  Såfremt der fra udlandet stilles krav, som kun  

 kan opfyldes under etablering af en særlig kontrol med fiskenes transport fra  

 producent til pakkeri (fryseri) og eksportør, skal der på pakkeriet af  

 veterinærdirektoratet til assistance for den attestudstedende dyrlæge efter  

 forhandling med virksomheden, dyrlægen og den stedlige fiskerikontrol blandt  

 virksomhedens personale udpeges en særlig medhjælper, der ikke kan afskediges  

 af virksomheden uden veterinærdirektoratets eller landbrugsministeriets  

 indforståelse.
 § 12.  Fisk må kun udsættes i frivand, herunder  

 mergelgrave, søer og lignende, når de direkte tilføres fra dambrug, der er  

 optaget i registret for egtvedsygefri dambrug, eller fra vandområder, hvor  

 der opstrøms ikke findes dambrug eller kun dambrug optaget i registret for  

 egtvedsygefri dambrug.
 Stk. 2.  Efter særlig tilladelse fra  

 veterinærdirektoratet kan fisk fanget i frivand genudsættes i samme frivand,  

 såfremt de i den forløbne periode kun har opholdt sig i anlæg, der anvender  

 smittefrit vand eller vand fra det frivand, hvori fiskene er fanget.
 Stk. 3.  Veterinærdirektoratet kan dispensere fra  

 bestemmelserne i stk. 1 og stk. 2.
 Stk. 4.  I frivand oven for dambrug, der er registreret  

 fri for IPN eller deltager i et bekæmpelsesprogram for IPN, må kun udsættes  

 fisk fra IPN-fri avlsdambrug.
Stk. 5.  I saltvandsområder må kun udsættes fisk fra  

 egtvedsygefri dambrug.
Fisk fra sådanne områder må ikke føres tilbage til  

 ferskvandsdambrug bortset fra dambrug, der ligger nederst ved et vandløb.
 Stk. 6.  Fisk og fiskeæg indført fra udlandet må kun  

 udsættes i frivand eller tilføres dambrug efter indhentet tilladelse fra  

 veterinærdirektoratet.
 § 13.  Efter forud indhentet tilladelse fra  

 fiskeriministeriet kan veterinærdirektoratet på nærmere angivne betingelser  

 lade iværksætte opfiskning i de i § 1 nævnte vandområder.
§ 14.  Såfremt der i et dambrug, som er omfattet af de  

 i en bekæmpelsesplan fastsatte foranstaltninger, konstateres en af de af  

 planen omfattede sygdomme, kan veterinærdirektoratet påbyde dambrugets  

 fiskebestand tillige med eventuelle fiskeæg fjernet, efter omstændighederne  

 afhændet eller destrueret efter veterinærdirektoratets anvisning og på et af  

 direktoratet fastsat tidspunkt.
Fornøden rensning og desinfektion skal  

 foretages efter direktoratets nærmere anvisning.
 Stk. 2.  Bestemmelserne i stk. 1 finder også anvendelse,  

 såfremt der i et dambrug konstateres en her i landet ikke tidligere  

 diagnosticeret smitsom sygdom, der efter veterinærdirektoratets skøn rummer  

 en fare for dambrugserhvervet, herunder for eksporten af fisk eller fiskeæg.
 § 15.  Veterinærdirektoratet kan forbyde eller  

 begrænse udlevering og salg af fisk samt æg og sæd af disse fra et dambrug,  

 hvis bestand er angrebet af en smitsom sygdom eller mistænkes for at have  

 været udsat for smitte.
 Stk. 2.  Kun dambrug, der er registreret fri for  

 egtvedsyge og IPN, må afhænde agnfisk.
 § 16.  Laboratoriemæssige undersøgelser som led i en  

 bekæmpelsesplan skal foretages på statens veterinære serumlaboratorium eller  

 på et af veterinærdirektoratet godkendt laboratorium.
 Stk. 2.  Omkostningerne ved udtagning og forsendelse af  

 materiale samt ved laboratoriemæssige undersøgelser foranlediget af  

 veterinærdirektoratet som led i en bekæmpelsesplan afholdes af det  

 offentlige.
§ 17.  Veterinærdirektoratet fører et kartotek over  

 samtlige dambrug.
Enhver ejer (bruger) af et dambrug skal til  

 veterinærdirektoratet give de af direktoratet ønskede oplysninger om brugets  

 omfang, driftsform m.v.
Nyoprettede eller genetablerede dambrug skal anmeldes  

 til veterinærdirektoratet og må ikke tages i brug, før direktoratet har  

 godkendt afløbsforholdene og har taget stilling til, om dambruget skal være  

 omfattet af et bekæmpelsesprogram.
 Stk. 2.  Hvor særlig hensigtsmæssig opdrætningsform  

 eller behandling af fiskeæg eller -yngel eller andre forhold efter  

 veterinærdirektoratets skøn kan anses for fyldestgørende med hensyn til  

 smitteforebyggelse, kan direktoratet registrere de pågældende dambrug som fri  

 for den pågældende sygdom.
Registrering af dambrug, der er fri for egtvedsyge § 18.  I registret optages straks de dambrug, der ved  

 bekendtgørelsens ikrafttræden af veterinærdirektoratet er registreret som  

 egtvedsygefri.
 Stk. 2.  Andre dambrug kan optages, når bruget under  

 veterinærdirektoratets kontrol har gennemført en bekæmpelsesplan for  

 egtvedsyge.
 Stk. 3.  Dambrug, hvor ejeren (lederen) skriftligt  

 erklærer, at der i 5 år ikke er konstateret egtvedsyge, og hvor der ikke har  

 været symptomer på egtvedsyge, eller kun symptomer, der af  

 veterinærdirektoratet er afkræftet som værende forårsaget af egtvedsygevirus,  

 og hvor der i dette tidsrum kun er tilført fiskeæg eller fisk fra dambrug  

 optaget i registret for egtvedsygefri dambrug eller fra ovenfor liggende  

 dambrug, kan efter 2 års kontrol med 3-4 kliniske og eventuelt virologiske  

 undersøgelser årligt optages i registret for egtvedsygefri dambrug, medmindre  

 der for veterinærdirektoratet foreligger forhold, som taler derimod.
 § 19.  Dambrug, der deltager i en bekæmpelsesplan  

 eller er optaget i registret for dambrug, der er fri for egtvedsyge, må ikke  

 anvende vand, der tidligere har passeret et dambrug, som ikke er omfattet af  

 en bekæmpelsesplan eller ikke er optaget i registret for dambrug, der er fri  

 for egtvedsyge.
 Stk. 2.  Dambrug, der deltager i en bekæmpelsesplan  

 eller er optaget i registret for dambrug, der er fri for egtvedsyge, må kun  

 tilføres fisk og fiskeæg direkte fra registrerede egtvedsygefri dambrug, fra  

 dambrug beliggende ovenfor ved samme vandløb eller indført fra udlandet, når  

 veterinærdirektoratets godkendelse foreligger i hvert enkelt tilfælde.  

 Tilførsel af fiskeæg eller fisk fra vandområder, der kan anses for fri for  

 egtvedsyge, kan ske efter tilladelse fra veterinærdirektoratet.
 Stk. 3.  Ejere (ledere) af dambrug, der er omfattet af  

 en bekæmpelsesplan for egtvedsyge eller er optaget i registret for dambrug,  

 der er fri for egtvedsyge, skal straks underrette veterinærdirektoratet,  

 såfremt der blandt dambrugets fisk ses tegn, der kan tyde på egtvedsyge.
Registrering af dambrug der er fri for infektiøs pankreasnekrose (IPN) § 20.  Et dambrug kan registreres som værende et  

 IPN-frit avlsdambrug eller et IPN-frit produktionsdambrug.
Det er en  

 forudsætning for en sådan registrering, at dambruget er registreret fri for  

 egtvedsyge.
 Stk. 2.  I registret for IPN-fri avlsdambrug optages  

 straks de dambrug, der ved bekendtgørelsens ikrafttræden er optaget i  

 registret for betinget IPN-fri dambrug.
Stk. 3.  Et dambrug med egen bestand af moderfisk kan  

 registreres som et IPN-frit avlsdambrug, såfremt dambruget alene får tilført  

 smittefrit vand eller ligger ved et af veterinærdirektoratet godkendt  

 vandløb, samt såfremt dambruget efter tørlægning og desinfektion har en  

 fiskebestand, Stk. 4.  Et dambrug kan registreres som et IPN-frit  

 produktionsdambrug, såfremt dambruget er beliggende således, at de ved samme  

 vandløb ovenfor liggende dambrug er IPN-fri avls- eller produktionsdambrug og  

 såfremt Stk. 5.  Veterinærdirektoratet kan efter høring af det i  

 henhold til § 5 i lov om bekæmpelse af smitsomme sygdomme hos ferskvandsfisk  

 nedsatte udvalg dispensere fra bestemmelserne i stk. 3 og 4.
 Stk. 6.  Dambrug, der er omfattet af en bekæmpelsesplan  

 for IPN eller er optaget i registret for dambrug, der er fri for IPN, skal  

 straks underrette veterinærdirektoratet, såfremt der blandt dambrugets fisk  

 ses tegn på IPN eller egtvedsyge.
Regler for dambrug, der deltager i et bekæmpelsesprogram eller er  

 registreret fri for egtvedsyge og infektiøs pankreasnekrose (IPN) § 21.  Øjenæg af fisk, der ikke stammer fra dambrug  

 optaget i registret for egtvedsygefri dambrug, kan efter indhentet tilladelse  

 fra veterinærdirektoratet overføres til dambrug optaget i dette register, når  

 det skønnes af betydning for bevarelse af en særlig værdifuld stamme.
 Stk. 2.  Fisk (herunder æg og yngel), der ikke hører til  

 laksefamilien, kan kun efter indhentet tilladelse fra veterinærdirektoratet  

 tilføres dambrug, der er omfattet af en bekæmpelsesplan eller registreret som  

 egtvedsyge- eller IPN-fri.
Stk. 3.  Et egtvedsygefrit eller IPN-frit dambrug, der  

 har modtaget fiskeæg eller fisk fra et andet tilsvarende registreret dambrug,  

 hvori der efter leverancen er konstateret egtvedsyge eller IPN, slettes  

 midlertidigt af registret, såfremt veterinærdirektoratet skønner, at der kan  

 være overført smitte med de pågældende fiskeæg eller fisk.
Spørgsmålet om  

 tidspunktet for genoptagelse i registret afgøres af veterinærdirektoratet.
 Stk. 4.  Under særlige forhold, især hvor der er kort  

 afstand til et egtvedsyge- eller IPN- inficeret dambrug eller vandløb, kan  

 veterinærdirektoratet kræve særlig afspærring for fugle som betingelse for et  

 dambrugs optagelse eller forbliven i registret.
Anmeldelse af andre sygdomme hos ferskvandsfisk § 22.  Ved forekomst eller mistanke om forekomst af  

 PKD (proliferative kidney disease) skal anmeldelse straks ske til  

 veterinærdirektoratet.
 § 23.  Ved forekomst eller mistanke om forekomst af en  

 smitsom eller formodet smitsom sygdom, der ikke tidligere er forekommet i  

 Danmark, skal anmeldelse straks ske til veterinærdirektoratet.
 Afgifts- og straffebestemmelser m.m.
§ 24.  Hvert dambrug skal med virkning fra 1. januar  

 1985 betale en årlig afgift til delvis dækning af udgifterne ved  

 bekæmpelsesforanstaltningerne.
Afgiften beregnes som en øreafgift pr. kg  

 produceret damørred eller produkt fremstillet heraf, der afhændes af  

 dambruget.
Det samlede afgiftsbeløb skal dække de udgifter, der er forbundet  

 med en intensivering af bekæmpelsen af smitsomme sygdomme hos ferskvandsfisk  

 som fastlagt i denne bekendtgørelse.
Afgiften opkræves af Dansk Ørredfond,  

 Bredgade 45, 7400 Herning, der indbetaler beløbet ratevis hver den 31. marts,  

 30. juni, 30. september og 31. december til Veterinærdirektoratet,  

 Frederiksgade 21, 1265 København K. 1. rate indbetales 1. gang den 31. marts  

 1985.
 § 25.  Overtrædelse af bestemmelserne i §§ 4-6, § 7,  

 stk. 1, §§ 8-10, § 11, stk. 1-2, § 12, § 14, § 15, stk. 2, § 17, stk. 1, §  

 19, § 20, stk. 5, § 21, stk. 1-2, samt § 22 og § 23, eller undladelse af at  

 efterkomme et påbud eller forbud, der er udstedt i medfør af denne  

 bekendtgørelse, straffes med bøde.
 § 26.  Bekendtgørelsen træder i kraft den 15. oktober  

 1984.
 Stk. 2.  Bekendtgørelse nr. 22 af 28. januar 1970 om  

 bekæmpelse af smitsomme sygdomme hos ferskvandsfisk med senere ændringer  

 ophæves.
