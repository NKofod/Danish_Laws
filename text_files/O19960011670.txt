Resumé Indenrigsministeriet havde taget stilling til Flygtningenævnets  

 sagsbehandling på baggrund af en klage over at et asylsøgende ægtepars  

 forklaringer  

 ikke af den medvirkende tolk var gengivet korrekt.
Ombudsmanden bad  

 Indenrigsministeriet om en udtalelse om ministeriets kompetence til at  

 behandle  

 klager over Flygtningenævnets sagsbehandling.
 Indenrigsministeriet meddelte ombudsmanden at der efter  

 ministeriets opfattelse var en vis begrænset, ulovbestemt adgang for  

 ministeriet til at udstede generelle forskrifter om særlige formelle  

 spørgsmål.  

 Ministeriet henviste endvidere til at Flygtningenævnets sekretariat i  

 organisationsmæssig sammenhæng var underlagt indenrigsministeren, og at  

 ministeriet havde opfattet ægteparrets klage som en klage over den  

 medvirkende  

 tolk.
På den baggrund besluttede ombudsmanden i henhold til  

 ombudsmandslovens § 6, stk. 5, af egen drift at iværksætte en undersøgelse af  

 kompetencespørgsmålet.
Ombudsmanden bad herefter om Indenrigsministeriets  

 bemærkninger til visse konkrete spørgsmål vedrørende kompetencespørgsmålet.
Som svar på spørgsmålene meddelte Indenrigsministeriet  

 ombudsmanden at ministeriet ikke havde kompetence til på ulovbestemt grundlag  

 at udstede generelle forskrifter vedrørende Flygtningenævnets behandling og  

 afgørelse af asylsager.
Ministeriet beklagede derfor over for ombudsmanden at  

 man i den konkrete sag havde udtalt at ministeriet ikke fandt grundlag for at  

 kritisere  

 Flygtningenævnets sagsbehandling.
Ministeriet burde i stedet have videresendt  

 klagen til Flygtningenævnet.
 Flygtningenævnet meddelte ombudsmanden at nævnet kunne tilslutte  

 sig ministeriets opfattelse.
 Ombudsmanden tog nævnets og ministeriets udtalelser til  

 efterretning. (J.nr. 1994-1528-649).
Indenrigsministeriets kompetence til at behandle klager over  

 Flygtningenævnets sagsbehandling I skrivelse af 28. juni 1994  

 anmodede jeg Indenrigsministeriet om en udtalelse vedrørende ministeriets  

 kompetence til at behandle klager over Flygtningenævnets sagsbehandling.  

 Udtalelsen var til brug for min overvejelse af om der var grundlag for at jeg  

 af egen drift efter ombudsmandslovens § 6, stk. 5, tog kompetencespørgsmålet  

 op til undersøgelse.
Baggrunden for mit brev var  

 en sag om asyl til et hviderussisk-polsk ægtepar. Ægteparret gjorde - efter  

 at  

 have fået afslag på asylansøgning - over for Indenrigsministeriet gældende at  

 de tolke der havde været benyttet under afhøringerne af ægteparret, ikke  

 beherskede henholdsvis russisk og polsk, og at ægteparrets forklaringer som  

 følge heraf ikke var blevet korrekt gengivet.
I den anledning indhentede  

 Indenrigsministeriet en udtalelse fra blandt andre Flygtningenævnet som  

 oplyste at der under nævnsmødet havde medvirket en russisktalende tolk, og at  

 asylansøgeren ikke under nævnsmødet anførte at der var sproglige og  

 forståelsesmæssige problemer.
Herefter meddelte  

 Indenrigsministeriet at ministeriet ikke havde fundet grundlag for at  

 kritisere  

 Flygtningenævnets sagsbehandling.
Indenrigsministeriet henholdt sig til  

 Flygtningenævnets udtalelse.
I en skrivelse af 12.  

 december 1994 svarede Indenrigsministeriet på mit brev.
Ministeriet  

 bemærkede:
"Med hensyn til  

 udlændingemyndighedernes behandling af asylansøgninger i almindelighed  

 bemærkes, at en ansøgning om opholdstilladelse som flygtning (asyl) behandles  

 i 1. instans af Direktoratet for Udlændinge, hvis afgørelse kan påklages til  

 Flygtningenævnet.
Direktoratet for Udlændinge kan dog - efter at have  

 forelagt  

 sagen for Dansk Flygtningehjælp - bestemme, at afgørelsen i en sag, hvor  

 ansøgningen må anses for åbenbart grundløs, ikke kan indbringes for  

 Flygtningenævnet.
 Med hensyn til  

 Flygtningenævnets behandling af klager i forbindelse med direktoratets  

 behandling af flygtningesager er den saglige kompetence beskrevet i  

 udlændingelovens § 53a, der har følgende ordlyd:
 'For flygtningenævnet kan  

 indbringes klager over afgørelser, som Direktoratet for Udlændinge har  

 truffet  

 om følgende spørgsmål, jf. dog stk. 3:
 Nægtelse af opholdstilladelse til en udlænding, der  

 påberåber sig at være omfattet af §§ 7-8.
 Bortfald efter § 17 og inddragelse efter §§ 19 eller 20  

 af en opholdstilladelse, der er givet efter §§ 7-8.
 Nægtelse af udstedelse af et dansk rejsedokument for  

 flygtninge eller en inddragelse af et sådant rejsedokument.
Stk. 2 Påklages en afgørelse som  

 nævnt i stk. 1, har klagen opsættende virkning.
Stk. 3 Direktoratet for Udlændinge  

 kan, efter at sagen har været forelagt Dansk Flygtningehjælp, bestemme, at  

 afgørelsen i en sag, herunder en sag om opholdstilladelse efter § 7, stk. 4,  

 hvor ansøgningen må anses for åbenbar grundløs, ikke kan indbringes for  

 Flygtningenævnet ...' Med hensyn til karakteren af  

 nævnets afgørelser har udlændingelovens § 56, stk. 3, følgende ordlyd:
'Nævnets afgørelser er  

 endelige.' Det er herefter en del af  

 udlændingelovens ordning, at Indenrigsministeriet ingen mulighed har for at  

 gribe ind i Flygtningenævnets afgørelser i asylsager.
Når nævnet har truffet  

 en  

 afgørelse, er den endelig.
 Efter § 7, stk. 2, i  

 bekendtgørelse nr. 486 af 29. juni 1987 om forretningsorden for  

 Flygtningenævnet, der er fastsat af justitsministeren efter forhandling med  

 Flygtningenævnet, sørger nævnets sekretariat for advokatbistand og udvælger  

 tolk.
 Flygtningenævnets sekretariat  

 er i organisationsmæssig sammenhæng underlagt indenrigsministeren under  

 Indenrigsministeriets Udlændingeafdeling, jf. herved vedlagte  

 organisationsplan  

 for Indenrigsministeriets Udlændingeafdeling.
 Det er Indenrigsministeriets  

 opfattelse, at der på den baggrund må være en vis begrænset (ulovbestemt)  

 adgang for ministeren som øverste forvaltningschef for udlændingeområdet til  

 at udstede generelle forskrifter vedrørende visse formelle spørgsmål, ligesom  

 der må antages at være adgang til at regulere personale- og ressourcemæssige  

 spørgsmål samt visse andre af nævnets asylsagsbehandling uafhængige forhold,  

 der har relation til nævnets sekretariat, jf. således også som ovenfor nævnt,  

 at ministeren fastsætter nævnets forretningsorden efter forhandling med  

 nævnet,  

 jf. udlændingelovens § 56, stk. 4.
 I den konkrete sag klagede  

 den pågældende til Indenrigsministeriet over den anvendte tolk og ikke over  

 Flygtningenævnets afgørelse i asylsagen, og det var på den baggrund og under  

 hensyn til § 7, stk. 2, i forretningsordenen for Flygtningenævnet, at  

 Indenrigsministeriet fandt det påkrævet at anmode nævnet om en udtalelse om  

 klagen med henblik på at afklare, om den af sekretariatet udvalgte tolk var  

 kompetent i den omhandlede sammenhæng.
 Det bemærkes i øvrigt, at  

 formålet med oprettelsen af et nævn som Flygtningenævnet er, at afgørelser  

 skal  

 træffes ud fra mere alsidige synsvinkler og under særlige  

 retssikkerhedsgarantier, og det er derfor en naturlig følge, at  

 Indenrigsministeriet ikke kan give nævnet konkrete direktiver med hensyn til  

 den enkelte sags behandling og afgørelse på det område, der er udlagt til  

 nævnet.
Med hensyn til udstedelsen af  

 generelle forskrifter må det antages, at Indenrigsministeriets beføjelser  

 hertil er begrænset til spørgsmål af mere formel karakter, idet man ellers  

 herved regulerer materielle spørgsmål, der kan svække afgørelsernes  

 uafhængighed af ministeriet.
Der kan i denne forbindelse henvises til  

 udlændingelovens § 54, 2. pkt., der har følgende ordlyd:
'Nævnet drager i øvrigt selv  

 omsorg for sagens oplysning og træffer bestemmelse om afhøring af udlændingen  

 og vidner og om tilvejebringelsen af andre bevismidler.' Det må imidlertid antages, at  

 det ikke er udelukket for Indenrigsministeriet at henlede Flygtningenævnets  

 opmærksomhed på forhold, der følger af det regelgrundlag nævnet arbejder ud  

 fra, men udgangspunktet må være, at disse orienteringer ikke er bindende for  

 nævnet." Efter at have haft lejlighed  

 til at overveje ministeriets svar besluttede jeg i henhold til  

 ombudsmandslovens § 6, stk. 5, af egen drift at iværksætte en undersøgelse  

 af,  

 om og i hvilken udstrækning Indenrigsministeriet kan behandle klager over  

 Flygtningenævnets sagsbehandling.
 I en skrivelse af 4.  

 september 1995 anmodede jeg Indenrigsministeriet om følgende:
 " Sigtes der ved udtrykket 'en vis begrænset  

 (ulovbestemt) adgang' til ministeriets beføjelser til som ressortmyndighed at  

 føre overtilsyn, jf. side 369-372 i Bent Christensen, Forvaltningsret,  

 opgaver, hjemmel, organisation (1991).
 Ministeriet bedes uddybe og præcisere hvad der menes  

 med at ministeren kan 'udstede generelle forskrifter vedrørende visse  

 formelle  

 spørgsmål'.
 Ministeriet bedes uddybe og præcisere hvilke personale-  

 og ressourcemæssige samt andre af nævnets asylbehandling uafhængige forhold  

 ministeriet mener at kunne regulere.
Ministeriet bedes oplyse om vurderingen af den konkrete  

 sag der gav anledning til at jeg rejste det generelle spørgsmål, ligeledes  

 blev behandlet som et led i ministeriets ulovbestemte beføjelser over for  

 Flygtningenævnet.
Eller om det er ministeriets opfattelse at ministeriets  

 stillingtagen var hjemlet i § 7, stk. 2, i nævnets forretningsorden.
Samtidig  

 beder jeg ministeriet oplyse hvilke sanktioner ministeriet mener at kunne  

 anvende såfremt den konkrete klage måtte anses for berettiget.
Ministeriet bedes uddybe og præcisere udsagnet om at  

 ministeriet ikke er udelukket fra at 'henlede Flygtningenævnets opmærksomhed  

 på  

 forhold der følger af det regelgrundlag nævnet arbejder ud fra ...' Jeg anmoder om at  

 Indenrigsministeriets udtalelse tilbagesendes gennem Flygtningenævnet hvis  

 bemærkninger til spørgsmålet jeg ligeledes udbeder mig.
..." Indenrigsministeriet svarede  

 i skrivelse af 24. januar 1996 følgende:
 "...
 1. Efter  

 Indenrigsministeriets opfattelse har Indenrigsministeriet ikke - ud over den  

 lovbestemte kompetence i udlændingelovens § 56, stk. 8, jf. lovbekendtgørelse  

 nr. 562 af 30. juni 1995, til at regulere visse formelle spørgsmål i nævnets  

 forretningsorden - kompetence på ulovbestemt grundlag til at udstede  

 generelle  

 forskrifter vedrørende Flygtningenævnets behandling og afgørelse af  

 asylsager.
 Indenrigsministeriet har  

 endvidere ingen kompetence til at give Flygtningenævnet konkrete direktiver  

 med  

 hensyn til den enkelte sags behandling og afgørelse, jf. udlændingelovens §  

 54,  

 2. pkt., hvorefter Flygtningenævnet selv har ansvaret for sagens oplysning,  

 og  

 § 56, stk. 7, hvorefter Flygtningenævnets afgørelser er endelige.  

 Indenrigsministeriet har af samme grund ingen kompetence til at påse, om  

 nævnet  

 i de enkelte sager har efterlevet de i nævnets forretningsorden fastsatte  

 forskrifter.
Indenrigsministeriet skal på  

 denne baggrund beklage, at man ved brev af 22. december 1993 har udtalt, at  

 man  

 ikke finder grundlag for at kritisere den af Flygtningenævnet foretagne  

 sagsbehandling.
Indenrigsministeriet burde i stedet for have videresendt  

 klagen over nævnets sagsbehandling til behandling i Flygtningenævnet.
 Indenrigsministeriet finder  

 herefter ikke anledning til at foretage nogen yderligere besvarelse af de af  

 Dem som nr. 1, 2 og 4 stillede spørgsmål.
 2. Efter  

 Indenrigsministeriets opfattelse må det endvidere antages, at  

 Indenrigsministeriet som følge af nævnets uafhængighed af ministeren, der er  

 forudsat og fastsat i udlændingeloven, ikke har nogen adgang til at fremsætte  

 uforbindende udtalelser om lovligheden eller hensigtsmæssigheden af nævnets  

 behandling og afgørelse af sager.
 Indenrigsministeriet finder  

 herefter ikke anledning til at foretage nogen yderligere besvarelse af det af  

 Dem som nr. 5 stillede spørgsmål.
3. For så vidt angår  

 Indenrigsministeriets adgang til at regulere personale- og ressourcemæssige  

 forhold samt andre af nævnets asylbehandling uafhængige forhold, jf. det af  

 Dem som nr. 3 stillede spørgsmål, kan Indenrigsministeriet som  

 ressortministerium fastsætte Flygtningenævnets budget, ligesom  

 Indenrigsministeriet kan regulere budget-, ressource- og personalemæssige  

 spørgsmål for Flygtningenævnets sekretariat, der organisatorisk er en del af  

 Indenrigsministeriets departement.
Dette gælder f.eks. antallet af ansatte,  

 de  

 ansattes lønramme, lokale-, inventar- og edb-mæssige forhold og  

 personalekurser.
..." Flygtningenævnet meddelte i  

 skrivelse af 30. januar 1996 at nævnet kunne tilslutte sig  

 Indenrigsministeriets skrivelse af 24. januar 1996.
