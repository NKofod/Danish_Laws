Skriftlig fremsættelse (2. oktober  

 2002) Justitsministeren Herved tillader jeg mig for Folketinget at  

 fremsætte:
Forslag til lov lov om ændring af  

 færdselsloven, lov om biblioteksvirksomhed og lov om retsafgifter  

 (Ophævelse af automatisk regulering af visse betalingsbestemmelser og  

 ændring af offentlige myndigheders betaling for  

 tinglysningsoplysninger) (Lovforslag nr.
L 3).
 Lovforslaget er dels et led i gennemførelsen af  

 regeringens skattestop, dels et led i regeringens ønske om at fremme  

 udbredelsen af den digitale forvaltning.
Den del af lovforslaget, der vedrører visse  

 betalingsbestemmelser i færdselsloven og biblioteksloven, har til  

 formål at afskaffe den automatiske pris- og lønregulering af  

 beløbssatserne i disse bestemmelser, så satserne i stedet  

 nominelt fastfryses på niveauet for 2002, som indskrives direkte i  

 loven.
Dette er et udslag af skattestoppet.
Færdselslovens kap. 17 a indeholder regler om  

 betaling af gebyr for en række myndighedshandlinger i tilknytning til  

 loven.
Det er hjemmel til opkrævning af gebyr for  

 køreprøve og kørelærerprøve, udstedelse af  

 kørekort, afholdelse af syn af køretøjer, udstedelse af  

 nummerplader mv.
Herudover er der i færdselslovens § 121, stk. 5, en  

 bestemmelse om parkeringsafgiftens størrelse.
I henhold til  

 færdselslovens § 124 r reguleres disse satser en gang årligt med  

 2 procent tillagt tilpasningsprocenten for det pågældende  

 finansår med afrunding til nærmeste kronebeløb deleligt  

 med 10 eller i et enkelt tilfælde 5. Trafikministeren, som havde  

 færdselsloven under sit ressortområde indtil 27. november 2001,  

 har hidtil fastsat de årlige reguleringer ved bekendtgørelse.
Lovforslaget indebærer, at de nominelle satser for  

 2002 indskrives direkte i de berørte bestemmelser i  

 færdselsloven, og at reguleringsbestemmelsen i færdselslovens §  

 124 r ophæves.
Fremtidig regulering af satserne vil herefter  

 kræve lovændring.
Dette kunne f.eks. blive relevant,  

 såfremt indtægterne fra de betalingsbestemmelser, der hermed  

 underlægges skattestoppet, bliver mindre end omkostningerne ved de  

 nævnte myndighedshandlinger.
Biblioteksloven indeholder i §§ 21 og 28 en  

 maksimumgrænse for størrelsen af de gebyrer, der kan  

 opkræves for overskridelse af afleveringsfristen ved lån af  

 materiale på henholdsvis folkebiblioteker og statslige biblioteker.
I  

 begge tilfælde er der forskellige satser, alt efter om fristen er  

 overskredet med højest 7 dage, med mere end 7 dage men højest  

 30 dage eller med mere end 30 dage.
Satserne er betydeligt højere i §  

 21 om folkebiblioteker end i § 28 om statslige biblioteker, idet der dog i §  

 21 gælder en lavere sats for gebyrer, der kan opkræves hos  

 børn under 14 år.
I henhold til bibliotekslovens § 21, stk. 2,  

 og § 28, stk. 1, sidste pkt., reguleres disse satser en gang årligt med  

 tilpasningsprocenten for det pågældende finansår med  

 afrunding til nærmeste kronebeløb deleligt med 5.
Lovforslaget indebærer, at de nominelle satser for  

 2002 indskrives direkte i bibliotekslovens § 21, stk. 1, og § 28, stk. 1.  

 Samtidig ophæves reguleringsbestemmelserne i bibliotekslovens § 21,  

 stk. 2, og § 28, stk. 1, sidste pkt.
Fremtidig regulering af satserne vil  

 herefter kræve lovændring, jf. herved det ovenfor anførte  

 vedrørende færdselsloven.
Den del af lovforslaget, som vedrører  

 retsafgiftsloven, har til formål at give offentlige  

 forvaltningsmyndigheder afgiftsfri adgang til tinglysningsdata, når  

 adgangen sker elektronisk og i ikke-erhvervsmæssigt øjemed.  

 Forslaget er et led i regeringens ønske om at fremme udbredelsen af  

 den digitale forvaltning.
Det udspringer af en dataaftale, som er  

 indgået mellem staten, amterne og kommunerne.
Aftalen indebærer  

 bl.a., at offentlige forvaltningsmyndigheder skal have adgang til  

 tinglysningsdata til distributionsomkostningerne.
Retsafgiftsloven bestemmer i § 49 a, stk. 1, at der  

 opkræves 30 kr. for elektroniske opslag i tinglysningsregistrene ved  

 ekstern terminaladgang, mens opslag, der sker i ikke-erhvervsmæssigt  

 øjemed fra brugerterminaler på tinglysningskontorerne, er  

 afgiftsfri.
Ved fuldstændig udskrift af tinglysningsregistrene for  

 én fast ejendom opkræves 150 kr., jf. retsafgiftslovens § 49,  

 stk. 2. For at opfylde den nævnte dataaftale, som skal fremme den  

 digitale forvaltning, foreslås det, at der indsættes en ny  

 bestemmelse i retsafgiftslovens § 49 a, stk. 3, hvorved offentlige  

 forvaltningsmyndigheder fremover ikke skal betale for  

 ikke-erhvervsmæssig anvendelse af tinglysningsregistrene, selv om  

 anvendelsen sker ved ekstern terminaladgang.
Betaling for anvendelsen af  

 registrene skal i stedet gennemføres ved regulering af de  

 pågældende institutioners udgiftsramme og for amters og kommuners  

 vedkommende ved regulering af bloktilskuddet.
 Idet jeg i øvrigt henviser til lovforslaget og de  

 ledsagende bemærkninger, skal jeg herved anbefale forslaget til Det  

 Høje Tings velvillige behandling.
