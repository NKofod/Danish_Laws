Fremsat den 26. februar 2003 af  

 økonomi- og erhvervsministeren (Bendt Bendtsen) Forslag til Lov om ændring af lov om  

 Klagenævnet for Udbud og  

 næringsloven (Modernisering af formkrav, som unødigt hindrer  

 digital kommunikation) § 1 I lov nr. 415 af 31. maj 2000 om Klagenævnet for Udbud, som  

 ændret ved lov nr. 450 af 7. juni 2001, foretages følgende  

 ændringer:
 1. § 4, stk. 1, nr. 2, ændres til:
 »2)	Konkurrencestyrelsen samt«.
 2. § 4, stk. 1, nr. 3, ophæves.
 Nr. 4 bliver herefter nr. 3.
 3. Efter § 5 indsættes:
»§ 5 a. Økonomi- og Erhvervsministeren kan  

 fastsætte regler om muligheden for at anvende digital kommunikation  

 inden for lovens område og om de nærmere vilkår herfor,  

 herunder fravige formkrav, der hindrer anvendelsen af digital  

 kommunikation.« 4. § 9, stk. 2, ændres til:
»Anmodning om undersøgelse fremsættes  

 skriftligt over for Europa-Kommissionen eller Konkurrencestyrelsen.« § 2 I næringsloven, jf. lovbekendtgørelse nr. 185 af 25. marts  

 1988, som senest ændret ved lov nr. 414 af 26. juni 1998, foretages  

 følgende ændring:
 1. § 6, stk. 1, affattes således:
»Næringsdrivende, der skal have næringsbrev,  

 jf. § 2, stk. 2, eller har fast forretningssted, skal have et opslag med  

 indehaverens navn på et sted, der er iøjnefaldende for  

 kunderne.« § 3 Loven træder i kraft den 1. juli 2003.
Bemærkninger til lovforslaget Almindelige bemærkninger 1. Lovforslagets formål og baggrund Formålet med lovforslaget er at fremme og lette  

 mulighederne for, at borgere og virksomheder kan kommunikere digitalt.  

 Lovforslaget vil gennemføre ændringer i to love på  

 Økonomi- og Erhvervsministeriets område med henblik på at  

 fjerne unødige hindringer for digital kommunikation. Ændringerne  

 vedrører kommunikation mellem borgere indbyrdes og kommunikation fra  

 offentlige myndigheder til borgerne og skal derfor gennemføres ved  

 lov.
Samtidig foretages nogle redaktionelle opdateringer.
 Lovforslaget er en gennemførelse af regeringens  

 beslutning i januar 2002 om at gennemføre en lovmodernisering med  

 henblik på at ændre eller ophæve formkrav i lovgivningen,  

 som unødigt hindrer digital kommunikation.
Ved lov nr. 215 af 22. april 2002 blev der indsat en  

 bestemmelse i forvaltningsloven (§ 32 a), som bemyndiger vedkommende minister  

 til at fastsætte regler om ret til at anvende digital kommunikation ved  

 henvendelser til den offentlige forvaltning, og om de nærmere  

 vilkår herfor, herunder fravige formkrav i lovgivningen, der hindrer  

 anvendelsen af digital kommunikation.
Bestemmelsen omfatter ikke  

 kommunikation mellem borgerne indbyrdes samt kommunikation fra offentlige  

 myndigheder til borgerne. Ændringer vedrørende denne  

 kommunikation skal derfor gennemføres ved ændringslove på  

 det enkelte område.
 Som et led i den af regeringen iværksatte  

 lovmodernisering har Økonomi- og Erhvervsministeriet gennemgået  

 sin lovgivning og identificeret et større antal hindrende formkrav.  

 Størstedelen af formkravene vil blive ændret administrativt,  

 mens et mindre antal formkrav i 8 forskellige love, herunder lov om  

 Klagenævnet for Udbud og næringsloven, kun kan ændres ved  

 lov.
2. Gældende ret Der findes ikke nogen generel lovregulering om formen for  

 digital kommunikation mellem borgere, virksomheder og offentlige  

 myndigheder.
 Lovgivningen indeholder i en række tilfælde  

 særlige krav til, hvordan kommunikationen skal foregå, fx krav om  

 anvendelse af særlige blanketter, krav om skriftlighed, underskrift mv.  

 I forhold til sådanne formkrav i lovgivningen, vil det - hvor der ikke  

 er taget udtrykkelig stilling til anvendelsen af digital kommunikation - bero  

 på en fortolkning af den enkelte bestemmelse, om henvendelse ved  

 digital kommunikation opfylder formkravet.
3. Lovforslagets indhold Økonomi- og Erhvervsministeriets forslag vil  

 gennemføre ændringer i to love på Økonomi- og  

 Erhvervsministeriets område med henblik på at fjerne  

 unødige hindringer for digital kommunikation.
Lovforslaget indsætter en bestemmelse i lov nr. 415  

 af 31. maj 2000 om Klagenævnet for Udbud, hvorefter økonomi- og  

 erhvervsministeren kan fastsætte regler om muligheden for at anvende  

 digital kommunikation efter loven og om de nærmere vilkår herfor,  

 herunder fravige formkrav som hindrer anvendelsen af digital kommunikation.  

 Samtidig foretages nogle redaktionelle opdateringer som følge af at  

 forvaltningen af udbudsregler i bygge- og anlægssektoren i forbindelse  

 med regeringsdannelsen er overgået til Økonomi- og  

 Erhvervsministeriet.
Desuden ændres et formkrav i næringsloven,  

 jf. lovbekendtgørelse nr. 185 af 25. marts 1988, som senest  

 ændret ved lov nr. 414 af 26. juni 1998, som unødigt hindrer  

 digital kommunikation.
 Lovforslaget indebærer ikke, at der indføres  

 en pligt til at anvende digital kommunikation.
 4. Lovforslagets økonomiske og administrative konsekvenser  

 mv.
 Lovforslaget indebærer, at der foretages  

 ændringer i to love, således at lovgivningsmæssige  

 hindringer for anvendelse af digital kommunikation fjernes.
 Lovforslaget har ikke i sig selv økonomiske eller  

 administrative konsekvenser for det offentlige eller erhvervslivet.
 Beslutningen om at indføre mulighed for brug af  

 digital kommunikation vil kunne medføre udgifter, men disse vil ikke  

 være en følge af lovforslaget, men af beslutningen.
 Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har  

 vurderet, at forslaget ikke indeholder administrative konsekvenser for  

 erhvervslivet.
 Lovforslaget har ingen miljømæssige  

 konsekvenser og indeholder ikke EU-retlige aspekter.
4.1. Oversigt over lovforslagets konsekvenser i  

 hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser Ingen Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Bestemmelsen ændres for at tage højde for  

 ændringerne i nr. 2 nedenfor Til nr. 2 Bestemmelsen ophæves, da By- og Boligministeriet som  

 følge af regeringsdannelsen i 2001 er blevet nedlagt, og forvaltningen  

 af udbudsregler i bygge- og anlægssektoren er overgået til  

 Økonomi- og Erhvervsministeriet ved Konkurrencestyrelsen.
Til nr. 3 Det foreslås at indsætte en bemyndigelse i lov  

 om Klagenævnet for Udbud til, at Økonomi- og Erhvervsministeren  

 kan fastsætte regler om muligheden for at anvende digital kommunikation  

 inden for lovens område og om de nærmere vilkår herfor,  

 herunder fravige formkrav der hindrer anvendelsen af digital  

 kommunikation.
 Med "digital kommunikation" sigtes navnlig til digitale  

 meddelelser, som kan gøres læselige for modtageren ved  

 gengivelse på en skærm, papirudskrift mv., herunder henvendelser  

 i form af elektronisk post (e-mails). Herunder kan der efter  

 omstændighederne være tale om andre digitale medier, fx video-  

 eller lydoptagelser.
Bemyndigelsen i Forvaltningslovens § 32 a omfatter ikke  

 kommunikation mellem borgerne indbyrdes samt kommunikation fra offentlige  

 myndigheder til borgerne.
Her må de nødvendige ændringer i  

 formkrav, der indebærer en uhensigtsmæssig hindring for brug af  

 digital kommunikation gennemføres ved ændringslove på det  

 enkelte område.
Lovforslaget indebærer, at der gives bemyndigelse  

 til, at økonomi- og erhvervsministeren kan fastsætte regler om  

 anvendelsen af digital kommunikation mv., også for så vidt  

 angår kommunikation mellem borgere og virksomheder indbyrdes samt  

 kommunikation fra offentlige myndigheder til borgerne mv.
Bemyndigelsen  

 rækker dermed videre end bemyndigelsen efter Forvaltningslovens § 32  

 a.
Lov om Klagenævnet for Udbud gælder for klager  

 over ordregivere, som kan være myndigheder og andre offentligretlige  

 organer og forsyningsvirksomheder omfattet af direktiverne vedrørende  

 indgåelse af offentlige kontrakter og vedrørende tilbudsgivning  

 for forsyningsvirksomhed.
Begrebet er derfor bredere end "offentlige  

 myndigheder" i Forvaltningslovens § 32 a.
Der kan eksempelvis være tale  

 om almene boligorganisationer eller private, der modtager offentlig  

 støtte til et bygge- og anlægsarbejde.
Kommunikation mellem  

 ordregiver og klager efter Lov om Klagenævnet for Udbud, er derfor ikke  

 nødvendigvis omfattet af Forvaltningslovens § 32 a.
 Det er endvidere hensigtsmæssigt at anvende en  

 bemyndigelsesbestemmelse fremfor at gennemføre ændringer i selve  

 loven, da den teknologiske udvikling kan betyde, at sådanne  

 ændringer hurtigt kan blive forældede.
Bemyndigelsen indebærer mulighed for at  

 fastsætte regler om, at digital kommunikation kan anvendes.
Derimod  

 indeholder den foreslåede bemyndigelse ikke hjemmel til at  

 fastsætte bestemmelser, som ville udelukke anvendelsen af digital  

 kommunikation, i det omfang dette efter gældende ret er berettiget.
Der  

 er heller ikke hjemmel til at fastsætte bestemmelser, der udelukker  

 andre kommunikationsformer end digital kommunikation (fx ved at  

 fastsætte at kommunikationen alene kan ske ved brug af digital  

 kommunikation).
Adgangen til efter den foreslåede bemyndigelse at  

 fastsætte regler om digital kommunikation er relevant i de  

 tilfælde, hvor bestemmelser unødigt forhindrer, at der anvendes  

 digital kommunikation.
Endvidere vil bemyndigelsen kunne anvendes i  

 tilfælde, hvor der er tvivl om, hvorvidt en bestemmelse hindrer digital  

 kommunikation.
I sådanne tilfælde vil ministeren i medfør  

 af den foreslåede bemyndigelse kunne fjerne denne tvivl ved at  

 fastsætte regler, der udtrykkeligt tillader digital kommunikation.
Det  

 forudsættes, at de retningslinier, som er opstillet i betænkning  

 nr. 1400/2001 om e-signatur og formkrav i lovgivningen, anvendes ved  

 vurderingen af, om det er hensigtsmæssigt at fravige gældende  

 formkrav.
 Den foreslåede bemyndigelse vil kunne udnyttes til  

 at ændre skriftlighedskravene i § 4, stk. 3 og § 5, stk. 1,  

 således at bestemmelserne ikke unødigt hindrer anvendelsen af  

 digital kommunikation.
Efter § 4, stk. 3 skal underretning ske skriftligt.  

 Formålet med skriftlighedskravet er at sikre et bevis for, at  

 ordregiver har modtaget underretningen (dokumentation). Dette hensyn kan  

 varetages såvel ved underretning på papir som i digital form, fx  

 per e-post.
Tvivl om, hvorvidt underretningen kan ske digitalt, kan i sig  

 selv udgøre en hindring for anvendelsen af digital kommunikation, og  

 kravet bør derfor ændres.
Efter § 5, stk. 1 skal udveksling af indlæg ske  

 skriftligt.
Formålet med skriftlighedskravet er at sikre et bevis for,  

 at parterne har modtaget indlæggene (dokumentation). Dette hensyn kan  

 varetages såvel ved papirbaseret som digital udveksling af  

 indlæg.
Tvivl om, hvorvidt udvekslingen af indlæg kan ske  

 digitalt, kan i sig selv udgøre en hindring for anvendelsen af digital  

 kommunikation, og kravet bør derfor ændres.
Den foreslåede bestemmelse omfatter adgangen til at  

 fastsætte regler for anvendelsen af digital kommunikation.
Det  

 forudsættes i den forbindelse, at de almindelige samtykkekrav ved  

 digital kommunikation iagttages.
Som udgangspunkt foreligger der en ret til  

 at kommunikere digitalt, men ikke en pligt til at kommunikere på denne  

 måde.
Der kan endvidere fastsættes vilkår om, at  

 digitale henvendelser kræver brug af elektronisk signatur.
Det  

 forudsættes, at fastsættelse af vilkår om brug af  

 elektronisk signatur alene sker i tilfælde, hvor der foreligger  

 særlige hensyn, som begrunder et sådant vilkår.
I den  

 forbindelse bemærkes det, at der findes forskellige niveauer af  

 sikkerhed ved digital kommunikation.
Det kan fx være den elektroniske  

 signatur reguleret i lov om elektroniske signaturer, en PIN-kode  

 løsning, eller en simpel e-post.
Valget af sikkerhedsniveau bør  

 være det, som efter en konkret vurdering kan anses som  

 tilstrækkeligt.
 Den foreslåede bemyndigelse omfatter administrative  

 forskrifter, der udstedes med hjemmel i lov om Klagenævnet for Udbud,  

 som eksempelvis bekendtgørelse nr. 602 af 26. juni 2002 om  

 Klagenævnet for Udbud.
Til nr. 4 Referencen til By- og Boligministeriet fjernes, da  

 ministeriet som følge af regeringsdannelsen i 2001 er blevet nedlagt,  

 og forvaltningen af udbudsregler i bygge- og anlægssektoren er  

 overgået til Økonomi- og Erhvervsministeriet ved  

 Konkurrencestyrelsen.
Til § 2 Til nr. 1 Det foreslås at ændre bestemmelsen, så  

 der ikke længere stilles krav om, at næringsdrivende, der skal  

 have næringsbrev, skal ophænge dette eller et duplikateksemplar.  

 Formålet med, at næringsbrevet skal hænges op, er, at  

 kunderne skal vide, hvem forretningsindehaveren er.
For forretninger, hvortil  

 der kræves næringsbrev, vil et opslag med indehaverens navn  

 på et sted, der er iøjnefaldende for kunderne, tilgodese dette  

 hensyn.
Hermed ligestilles næringsdrivende, der skal have  

 næringsbrev, med næringsdrivende, der har fast forretningssted.  

 Herved vil bestemmelsen ikke kunne være til hinder for eventuel  

 udstedelse af digitale næringsbreve, som ikke umiddelbart vil  

 være egnede til ophængning.
Et næringsbrev giver ret til at drive næring i  

 og fra politikredsen.
Næringsbreve udstedes af politiet (i  

 København af kommunalbestyrelsen) og i næringsbrevet angives  

 indehaveren, næringens art og det område, for hvilket det  

 gælder.
Til § 3 Der er tale om en  

 ikrafttrædelsesbestemmelse.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 415 af 31. maj 2000 om Klagenævnet for Udbud, som  

 ændret ved lov nr. 450 af 7. juni 2001, foretages følgende  

 ændringer:
 § 4. Følgende kan indgive klage til nævnet:
 1. § 4, stk. 1, nr. 2, ændres til:
1)	Enhver, der har en retlig interesse heri, 2)	Konkurrencestyrelsen, »2)	Konkurrencestyrelsen samt«.
3)	By- og Boligministeriet samt 2. § 4, stk. 1, nr. 3, ophæves.
 4)	de organisationer og offentlige myndigheder, som erhvervsministeren  

 tillægger klageadgang.
 Nr. 4 bliver herefter nr. 3.
 Stk. 2. Nævnet kan tillade en tredjemand eller  

 offentlig myndighed, for hvem sagen har en væsentlig betydning, at  

 indtræde i sagen til fordel for klageren eller den indklagede  

 ordregiver.
 Stk. 3. Senest samtidig med at en klage indbringes for  

 nævnet, skal klageren skriftligt underrette ordregiveren om den  

 påståede overtrædelse og om, at klagen indbringes for  

 nævnet.
 § 5. Sagen forberedes ved udveksling af skriftlige indlæg og  

 forhandles derefter mundtligt, medmindre formanden bestemmer andet.
 Stk. 2. Klagenævnet kan kræve alle  

 oplysninger, der findes nødvendige for dets virksomhed eller til  

 afgørelse af, om et forhold er omfattet af nævnets  

 kompetence.
 Stk. 3. Erhvervsministeren fastsætter nævnets  

 forretningsorden og de nærmere regler for nævnets virksomhed,  

 herunder sagsbehandling og gebyr for indgivelse af klage og  

 offentliggørelse af afgørelser.
 3. Efter § 5 indsættes:
»§ 5 a. Økonomi- og Erhvervsministeren kan fastsætte  

 regler om muligheden for at anvende digital kommunikation inden for lovens  

 område og om de nærmere vilkår herfor, herunder fravige  

 formkrav, der hindrer anvendelsen af digital kommunikation.« § 9. Uanset §§ 3 og 11 kan enhver, der har eller har haft interesse  

 i at få tildelt en kontrakt, der er omfattet af Rådets direktiv  

 93/38/EØF om samordning af fremgangsmåderne ved tilbudsgivning  

 inden for vand- og energiforsyning samt transport og telekommunikation, og  

 som mener, at en ordregiver har overtrådt disse regler, anmode om, at  

 forholdet undersøges i den særlige forligsprocedure i  

 overensstemmelse med Rådets direktiv 92/13/EØF.
 4. § 9, stk. 2, ændres til:
 Stk. 2. Anmodning om undersøgelse  

 frem-sættes skriftligt overfor Europa-Kommissionen eller  

 Konkurrencestyrelsen, dog for bygge- og anlægskontrakter over for By-  

 og Boligministeriet.
»Anmodning om undersøgelse fremsættes  

 skriftligt over for Europa-Kommissionen eller Konkurrencestyrelsen.« § 2 I næringsloven, jf. lovbekendtgørelse nr. 185 af 25. marts  

 1988, som senest ændret ved lov nr. 414 af 26. juni 1998, foretages  

 følgende ændring:
§ 6. Næringsdrivende, der har fast forretningssted, skal  

 have et opslag med inde-haverens navn på et sted, der er  

 iøjnefaldende for kunderne.
For næringer, der er betinget af  

 næringsbrev, ophænges dette eller et af vedkom-mende myndighed  

 udstedt duplikateksemplar.
 1. § 6, stk. 1, affattes således:
»Næringsdrivende, der skal have næringsbrev,  

 jf. § 2, stk. 2, eller har fast forretningssted, skal have et opslag med  

 indehaverens navn på et sted, der er iøjnefaldende for  

 kunderne.« Stk. 2. Automater skal være forsynet med  

 indehaverens navn.
