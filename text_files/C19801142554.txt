A.
Om politiets tjenstlige benyttelse af skydevåben.
 I.
 Skydevåben må kun anvendes i nedennævnte tilfælde og da kun, når andre  

 midler til formålets gennemførelse under de givne forhold skønnes  

 utilstrækkelige:
a.
Til afværgelse af overhængende eller påbegyndt farligt angreb på en  

 person.
b.
Til afværgelse af farlige angreb på samfundsvigtige institutioner,  

 virksomheder og anlæg.
c.
Til splittelse af møder, opløb og optog, der må antages at have de  

 forannævnte angreb til formål eller på anden måde har en samfundsfarlig  

 karakter.
Dog må skydevåben, såfremt politiet ikke angribes, kun anvendes,  

 efter at mængden 3 gange i kongens og lovens navn forgæves er opfordret til  

 at skilles.
d.
For at gennemføre anholdelse af eller forhindre undvigelse af personer,  

 som efter det foreliggende med føje må antages at have begået eller ville  

 begå nogle af de under a. eller b. nævnte forbrydelser eller alvorlige  

 forbrydelser mod statens selvstændighed og sikkerhed, mod statsforfatningen  

 eller de øverste statsmyndigheder.
 II.
 Personale, som er under direkte kommando af en leder, må bortset fra de  

 foran under I - a. nævnte tilfælde kun anvende skydevåben, når lederen giver  

 ordre dertil.
 III.
a.
Skydevåben må kun i yderste nødsfald anvendes, når der er nærliggende  

 fare for, at udenforstående kan rammes.
b.
Forinden der gøres brug af skydevåben, bør der om muligt gives advarsel  

 ved tilråb og skræmmeskud.
Skræmmeskud affyres lige op i luften og må kun  

 anvendes, når betingelserne for brug af skydevåben er til stede.
c.
Det bør under skydningen tilstræbes alene at uskadeliggøre den  

 pågældende, f.eks. ved skud mod arme eller ben, således at våbenbrug eller  

 flugt umuliggøres.
d.
Om enhver anvendelse af skydevåben og trussel med skydevåben skal der  

 omgående ad tjenestevejen ske skriftlig indberetning til rigspolitichefen.
B.
Om tilfælde, hvor skydevåben ensidigt har været anvendt mod politiet.
 Tilfælde, hvor der er blevet anvendt skydevåben mod politiet eller truet  

 med sådant våben mod politiet, uden at der fra politiets side har været  

 anvendt eller truet med skydevåben, skal snarets inberettes til  

 rigspolitichefen.
Indberetningen sker på den for politiets anvendelse af skydevåben  

 foreskrevne måde, jfr. punkt A III d.
Er vedkommende polititjenestemand  

 blevet skadet ved den pågældende episode, kan indberetningen dog indgå i den  

 underretning om tilskadekomst i tjenesten, som skal indsendes i henhold til  

 kundgørelse I nr. 23.
 Kundgørelse II nr. 38 af 11. juni 1969 ophæves.
 Schlueter.
 fg.
