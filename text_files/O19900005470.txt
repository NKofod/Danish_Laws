Resumé Ved bekendtgørelse nr. 644 af 17. september 1990 udstedt i medfør  

 af offentlighedslovens § 3, stk. 1, fastsatte finansministeren, at  

 "sager  

 og dokumenter vedrørende privatisering og salg af statslige aktiver i  

 forbindelse hermed" er undtaget fra aktindsigt.
 Ombudsmanden udtalte, at denne udnyttelse af bemyndigelsen i  

 offentlighedslovens § 3, stk. 1, til generelt at undtage sager om  

 privatisering  

 fra aktindsigt gik ud over det i motiverne angivne formål med bemyndigelsen  

 og  

 samtidig adskilte sig væsentligt fra den hidtidige udnyttelse.
Ombudsmanden fandt ikke tilstrækkeligt grundlag til at  

 karakterisere forholdet som en (ulovlig) overskridelse af bemyndigelsens  

 grænser, men fandt, at der kunne rejses så alvorlig tvivl med hensyn til, om  

 den foretagne undtagelse af privatiseringssager fra aktindsigt lå inden for  

 bemyndigelsens rammer.
På denne baggrund henstillede han til  

 Finansministeriet  

 enten at søge den generelle undtagelse fra aktindsigt præciseret eller at  

 overveje ophævelse af bekendtgørelsen. (J. nr. 1990-1596-29).
 Undtagelse af privatiseringssager fra aktindsigt.
 Ved bekendtgørelse nr. 644 af 17. september 1990 udstedt i  

 medfør af § 3, stk. 1, i lov om offentlighed i forvaltningen fastsatte  

 finansministeren efter forhandling med justitsministeren, at "sager og  

 dokumenter vedrørende privatisering og salg af statslige aktiver i  

 forbindelse  

 hermed" er undtaget fra aktindsigt.
 Jeg anmodede i skrivelse af 23. oktober 1990 Finansministeriet  

 om en udtalelse vedrørende rækkevidden af bestemmelsen i bekendtgørelsens §  

 1, idet jeg anførte:
 "Der er ... henvist til bemyndigelsen i offentlighedslovens  

 § 3, stk. 1, hvorefter vedkommende minister kan fastsætte regler bl.a. om, at  

 "nærmere angivne ... sagsområder", for hvilke lovens  

 undtagelsesbestemmelser  

 "i almindelighed vil komme til anvendelse", skal være undtaget fra  

 aktindsigt.
Til brug for mine overvejelser af, om der er grundlag for, at  

 jeg af egen drift efter ombudsmandslovens § 6, stk. 5, tager spørgsmålet om  

 bemyndigelsens  

 udstrækning og anvendelse i det her omhandlede tilfælde op til undersøgelse,  

 skal jeg anmode Finansministeriet om en udtalelse vedrørende rækkevidden af  

 bestemmelsen i bekendtgørelsens § 1, herunder den nærmere betydning af  

 udtrykket "privatisering"." Finansministeriet besvarede min anmodning i skrivelse af 18.  

 december 1990. Ministeriet havde til brug for besvarelsen indhentet et notat  

 af 12. december 1990 fra Justitsministeriet om baggrunden for at undtage  

 privatiseringssager fra aktindsigt.
Finansministeriet henviste til  

 Justitsministeriets notat og anførte i skrivelsen af 18. december 1990:
 "...
 Finansministeriet er enig med Justitsministeriet i, at  

 betingelsen for i medfør af offentlighedslovens § 3, stk. 1, at undtage alle  

 privatiseringssager og -dokumenter fra aktindsigt må anses for opfyldt, idet  

 anmodninger om aktindsigt i akter, som er omfattet af bekendtgørelse nr. 644  

 af 17. september 1990, i almindelighed vil blive afslået i medfør af en eller  

 flere af bestemmelserne i offentlighedslovens §§ 7-14.
 Det må efter Finansministeriets opfattelse her særligt tillægges  

 vægt, at det, som det også er anført af Justitsministeriet, især er vigtigt,  

 at sager om privatisering behandles med den største forsigtighed, jf. punkt 7  

 i vedlagte notat (citeret nedenfor ....).
Det er derfor væsentligt, at der ikke gives aktindsigt i privatiseringssager,  

 såvel af hensyn til det offentliges økonomiske og almene interesser -  

 herunder  

 både hensynet til det offentliges forhandlingsposition i en aktuel  

 privatiseringssag,  

 og hensynet til en forsvarlig gennemførelse af fremtidige  

 privatiseringssager,  

 som af hensyn til både de tilbudsgivende virksomheders og den pågældende  

 offentlige virksomheds økonomiske og forretningsmæssige forhold, jf. også  

 punkt  

 5, side 7 i vedlagte notat." I Justitsministeriets notat er om begrebet "privatisering"  

 anført følgende:
 "Sammenfattende er det Justitsministeriets opfattelse, at  

 ordet "privatisering" i bekendtgørelse nr. 664 af 17. september  

 1990  

 må forstås som en samlebetegnelse for sagstyper, hvor staten i henhold til  

 lov  

 eller aktstykke helt eller delvis afhænder en institution, der hidtil har  

 tilhørt det offentlige, eller hvor det offentlige har ejet en del af en  

 institution eller et selskab, og afhænder sin andel helt eller delvis.
 Om privatisering i bekendtgørelsens forstand vil der således  

 kun være tale, hvis der samtidig med ændringerne i det offentliges opgaver på  

 området sker en afhændelse af offentligt ejede aktiver.
..." Om bemyndigelsesbestemmelsen i offentlighedslovens § 3, stk. 1,  

 og baggrunden herfor har Justitsministeriet anført følgende:
 "§ 3. Vedkommende minister kan efter forhandling med justitsministeren  

 fastsætte regler om, at nærmere angivne myndigheder, sagsområder eller arter  

 af dokumenter, for hvilke bestemmelserne i §§ 7-14 i almindelighed vil  

 medføre,  

 at begæring om aktindsigt kan afslås, skal være undtaget fra loven.
Stk. 2...." I bemærkningerne til lovforslaget, Folketingstidende 1985-86,  

 tillæg A, sp. 208, anføres det bl.a.:
"Bestemmelsen indeholder en bemyndigelse for vedkommende  

 minister til ved bekendtgørelse at fravige lovens almindelige regler, når  

 nærmere angivne betingelser er opfyldt.
Bestemmelsen er en videreførelse af  

 den gældende lovs § 2, stk. 4, og § 9.
 Bestemmelsen i stk. 1, der under særlige omstændigheder hjemler  

 adgang til at fastsætte yderligere generelle undtagelser fra  

 offentlighedsprincippet  

 for nærmere angivne myndigheder, sagsområder eller arter af dokumenter,  

 svarer  

 i princippet til den gældende lovs § 2, stk. 4. Bestemmelsen giver dog  

 udtrykkelig adgang til efter omstændighederne at undtage bestemte  

 forvaltningsmyndigheder fra offentlighedsloven, men det antages, at der også  

 efter  

 gældende lov kan undtages hele organer fra loven, uanset at § 2, stk. 4,  

 ifølge  

 ordlyden kun tager sigte på "sagsområder eller arter af  

 dokumenter",  

 jfr. betænkningen side 267. Forslaget indeholder således ingen  

 realitetsændring  

 i forhold til gældende ret.
 ....
Mens bestemmelsen i den gældende lovs § 2, stk. 4, udelukkende  

 henviser til § 2, stk. 1 og 2, (svarende til lovforslagets §§ 12 og 13), går  

 lovforslaget i overensstemmelse med offentlighedsudvalgets lovudkast noget  

 videre  

 ved at henvise til alle bestemmelser i forslaget, der hjemler undtagelser fra  

 retten til aktindsigt.
Denne udvidelse må ses på baggrund af udformningen af  

 de  

 nye bestemmelser i §§ 7-9 om undtagelse for en myndigheds interne  

 arbejdsmateriale.
 Bestemmelsen kan navnlig tænkes anvendt i visse tilfælde, hvor  

 det offentlige udøver forretningsvirksomhed eller samvirker med private om  

 udøvelse af forretningsvirksomhed.
Bestemmelsen i den gældende lov er hidtil kun anvendt i nogle få  

 tilfælde.
Offentlighedsudvalget antager i betænkningen side 40, at dette  

 navnlig må skyldes den beskedne brug, der hidtil synes at være gjort af  

 loven." I betænkning nr. 857/1978 om offentlighedslovens revision, s.  

 98, hedder det bl.a.:
 "For typer af dokumenter eller sager, hvor vurderingen i  

 almindelighed vil falde ud til, at aktindsigt må nægtes, er det derfor af  

 administrative grunde fundet mest hensigtsmæssigt at give mulighed for  

 generelt at undtage dokumenttypen eller sagsområdet fra adgangen til  

 aktindsigt  

 efter lovens § 1.
Formålet med bestemmelsen, der svarer til kommissionsudkastets  

 § 2, stk. 2, er således først og fremmest at lette administrationen af loven.  

 Bestemmelsen må imidlertid også ses på baggrund af, at man ved indførelsen af  

 almindelig offentlighed i forvaltningen ikke har ønsket på forhånd at strække  

 antallet af undtagne sagsområder for vidt, men har fundet det rigtigt at  

 afvente de nærmere erfaringer med loven." Som det fremgår af bestemmelsens ordlyd og af de citerede  

 motivudtalelser, er det afgørende for, om en bestemt sagstype eller et  

 bestemt sagsområde i medfør af offentlighedslovens § 3, stk. 1, kan og bør  

 være undtaget fra offentlighedsloven, om det af administrative grunde er mest  

 hensigtsmæssigt, fordi begæringer om aktindsigt på et bestemt område  

 erfaringsmæssigt i almindelighed vil blive mødt med et afslag.
Det følger endvidere af motiverne, at der ikke vil være grundlag  

 for at fortolke bestemmelsen i offentlighedslovens § 3, stk. 1,  

 indskrænkende." Justitsministeriets notat indeholder herudover en gennemgang af  

 de undtagelsesbestemmelser i offentlighedsloven, som efter ministeriets  

 opfattelse vil kunne finde anvendelse over for begæringer om aktindsigt i  

 sager om privatisering.
Det drejer sig navnlig om bestemmelserne i lovens §  

 12, stk. 1, nr. 2, om hensyn til private økonomiske interesser og § 13, stk.  

 1, nr. 5, om hensyn til det offentliges økonomiske interesser.
Hertil kommer  

 yderligere undtagelsesbestemmelserne i § 7 om interne arbejdsdokumenter, §  

 10, nr. 1, om dokumenter udarbejdet til brug for møder mellem ministre, § 10,  

 nr. 2, om brevveksling mellem ministerier om lovgivning og § 10, nr. 5, om  

 brevveksling med sagkyndige til brug i retssager.
 Generelt om behovet for fortrolighed i sager om privatisering  

 har Justitsministeriet anført følgende:
 "...
 7. Sager om privatisering af offentlig ejendom er, som det er  

 fremgået, meget følsomme og må efter Justitsministeriets opfattelse behandles  

 med den største forsigtighed, både af hensyn til det offentliges økonomiske  

 interesser og troværdighed som forhandlingspartner, og af hensyn til de  

 tilbudsgivende virksomheders økonomiske og forretningsmæssige forhold.
Som eksempel herpå kan nævnes sagen om privatisering af Statsanstalten  

 for Livsforsikring.
Denne sags akter, der for en stor dels vedkommende består  

 af indkomne tilbud og af revisionsrapporter og andre økonomisk følsomme  

 oplysninger  

 vedrørende de tilbudsgivende virksomheder og Statsanstalten behandles i  

 Finansministeriet så fortroligt, at kun en meget begrænset kreds af  

 Finansministeriets embedsmænd har adgang til dem.
Finansudvalget fik ikke  

 adgang til akterne, og en anmodning i medfør af retsplejelovens  

 editionsbestemmelser  

 om at måtte se akterne i forbindelse med en retssag mod finansministeren om  

 privatiseringens lovlighed, blev afslået.
..." Justitsministeriets notat konkluderer således:
"De sagstyper, som efter det anførte er omfattet af ordet  

 privatisering i bekendtgørelse nr. 644 af 17. september 1990, vil som nævnt  

 overvejende bestå af akter, der er så følsomme, at aktindsigt i almindelighed  

 vil blive afslået i medfør af bestemmelserne i offentlighedslovens §§ 7-14,  

 og  

 betingelsen for i medfør af offentlighedslovens § 3, stk. 1, i det hele at  

 undtage området fra offentlighedsloven, må således efter Justitsministeriets  

 opfattelse anses for opfyldt." I en skrivelse til Finansministeriet udtalte jeg følgende:
 "Bemyndigelsen i offentlighedslovens § 3, stk. 1, til administrativt  

 at fastsætte nærmere regler om undtagelse fra aktindsigt har som anført af  

 Justitsministeriet til formål at lette administrationen af loven.
Tanken er den, at hvis anvendelse af lovens almindelige  

 undtagelsesbestemmelser - der kræver udøvelse af et konkret skøn for hver  

 enkelt dokument i sagen - alligevel normalt vil føre til, at der må gives  

 afslag på aktindsigt, da kan der uden væsentlig indskrænkning af  

 offentligheden  

 opnås en betydelig lettelse ved på forhånd generelt at angive, at sagsområdet  

 er undtaget fra offentlighed.
Man sparer den ressourcekrævende gennemgang af  

 sagens dokumenter, og der skal ikke foretages nogen afvejning.
Samtidig gives  

 klar besked om offentlighedslovens anvendelse på området.
Det har ikke været meningen, at bemyndigelsen skulle kunne  

 anvendes til at skabe nye undtagelser fra offentlighedsloven eller til at  

 udvide de eksisterende undtagelsesområder, jfr. kravet om at den generelle  

 undtagelse skal angå sagsområder "for hvilke bestemmelserne i §§ 7-14 i  

 almindelighed vil medføre, at begæring om aktindsigt kan afslås". Der er  

 principielt kun tale om en præcisering af, hvad der allerede gælder.
Det er i  

 motiverne forudsat, at denne præcisering, dvs. antagelsen om, hvad der i  

 almindelighed vil følge af lovens undtagelsesbestemmelser, skal hvile på  

 indhøstede erfaringer vedrørende offentlighedslovens anvendelse på området.  

 Jeg henviser til bet. 857/1978, s.  

 22f  

 og s. 172 ff.
Bemyndigelsen i § 3, stk. 1, og i den tidligere lovs § 2, stk.  

 4, har kun været sparsomt udnyttet i praksis hidtil.
Der foreligger følgende:
Bkg. nr. 873 af 12. december 1986 om statens indkøbsaftaler.  

 Bkg. nr. 766 af 30. oktober 1986 vedrørende oplysninger afgivet til DEMKO.  

 Bkg. nr. 837 af 10. december 1986 om oplysninger om varsling i forbindelse  

 med  

 afskedigelser af større omfang, eller som led i arbejdsmarkedsundersøgelser.  

 Bkg. nr. 894 af 12. december 1986 om sager vedrørende § 85  

 a i lov om anpartsselskaber.
Endvidere er  

 virksomhed, der udøves af Statsanstalten for Livsforsikring undtaget ved bkg.  

 nr. 404 af 17. juni 1986. Endelig har udenrigsministeren ved bkg. nr. 684 af  

 29. oktober 1987 og bkg. nr. 329 af 3. april 1990 undtaget henholdsvis  

 Industrialiseringsfonden for Udviklingslandene og Investeringsfonden for  

 Østlandene. (Det bemærkes, at de fleste af de nævnte bekendtgørelser afløser  

 tidligere gældende, tilsvarende bekendtgørelser på området).
 Den hidtidige udnyttelse af bemyndigelsen kan næppe siges at  

 være helt i overensstemmelse med det ovenfor anførte om bemyndigelsens  

 formål.  

 Praksis virker spredt og tilfældig, og man får det indtryk, at formålet i et  

 vist omfang har bestået i at sikre et bestemt områdes undtagelse fra lovens  

 almindelige offentlighedsprincip, snarere end i en umiddelbar lettelse af  

 lovens administration.
 Det samme indtryk får man i dette tilfælde. - Men Finansministeriet  

 er gået et skridt videre.
Ved den tidligere udnyttelse af bemyndigelsen, har det  

 sagsområde, som skulle undtages fra offentlighed, været klart og som regel  

 temmelig snævert afgrænset.
Sagernes forløb var velkendt, og det samme gjaldt  

 de oplysnings- og dokumenttyper, som indgik i sagerne.
Heroverfor stod  

 specifikt definerede fortrolighedshensyn svarende til en bestemt undtagelse i  

 offentlighedsloven.
Selv om der muligvis ikke var erfaringer at bygge på,  

 kunne man på dette grundlag foretage en forholdsvis sikker forhåndsvurdering  

 med hensyn til udfaldet af aktindsigtssager på området.
Der var en  

 tilsvarende  

 sikkerhed for, at der alene skete en fastlæggelse af, hvad der i  

 almindelighed  

 ville følge af lovens bestemmelser.
Sager om privatisering af offentlig ejendom er i modsætning  

 hertil en relativt ny sagstype.
Der har hidtil kun været få sager.
Sagernes  

 forløb har været forskellige, og arten af de oplysninger, der er indgået i  

 sagerne, har varieret alt efter, hvilken institution der skulle privatiseres.  

 Således må det også forholde sig ved fremtidige privatiseringer.
De  

 fortrolighedshensyn, som gør sig gældende i disse sager, og styrken af dem,  

 afhænger i høj grad af, hvilken institution der skal privatiseres, og måden  

 det  

 sker på.
Konsekvensen er, at der ved bekendtgørelsen om generel  

 undtagelse af sager om privatisering fra aktindsigt er udformet et  

 undtagelsesområde,  

 hvor det i realiteten er umuligt at afgøre, om betingelsen i § 3, stk. 1 - om  

 hvad der i almindelighed vil følge af en konkret anvendelse af lovens  

 bestemmelser - er opfyldt.
Muligvis er man gået langt videre, end hvad der  

 vil  

 følge af loven.
Justitsministeriet har henvist til i alt 6 forskellige  

 undtagelsesbestemmelser, som alle eller for en del menes at kunne finde  

 anvendelse  

 i privatiseringssager.
Holdbarheden af denne antagelse er umulig at  

 efterprøve,  

 når der ikke foreligger en præcis beskrivelse af sagstypen.
Jeg er opmærksom på, at der i Finansministeriets og Justitsministeriets  

 udtalelser til mig er foretaget en vis præcisering af begrebet  

 "privatisering" set i forhold til gængs anvendelse af ordet.
Det er  

 blevet understreget, at bekendtgørelsen kun omfatter tilfælde, hvor der i  

 forbindelse  

 med privatisering af opgaver sker afhændelse af offentligt ejede aktiver.  

 Uanset dette finder jeg som anført fortsat, at "sager om  

 privatisering" er en meget løst defineret sagskategori, såvel i relation  

 til sagernes forløb som i relation til de oplysninger og dokumenttyper, der  

 indgår i sagerne.
Bekendtgørelsen om undtagelse af sager om privatisering fra  

 aktindsigt synes i høj grad præget af en bestemt konkret sag, hvor der blev  

 begæret aktindsigt i sagen om privatisering af Statsanstalten for  

 Livsforsikring.
Jeg henviser til tidligere korrespondance med  

 Finansministeriet  

 herom.
Bekendtgørelsen er udstedt ganske kort tid efter Finansministeriets  

 afgørelse om, at der ikke kunne gives aktindsigt i nogen del af denne sag.
De  

 undtagelsesbestemmelser i loven, som Justitsministeriet har henvist til som  

 grundlag for den generelle undtagelse, er stort set de samme, som  

 Finansministeriet  

 henviste til ved afgørelsen i den konkrete sag, og det er netop sagen om  

 statsanstalten,  

 som Justitsministeriet har brugt som eksempel på, at sager om privatisering  

 er  

 "meget følsomme og må behandles med største forsigtighed", jf.  

 ovenfor s. oo.
Privatiseringen af Statsanstalten for Livsforsikring blev gennemført  

 på grundlag af særlig lovgivning herom.
Der opstod flere politisk  

 kontroversielle  

 spørgsmål i tilslutning hertil, og et af disse spørgsmål resulterede i en  

 retssag.
Den praktiske gennemførelse af privatiseringen skete ved salg af  

 aktier på et stærkt konkurrencepræget internationalt forsikringsmarked, hvor  

 beskyttelse af den danske stats og forsikringstagernes økonomiske interesser  

 åbenbart krævede en meget høj grad af fortrolighed.
Efter min opfattelse er der ikke noget konkret grundlag for at  

 antage, at alle eller hovedparten af kommende privatiseringssager vil have  

 lignende forløb og kræve en tilsvarende, meget høj grad af fortrolighed om  

 alle  

 dele af sagens behandling.
I de sager, hvor dette måtte være tilfældet, vil  

 fortrolighedsbehovet kunne dækkes af lovens almindelige  

 undtagelsesbestemmelser  

 - som det faktisk skete i sagen om statsanstalten.
Sammenfattende skal jeg udtale, at Finansministeriets udnyttelse  

 af bemyndigelsen i offentlighedslovens § 3, stk. 1, til generelt at undtage  

 fremtidige  

 sager om privatisering fra aktindsigt, efter min opfattelse går ud over det i  

 motiverne angivne formål med bemyndigelsen.
Anvendelsen adskiller sig  

 samtidig væsentligt fra den måde, hvorpå bemyndigelsen hidtil har været  

 udnyttet i praksis.
Jeg har ikke tilstrækkeligt grundlag for at karakterisere  

 forholdet som en (ulovlig) overskridelse af bemyndigelsens grænser.
På den  

 anden side finder jeg, at der kan rejses så alvorlig tvivl med hensyn til,  

  

 om  

 den foretagne undtagelse af privatiseringssager fra aktindsigt ligger inden  

 for bemyndigelsens rammer, at det rigtigste må være enten at præcisere  

 undtagelsen nærmere eller at ophæve bekendtgørelsen.
 Jeg skal derfor henstille til Finansministeriet at søge den generelle  

 undtagelse fra aktindsigt præciseret eller - såfremt det ikke kan lade sig  

 gøre  

 - at overveje ophævelse af bekendtgørelsen.
