 Hoslagt fremsendes til kontorernes orientering eksemplarer af  

 undervisningsministeriets cirkulære af 9. juni 1986 om ungdomsvejledning.
 I cirkulæret er optrykt lov nr. 268 af 6. juni 1985 om ungdomsvejledning  

 og visse uddannelsesforanstaltninger samt undervisningsministeriets  

 bekendtgørelse nr. 292 af 2. juni 1986.
 Den nye lov om ungdomsvejledning er et led i revisionen af den lovgivning,  

 der regulerer kommuners og amtskommuners indsats mod ungdomsarbejdsløsheden.
 Ved lovændringen videreføres den ungdomsvejledning, der blev indført i  

 1982.
 Med hensyn til de bestemmelser, der tager sigte på samarbejdet mellem AF  

 og kommunerne, skal arbejdsdirektoratet bemærke følgende:
 1. AF-kontorernes underretningspligt og information til kommunerne.
 (Bek. 2, stk. 2 og § 6 med tilhørende bemærkninger i cirkulæret).
 Det påhviler som hidtil arbejdsformidlingen at give kommunen underretning  

 om indgåelse og ophævelse af lærekontrakter og uddannelsesaftaler.
I henhold til AF-cirkulære nr. 12/83 af 21. februar 1983 har  

 arbejdsformidlingen påtaget sig en videregående underretningspligt, idet  

 arbejdsformidlingen også løbende skal give den kommunale ungdomsvejledning  

 meddelelse om tilgang og afgang af registrerede lære- og praktikpladssøgende.  

 Bestemmelserne herom skal fortsat opfyldes, jfr.
AF-cirkulære nr. 11/86 af  

 25. marts 1986.
 I undervisningsministeriets cirkulære er under bemærkningerne til  

 bekendtgørelsens § 6 anført, at det bør sikres, at centrale og regionale  

 oplysninger om udviklingen på arbejdsmarkedet tilgår det lokale  

 vejledersamarbejde.
 Det stedlige AF-kontor bør i overensstemmelse hermed drage omsorg for, at  

 regionale og lokale arbejdsmarkedsanalyser- og prognoser eventuelt i  

 bearbejdet form samt andet Af-informationsmateriale stilles til rådighed for  

 den kommunale ungdomsvejledning såvel som for de øvrige parter i det lokale  

 vejledningssamarbejde.
 2. AF's medvirken i den kommunale ungdomsvejledning. (Bek. § 2 og § 5  

 jfr. cirkulærebemærkningerne hertil).
 Den kommunale ungdomsvejledning omfatter i princippet alle unge under 19  

 år, der er bosat i kommunen.
Mellem AF og en række kommuner er der truffet aftale om, at  

 arbejdsformidlingens erhvervsvejledere påtager sig vejledningen af  

 registrerede lære- og praktikpladssøgende.
Disse aftaler, såvelsom muligheden  

 for at indgå nye aftaler, berøres ikke af det reviderede regelsæt om  

 ungdomsvejledningen.
Af's vejledningstilbud skal opfylde de samme krav, som er opstillet i  

 undervisningsministeriets cirkulære.
Heraf følger, at der skal optages  

 kontakt med de lære- og praktikpladssøgende mindst to gange årligt.
Der  

 henvises til AF-cirkulære nr. 11/86 af 25. marts 1986 om AF's og  

 arbejdsmarkedsnævnenes opgaver vedrørende vejledning af lære- og  

 praktikpladssøgende m.v.
I undervisningsministeriets vejledningscirkulære er anført det ønskelige  

 i, at man gennem oplysning om utraditionelle uddannelses- og  

 beskæftigelsesmuligheder for piger søger at modvirke den ujævne kønsfordeling  

 på arbejdsmarkedet og det oplyses, at arbejdsformidlingens  

 ligestillingskonsulenter vil kunne bistå hermed.
I denne anledning bør det  

 imidlertid understreges, at ligestillingskonsulenter ikke er til rådighed for  

 det direkte klientarbejde.
 AF bør henlede kommunernes opmærksomhed på, at AF,s informationscentre kan  

 have en vigtig samarbejdsfunktion som informationskilde for såvel  

 ungdomsvejlederne som vejledningssøgende i kommunen.
 3. Samordning med anden uddannelses- og erhvervsvejledning.  

  (Bek. § 6 og cirkulærets bemærkninger hertil).
 Ungdomsvejledningen skal ifølge bekendtgørelsen samordnes med andre  

 uddannelses- og erhvervsvejledningsordninger for unge under 25 år.
 Det påhviler således kommunalbestyrelsen at samordne ungdomsvejledningen  

 med kommunens øvrige vejledningsaktiviteter.
 Derudover skal kommunalbestyrelsen sørge for, at det lokale samarbejde  

 mellem de myndigheder, arbejdsformidlingskontorer, uddannelsesinstitutioner  

 m.v. der forestår de eksisterende vejledningsordninger, styrkes og eventuelt  

 udbygges.
 I undervisningsministeriets cirkulære nævnes, at et samarbejde eventuelt  

 kan ske ved etablering af ungdomsteam.
Arbejdsdirektoratet vil i nær fremtid i samarbejde med de kommunale  

 organisationer udsende et revideret cirkulære om samarbejdet mellem  

 arbejdsformidlingen og (amts) kommunerne om foranstaltninger mod  

 ungdomsarbejdsløsheden.
Af dette vil fremgå at man er enige om, samarbejdet  

 ikke skal tilrettelægges efter en bestemt samarbejdsmodel, men ud fra de  

 lokale forhold.
Etablering af ungdomsteam kan være hensigtsmæssige, men også  

 andre samarbejdsstrukturer kan aftales.
I den her nævnte forbindelse skal opmærksomheden henledes på eventuelle  

 lokale vejlederudvalg, som er nedsat i henhold til punkt 13 i  

 arbejdsdirektoratets cirkulære nr. 28/85 af 30. december 1985 om regional  

 samordning af vejledningsindsatsen.
AF bør undersøge, om disse udvalg kan  

 bistå ved udarbejdelsen af retningslinier for det lokale vejledersamarbejde,  

 hvad dette skal omfatte og hvordan det skal tilrettelægges.
 4. Etablering af en samlet adgang til vejledning i kommunen.  

  (Bek. § 7 og cirkulærebemærkninger hertil).
 Ifølge bekendtgørelsen bør kommunalbestyrelsen såvidt mulig sikre en  

 samlet adgang til de vejledningstilbud, der findes i kommunen for unge under  

 25 år.
I cirkulæret gives eksempler på, hvordan bestemmelsen kan føres ud i  

 livet.
Dette kan bl.a. ske ved en bred information om tilbuddene, ved nært  

 samarbejde mellem vejledningsordningerne, ved at etablere et kontakt- og  

 informationscenter eller lignende.
 Det er således op til kommunalbestyrelsen at afgøre på hvilken måde, man  

 vil sikre de unge en samlet adgang til vejledningstilbuddene.  

 Arbejdsdirektoratet går imidlertid ud fra, at AF og de øvrige  

 samarbejdspartnere får lejlighed til at fremkomme med forslag og ønsker,  

 forinden kommunalbestyrelsen træffer beslutning.
 Arbejdsdirektoratet finder det navnligt vigtigt, at der sikres de unge  

 oplysninger om de vejlednings- og informationstilbud, AF kan tilbyde ved  

 overgang mellem skole og arbejdsliv.
 P.D.V.
Erik Herluf fg. kontorchef /Anders Jegstrup Ekspeditionssekretær Undervisningsministeriets cirkulære af 9. juni 1986 om ungdomsvejledning  

 er her udeladt.
