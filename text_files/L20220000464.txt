Bekendtgørelse om tilbagekaldelse af territorial erklæring om anvendelse på Færøerne af konvention af 5. oktober 1961 om afskaffelse af kravet om legalisering af udenlandske offentlige dokumenter (Apostille-konventionen) I tilslutning til Udenrigsministeriets bekendtgørelse nr. 13 af 15. marts 2007, Lovtidende C, meddeles det, at den territoriale erklæring, der blev afgivet om anvendelse på Færøerne i forbindelse med Danmarks ratifikation af konvention af 5. oktober 1961 om afskaffelse af kravet om legalisering af udenlandske offentlige dokumenter (Apostille-konventionen), er tilbagekaldt med virkning fra den 13. december 2021.
