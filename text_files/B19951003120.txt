(Meddelelser B) Særlige tiltag til højnelse af den maritime  

 sikkerhed Regel 1 Autorisation af anerkendte organisationer Regel 2 Skærpede syn Regel 3 Skibsidentifikationsnummer Regel 4 Havnestatskontrol af operationelle krav Særlige tiltag til højnelse af den maritime  

 sikkerhed Dette kapitel træder i kraft den 1. januar 1996.
Regel 1 Autorisation af anerkendte organisationer Organisationer, der refereres til i regel I/6 skal opfylde de  

 retningslinier, som er udviklet af Organisationen.(* 1) Regel 2 Skærpede syn Bulkskibe som defineret i regel IX/1.6 og olietankere som defineret i  

 regel II-1/2.12 skal underkastes et skærpet inspektionsprogram i  

 overensstemmelse med retningslinierne vedtaget på Organisationens  

 generalforsamling ved resolution A.744(18), som den måtte blive ændret af  

 Organisationen.
 Sådanne ændringer skal vedtages, sættes i kraft og få virkning i  

 overensstemmelse med bestemmelserne i artikel VIII i Konventionen om de  

 ændringsprocedurer, som finder anvendelse på annekset, dog bortset fra  

 Kapitel I.
Regel 3 Skibsidentifikationsnummer 1 Denne regel gælder for alle passagerskibe med en bruttotonnage på 100 og  

 derover, og for alle lastskibe med en bruttotonnage på 300 og derover.
2 Ethvert skib skal være forsynet med et identifikationsnummer, som er i overensstemmelse med IMO's skibsidentifikationsnummersystem som vedtaget af Organisationen.(* 2) 3 Skibets identifikationsnummer skal indføres i certifikaterne udstedt under regel I/12 eller regel I/13 samt i certificerede kopier af disse.
 4 For skibe, som er køllagt før 1. januar 1996, får denne regel virkning,  

 når et certifikat fornyes på eller efter 1. januar 1996.
Regel 4 Havnestatskontrol af operationelle krav(* 3) 1 Et skib, der befinder sig i en anden kontraherende regerings havn, er  

 undergivet kontrol med hensyn til de operationelle krav til skibets sikkerhed  

 af inspektører, bemyndigede af den pågældende regering, når der er åbenbare  

 grunde til at tro, at skibets fører og besætning ikke er fortrolige med de  

 væsentlige procedurer om bord, som relaterer sig til skibes sikkerhed.
 2 Under de omstændigheder, som er defineret i stk. 1 i denne regel, skal  

 den kontraherende regering, som udfører kontrollen, træffe foranstaltninger  

 til at sikre, at skibet ikke sejler, før situationen er bragt på plads i  

 overensstemmelse med kravene i denne Konvention.
 3 Procedurer, som relaterer sig til havnestatskontrol, og som er  

 foreskrevet i regel I/19, finder anvendelse på denne regel.
 4 Intet i denne regel skal udlægges således, at den begrænser den  

 kontraherende regerings rettigheder og forpligtelser ved udførelsen af  

 kontrollen af de operationelle krav, som udtrykkeligt findes i reglerne.
 (* 1) Der henvises til Retningslinierne for Autorisation af  

 Organisationer, som handler på vegne af Administrationen, vedtaget ved  

 resolution A.739(18).
(* 2) Der henvises til IMO's skibsidentifikationsnummersystem vedtaget af Organisationen ved resolution A.600(15).
 (* 3) Der henvises til Procedurer til Kontrol af Operationelle Krav, som  

 relaterer sig til Skibes Sikkerhed og Forureningsforebyggelse, vedtaget af  

 Organisationen ved resolution A.742(18).
