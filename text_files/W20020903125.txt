Nævnet fandt, at lederartiklen i det hele var udtryk for bladets  

 vurdering af baggrunden for   og hensigtsmæssigheden af   klagers  

 afskedigelse af chefredaktøren.
Klager var derfor ikke berettiget til  

 at få et genmæle angående artiklens udsagn.
 Nævnet fandt i øvrigt ikke, at god presseskik var  

 tilsidesat.
Kendelse fra Pressenævnet i sag nr.  

 132/2001 Jyllands-Posten har klaget til Pressenævnet over et  

 ufyldestgørende genmæle bragt i Politiken den 15. december 2001.  

 Jyllands-Posten har endvidere klaget over, at god presseskik er blevet  

 tilsidesat.
 I en lederartikel med overskriften  

 "Bestyrelsessvigt" bragt den 13. december 2001 hed det:
"Den forkerte blev fyret CHEFREDAKTØRER ER ligesom andre ledere i  

 erhvervslivet.
De holder ikke evigt.
Og når konjunkturerne svigter, og  

 kurver knækker, sker det oftere end ellers.
Hvis det var utilfredshed  

 med de opnåede mål eller avisens aktuelle økonomiske  

 krise, der var baggrunden for fyringen i går af Jyllands-Postens  

 journalistiske chefredaktør,  Ulrik  Haagerup, ville det kun have  

 begrænset offentlig interesse.
Det står imidlertid klart, at  Ulrik  Haagerup    

 blev gået, fordi han ikke længere kunne acceptere  Jørgen  

  Ejbøls   måde at forvalte sin rolle som både  

 administrerende direktør og ansvarshavende redaktør for landets  

 største avis på.
Det er ikke nogen nyhed, at  Jørgen  

  Ejbøl   har en markant lederstil, præget af voldsomme  

 udmeldinger, store strategiske armbevægelser og en ikke ubetydelig  

 uforudsigelighed.
Da  Ejbøl, der især har været  

 direktør på Jyllands-Posten, også har et til dels  

 berettiget ry for at være resultatskabende, bliver meget ham tilgivet.  

 Det har  Ulrik  Haagerup   givetvis også haft mange anledninger til i  

 de syv år, hvor han som  Ejbøls højre hånd har haft  

 ansvaret for avisens daglige journalistiske linje.
Når samarbejdet  

 mellem den koleriske  Ejbøl og den yderst professionelle  Haagerup nu  

 brister, er det, fordi  Ejbøl har overskredet nogle principielle  

 grænser.
JYLLANDS-POSTENS FUPHISTORIE to dage før valget om  

 flygtninges angivelige pendlerliv mellem Danmark og Palæstina er  

 fremhævet som konfliktens kerne.
Det virkelige problem er imidlertid,  

 at  Jørgen  Ejbøl   har ønsket at fremme Venstres  

 valgsejr   og dermed et regeringsskifte   i valgkampens slutspurt.
Og det vel  

 at mærke ved at misbruge avisens journalistik, ikke ved at argumentere  

 for sin holdning på lederplads.
Det havde været helt naturligt i  

 de gamle partiavisers, ja, sågar i den gamle, stokkonservative  

 Jyllands-Posts tid.
Men efter at avisen nu i årevis har kæmpet og  

 til dels opnået troværdighed som en uafhængig og  

 professionelt drevet avis, er det naturligvis en katastrofe for den  

 troværdighed og journalistiske integritet, som netop  Ulrik  Haagerup    

 har stået for.
Jyllands-Postens bestyrelse, der i den fondsejede  

 virksomhed har som sin fornemste opgave at værne om netop  

 uafhængigheden, kunne have truffet et andet valg.
Ved at  

 foretrække den kommercielle koleriker frem for den professionelle  

 bladmand, har bestyrelsen påført avisen alvorlig skade   og sat  

 dansk journalistik et stort skridt tilbage." Ved brev af 13. december 2001 anmodede Jyllands-Posten  

 Politiken om at bringe følgende genmæle:
"I Politikens ledende artikel den 13. december  

 d.å. om afskedigelsen af Jyllands-Postens chefredaktør  Ulrik  

  Haagerup   fremgår følgende: "Jyllands-Postens  

 fuphistorie om flygtninges angivelige pendlerliv mellem Danmark og  

 Palæstina er fremhævet som konfliktens kerne.
Det virkelige  

 problem er imidlertid, at  Jørgen  Ejbøl   har ønsket at  

 fremme Venstres valgsejr   og dermed et regeringsskifte   i valgkampens  

 slutspurt.
Og det vel at mærke ved at misbruge avisens journalistik,  

 ikke ved at argumentere for sin holdning på lederplads  . Men efter at  

 avisen nu i årevis har kæmpet og til dels opnået  

 troværdighed som en uafhængig og professionelt drevet avis, er  

 det naturligvis en katastrofe for den troværdighed og journalistiske  

 integritet, som netop  Ulrik  Haagerup   har stået for".
Det er ikke korrekt, at der hersker eller har hersket  

 uenighed om de journalistiske principper i Jyllands-Postens chefredaktion,  

 ligesom det er ukorrekt, at Jyllands-Postens journalistik er misbrugt i  

 valgkampen.
Det var ikke uenighed om avisens journalistik, der førte  

 til bestyrelsens afskedigelse af  Ulrik  Haagerup, og de omtalte artikler om  

 asylfup, der bakkes op af den samlede chefredaktion, blev til på  Ulrik  

  Haagerups   foranledning.
Jyllands-Posten står nu som før for en fri og  

 uafhængig journalistik, der følger fundatsens krav om udgivelse  

 af et af private, erhvervsmæssige, organisationsmæssige og  

 partipolitiske interesser uafhængigt liberalt dagblad." Den 15. december 2001 bragte Politiken under rubrikken  

 "Læserne mener" genmæleteksten under overskriften  

 "Ingen uenighed".
Klageren har anført, at der med indrykningen af  

 genmælets tekst som læserbrev er sket en overtrædelse af  

 medieansvarslovens §§ 36 og 39, idet anmodningen om et genmæle  

 vedrørende oplysninger af faktisk karakter ikke er blevet taget til  

 følge, og idet Politiken ved at indrykke genmælets tekst som  

 læserbrev ikke har bragt genmælets faktuelle indhold på en  

 så fremtrædende måde, som det efter omstændighederne  

 med rimelighed kan forlanges.
Ved at bringe hovedindholdet af genmælets  

 tekst som læserbrev   uden at det fremstod som et genmæle og uden  

 henvisning til medieansvarslovens genmæleparagraf   har bladet givet  

 sine læsere det fejlagtige indtryk, at der blot var tale om en  

 meningstilkendegivelse fra Jyllands-Postens chefredaktør og ikke en  

 imødegåelse af faktisk forkerte, men yderst skadelige  

 beskyldninger.
Det er afgørende for klager, at genmælet bliver  

 bragt som det, det er, nemlig en faktisk imødegåelse af faktisk  

 forkerte oplysninger.
Klager er enig i, at en ledende artikel i sagens natur  

 må indeholde vurderinger, og at der må være vidt spillerum  

 for skarpe formuleringer.
Imidlertid indeholder lederen forkerte  

 beskyldninger mod avisens ansvarshavende chefredaktør, som i  

 høj grad er egnet til at påføre avisen "skade af  

 betydning", idet det er et ubeføjet angreb på avisens og  

 chefredaktørens journalistiske troværdighed.
Klager har henvist  

 til medieansvarslovens forarbejder, hvoraf det fremgår, at hentydninger  

 og retoriske spørgsmål efter omstændighederne kan  

 være af faktisk karakter og således danne grundlag for krav om  

 genmæle.
Så selv hvis bladet havde ret i, at der alene var tale  

 om vurderinger, ville et genmælekrav alligevel kunne gøres  

 gældende.
Det er således hævet over enhver tvivl, at  

 genmælekravet lever op til lovens formkrav.
Klager har henvist til, at  

 dette også er erkendt af tre andre blade, der umiddelbart har bragt  

 genmæler om samme emne og mod beslægtede  

 misforståelser.
 Klageren har oplyst, at det over for Politikens  

 debatredaktør telefonisk er blevet understreget, at genmælet i  

 sin helhed skulle bringes som et sådant og ikke blot som en  

 meningstilkendegivelse blandt læserbrevene.
 Klager har endelig anmodet nævnet om at tage  

 stilling til, om bladet ved sin ukorrekte handlemåde har handlet i  

 strid med god presseskik.
Bladet har anført, at klagen øjensynlig i  

 nogen grad afspejler en misforståelse af begrebet  

 "genmæle". Det fremgår af medieansvarsloven og praksis,  

 at formålet med genmæleinstituttet   og det må naturligvis  

 gælde i særlig grad, når det gælder vurderinger  

 først og fremmest er at sikre klageren at kunne komme til orde.
Det er  

 i fuldt omfang sket i dette tilfælde.
Bladet har samtidig peget på det usædvanlige i  

 at kræve genmæle alene over for en ledende artikel.
Bladet bragte  

 den pågældende dag og dagen før nyhedsartikler om  

 chefredaktørfyringen på Jyllands-Posten.
Bladet har desuden anført, at de eneste faktuelle  

 oplysninger i lederen, der bestrides i klagers indlæg, er, at  

  Jørgen  Ejbøl   som chefredaktør og direktør har  

 misbrugt avisens journalistik i valgkampen, samt at der skulle være  

 uenighed i chefredaktionen.
Da klager næppe bestrider det faktiske  

 forløb   heriblandt klagers artikel, klagers tv-reklamespots om samme  

 og bureau-fællesskabet med Venstre må det være forskellen  

 mellem "brug" og "misbrug", der udgør den  

 "faktuelle" fejl.
Man er her inde i et åbenbart subjektivt  

 område, der klart unddrager sig den form for berigtigelse, der  

 foresvæver klager.
Alternativt er det  Jørgen  Ejbøls  

 ansvar for hændelsesforløbet, der bestrides.
Men da  

 chefredaktionen som helhed har påtaget sig ansvaret for de  

 pågældende handlinger,  og  Jørgen  Ejbøl er  

 bladets øverste chef, må det have formodningen for sig, at han  

 er ansvarlig for det passerede, indtil det modsatte er dokumenteret.
Bladet har endvidere for så vidt angår  

 uenigheden i chefredaktionen anført, at hele anledningen til den  

 offentlige omtale af Jyllands-Postens forhold er fyringen af en  

 mangeårig chefredaktør.
I den situation må den  

 tilbageværende ledelse tåle kritisk omtale af forløbet.  

 Endvidere nævnes det slet ikke i lederen eller indgår i dens  

 argumentation, hvilke chefredaktører, der har set hvilke artikler,  

 før de gik i trykken.
 Bladet har yderligere anført, at såfremt  

 klagers indlæg skulle opfattes som en berigtigelse eller et dementi,  

 måtte det under alle omstændigheder rumme en langt mere  

 præcis angivelse af, hvilke nye, belastende og faktuelt forkerte  

 oplysninger, man mener, at lederen bringer til torvs.
Bladet har endelig anført, at Jyllands-Postens  

 reaktion er blevet bragt ubeskåret, hurtigt, uden redaktionelle  

 tilføjelser og på en fremtrædende plads.
Bladet har i den  

 forbindelse anmodet nævnet om at afvise klagen over håndteringen  

 af indlægget.
Efter bladets opfattelse ville det føre vidt, hvis  

 danske aviser tog genmæleinstituttet i brug, når de var uenige i  

 et andet dagblads ledende artikler.
Subsidiært anmodes nævnet om  

 at konstatere, at bladet har handlet i overensstemmelse med god presseskik i  

 sagen.
I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Kaare R.
Skou og Kirsten Dyregaard.
 Pressenævnet udtaler:
Det fremgår af medieansvarslovens § 36, stk. 1, at  

 anmodning om genmæle over for oplysninger af faktisk karakter, som er  

 egnet til at påføre nogen økonomisk eller anden skade af  

 betydning, og som er blevet bragt i et massemedie, skal tages til  

 følge, medmindre oplysningernes rigtighed er utvivlsom.
Det  

 følger endvidere af § 39, stk. 1, at genmælet skal  

 offentliggøres vederlagsfrit uden unødig forsinkelse og skal  

 bringes på en så fremtrædende måde, som det efter  

 omstændighederne med rimelighed kan forlanges.
Pressenævnet bemærker indledningsvis, at ordet  

 genmæle i medieansvarsloven anvendes som betegnelse for den korrektion  

 af forkerte faktiske oplysninger, som sker efter begæring af den, hvis  

 forhold er blevet undergivet en urigtig omtale i et medie.
Det er  

 således ikke muligt at få genmæle over for vurderinger.
Nævnet finder, at lederartiklen i det hele er udtryk  

 for Politikens vurdering af baggrunden for   og hensigtsmæssigheden af  

   Jyllands-Postens afskedigelse af bladets chefredaktør,  Ulrik  

  Haagerup.
Klager er derfor ikke berettiget til at få et genmæle  

 angående artiklens udsagn.
 Nævnet finder i øvrigt ikke, at god  

 presseskik er tilsidesat.
