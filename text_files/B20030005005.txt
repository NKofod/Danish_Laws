Bekendtgørelse om apotekernes  

 åbningstid og vagttjeneste I medfør af § 40 i lov om apoteksvirksomhed, jf.  

 lovbekendtgørelse nr. 657 af 28. juli 1995, som ændret senest  

 ved lov nr. 374 af 6. juni 2002, fastsættes:
Kapitel 1 Åbningstid § 1. Den almindelige åbningstid for  

 apoteker, apoteksfilialer og apoteksudsalg er på hverdage  

 følgende:
Mandag til torsdag kl. 9.00-17.30 fredag kl. 9.00-20.00 lørdag kl. 9.00-12.00 onsdag før påske kl. 9.00-20.00 sidste 3 hverdage før juleaftensdag kl. 9.00-20.00 nytårsaftensdag kl. 9.00-12.00 Søn- og helligdage holdes lukket, bortset fra den  

 sidste søndag før juleaftensdag, hvor en apoteker kan  

 vælge at holde åbent.
Apoteker, apoteksfilialer og apoteksudsalg  

 må ikke holdes åbne for publikum på grundlovsdag og  

 juleaftensdag.
Stk. 2. En apoteker kan fravige de i stk. 1 fastsatte  

 åbningstider for de apoteksenheder, som denne driver, når  

 hensynet til lokalt iværksatte almindelige butiksåbningstider  

 taler herfor. Åbningstiden skal dog fastsættes således, at  

 den mandag til fredag ikke er mindre end 8 timer daglig og lørdage  

 ikke mindre end 3 timer, og således at lukketidspunktet ikke er senere  

 end kl. 20.00 på mandage til fredage og kl. 14.00 på  

 lørdage.
Den samlede åbningstid pr. uge må, når  

 bortses fra ugen før jul, ikke overstige 56 timer.
 Stk. 3. Fravigelse i åbningstiden af andet omfang end  

 det i stk. 2 anførte kan kun ske med Lægemiddelstyrelsens  

 godkendelse.
 Stk. 4. Lægemiddelstyrelsen kan i særlige  

 tilfælde påbyde en apoteker at ændre åbningstiden.  

 Hvor der i byer eller lokalområder er mere end et apotek, kan  

 Lægemiddelstyrelsen bestemme, at apotekerne skal have samme  

 åbningstid.
 Stk. 5. Lægemiddelstyrelsen kan meddele apoteker, der  

 drives uden farmaceutisk medhjælp, tilladelse til at holde lukket i  

 kortere tidsrum inden for åbningstiden.
 Stk. 6. I byer uden apotek med vagttjeneste tillader  

 indenrigs- og sundhedsministeren, efter anmodning fra apotekeren, at eet  

 eller flere apoteker har fast åbningstid - nogle få timer om  

 ugen, fortrinsvis lørdag eftermiddag og søndag.
 § 2. Apoteker, apoteksfilialer og apoteksudsalg  

 skal være fuldt tilgængelige for publikum i den for de  

 pågældende apoteker, filialer og udsalg fastsatte  

 åbningstid.
 Stk. 2. For apoteksfilialer kan Lægemiddelstyrelsen i de  

 enkelte tilfælde fastsætte, at receptekspedition kun finder sted  

 i en begrænset del af filialens åbningstid.
 § 3. I de enkelte apoteker, apoteksfilialer og  

 apoteksudsalg skal der findes en for publikum iøjnefaldende angivelse  

 af åbningstiden for pågældende apotek, filial eller  

 udsalg.
 Stk. 2. Apotekerne skal sørge for, at offentligheden  

 samt byens og oplandets medicinalpersoner på passende måde  

 underrettes om apotekernes åbningstid.
 § 4. En apoteker kan bestemme, at apoteket eller  

 en apoteksfilial på hverdage i tidsrummet kl. 08.30-09.00 skal  

 være åbent for modtagelse af telefonrecepter fra læger,  

 tandlæger og dyrlæger.
Kapitel 2 Vagttjeneste § 5. Ved vagttjeneste for et apotek  

 beliggende i en af de byer, der er optaget på liste I i bilaget til  

 denne bekendtgørelse (liste I apotek), forstås, at apoteket ved  

 henvendelse uden for apotekets åbningstid skal være  

 tilgængeligt for ekspedition ved en vagthavende farmaceut, der befinder  

 sig på apoteket.
 Stk. 2. Ved vagttjeneste for et apotek beliggende i en af de  

 byer, der er optaget på liste II og liste III a-b i bilaget til denne  

 bekendtgørelse, forstås, at apoteket i det tidsrum apoteket har  

 vagttjeneste, skal være tilgængeligt for ekspedition ved en  

 vagthavende farmaceut eller farmakonom, der befinder sig på  

 apoteket.
 Stk. 3. Hvis apoteket benytter farmakonomer, jf. stk. 2,  

 skal apotekeren sikre, at en farmaceut, som har vagt på et liste I  

 apotek, kan kontaktes i hele vagttjenesten i tilfælde af  

 tvivlsspørgsmål.
 Stk. 4. Apotekeren skal sikre, at der foreligger en skriftlig  

 instruks, der beskriver i hvilke situationer, en farmaceut skal  

 kontaktes.
 § 6. Ved tilkaldevagttjeneste for et apotek  

 beliggende i en af de byer, der er optaget på liste III a-c i bilaget  

 til denne bekendtgørelse forstås, at man ved direkte  

 eller telefonisk henvendelse til apoteket uden for apotekets åbningstid  

 bliver bekendt med, på hvilket telefonnummer den vagthavende farmaceut  

 eller farmakonom træffes.
Stk. 2. Etablering af tilkaldevagttjeneste  

 forudsætter 1)	at den vagthavende farmaceut eller farmakonom kan komme til  

 stede i apoteket indenfor en rimelig tid, 2)	at der på apoteket findes en tydelig angivelse af  

 telefonnummer for den vagthavende samt oplysning om, hvor nærmeste  

 offentlige telefon er tilgængelig, således at dennes beliggenhed  

 er angivet ved kortskitse, 3)	at der gives egnens læger, tandlæger, dyrlæger,  

 jordemødre og politistation m.v. fornøden underretning om  

 vagtordningen og 4)	at ordningen i øvrigt sikrer en betryggende betjening af dem,  

 der søger apoteket, herunder at der ved telefonisk henvendelse til  

 apotekets nummer enten foregår omdirigering af samtalen til den  

 vagthavendes telefon eller gives oplysning om den vagthavendes  

 telefonnummer.
 Stk. 3. Hvis apoteket benytter farmakonomer, jf. stk. 1,  

 skal apotekeren sikre, at en farmaceut, som har vagt på et liste I  

 apotek, kan kontaktes i hele vagttjenesten i tilfælde af  

 tvivlsspørgsmål.
 Stk. 4. Apotekeren skal sikre, at der foreligger en skriftlig  

 instruks, der beskriver i hvilke situationer, en farmaceut skal  

 kontaktes.
 § 7. Ethvert apotek og enhver apoteksfilial, der  

 er lukket, skal ved indgangen være forsynet med et let læseligt  

 skilt med oplysninger om navn og beliggenhed for de(t) nærmeste  

 apotek(er) med vagttjeneste eller tilkaldevagttjeneste samt med oplysning om,  

 inden for hvilket tidsrum de(t) nærmeste apotek(er) har vagttjeneste.  

 Disse oplysninger skal også gives ved opkald til apotekets eller  

 apoteksfilialens telefonnummer.
 Stk. 2. Apotekerne skal sørge for, at offentligheden  

 samt byens og oplandets medicinalpersoner på passende måde  

 underrettes om apotekernes vagttjeneste.
Stk. 3. Enhver apoteker, farmaceut og apoteksmedhjælper,  

 der ikke har vagttjeneste efter bekendtgørelsens §§ 8 og 9, har  

 pligt til at efterkomme en anmodning fra medicinalpersoner om udlevering af  

 lægemidler m.v. uden for apotekets åbningstid.
Pligten  

 gælder alene, såfremt apotekeren, farmaceuten eller  

 apoteksmedhjælperen bor i umiddelbar nærhed af apoteket eller en  

 af apotekets filialer og træffes hjemme.
 § 8. I de byer, som er optaget på liste I i  

 bilaget til bekendtgørelsen, etableres vagttjeneste i hele tidsrummet  

 uden for apotekets åbningstid.
 Stk. 2. I de byer, som er optaget på liste II i bilaget  

 til bekendtgørelsen, etableres vagttjeneste på lørdage  

 fra kl. 17.30 til kl. 18.30 og på søn- og helligdage fra kl.  

 16.00 til kl. 18.00. Apotekeren kan dog placere vagttjenesten på andre  

 tidspunkter tilpasset efter lokale behov.
 Stk. 3. Lægemiddelstyrelsen fastsætter, hvilke(t)  

 apotek(er) i de pågældende byer, der skal have vagttjeneste.
 § 9. I de byer, som er optaget på liste III,  

 a-c, i bilaget til bekendtgørelsen, skal eet apotek have  

 tilkaldevagttjeneste i hele tidsrummet uden for apotekets  

 åbningstid.
 Stk. 2. Denne tilkaldevagttjeneste kan efter  

 Lægemiddelstyrelsens nærmere bestemmelse for den enkelte by enten  

 pålægges et apotek fast eller være skiftende mellem  

 hensigtsmæssigt beliggende apoteker.
 Stk. 3. Apoteker, der har tilkaldevagttjeneste og som ligger i  

 de byer, der er optaget på liste III, a, i bilaget til  

 bekendtgørelsen, skal have vagttjeneste på hverdage indtil kl.  

 22.00, på lørdage indtil kl. 14.00 og fra kl. 18.00 til kl.  

 22.00, samt på søn- og helligdage fra kl. 10.00 til kl.14.00 og  

 fra kl. 18.00 til kl. 22.00.
Stk. 4. Apoteker, der har tilkaldevagttjeneste og som ligger i  

 de byer, der er optaget på liste III, b, i bilaget til denne  

 bekendtgørelse, skal have vagttjeneste mindst 1 time på  

 hverdage, mindst 2 timer på lørdage og mindst 3 timer på  

 søn- og helligdage.
Vagttjenesten skal tidsmæssigt koordineres  

 med den lokale vagtlægeordning og i øvrigt tilpasses efter  

 lokale behov.
 § 10. Lægemiddelstyrelsen kan ud over det i  

 §§ 8 og 9 fastsatte påbyde eller tillade vagttjeneste i et vist  

 tidsrum uden for apotekets åbningstid, hvor der er behov derfor.
§ 11. De apoteker, som efter  

 bekendtgørelsens §§ 8 og 9 har vagttjeneste eller  

 tilkaldevagttjeneste, er i tidsrummet for vagttjenesten eller  

 tilkaldevagttjenesten forpligtet til, hver inden for sit naturlige  

 område, vederlagsfrit at lade udbringe lægemidler og  

 forbindsstoffer til patienter.
Forsendelsespligten er betinget af, at den  

 ordinerende læge, tandlæge eller dyrlæge skønner det  

 nødvendigt, at lægemidlerne (forbindsstofferne) bringes til  

 veje, før disse kan skaffes på sædvanlig måde.
 § 12. Ved ekspedition fra apoteker og  

 apoteksfilialer under vagttjeneste mellem kl. 20.00 og kl. 08.30, på  

 lørdage dog fra kl. 16.00 samt på søn- og helligdage  

 betales et af indenrigs- og sundhedsministeren fastsat vagtgebyr, jf.  

 apotekerlovens § 44. Vagtgebyr opkræves dog ikke ved ekspedition  

 af recepter, dateret een af de dage, der er omfattet af vagten.
 Stk. 2. Publikums opmærksomhed skal på passende  

 måde henledes på gebyrreglerne.
Kapitel 3 Ikrafttræden § 13. Bekendtgørelsen træder i kraft  

 den 1. februar 2003.
 Stk. 2. Bekendtgørelse nr. 941 af 27. november 1992 om  

 apotekernes åbningstid og vagttjeneste ophæves.
