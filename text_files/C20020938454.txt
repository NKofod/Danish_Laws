Meddelelse om køretøjers  

 indretning og udstyr mv. nr. 1807  

 Dæk (E-e-mærkning og støjgodkendelse) I:  Ændring af Detailforskrifter for Køretøjer  

 2002 Det meddeles hermed, at Færdselsstyrelsen den 22. juli 2002 har  

 udstedt en bekendtgørelse om ændring af Detailforskrifter for  

 Køretøjer 2002. Bekendtgørelsen er vedlagt.
 Bekendtgørelsen gennemfører EF-direktiv 2001/43/EF om  

 dæk (herunder dækstøj) til motorkøretøjer og  

 påhængskøretøjer samt om montering heraf.
 Bekendtgørelsen indfører:
 1.	Krav om E- eller e-mærkning af dæk på nye biler og  

 påhængskøretøjer, der registreres 1. gang den 1.  

 april 2003 eller senere.
 2.	Krav om støjgodkendte dæk (der opfylder de  

 grænser for dækstøj, der er fastsat i EF-direktiv  

 2001/43/EF) på nye biler og påhængskøretøjer,  

 der typegodkendes den 4. februar 2004 eller senere, eller som registreres 1.  

 gang den 4. februar 2005 eller senere.
 3.	Krav om at nye dæk, der monteres på EF-typegodkendt  

 personbil M1 den 1. oktober 2009 (2010/2011) eller senere, skal være  

 støjgodkendte, uanset bilens første  

 registreringsdato.
Eksempel på godkendelsesmærker for ét dæk er  

 gengivet herunder.
Dækket er E-godkendt med hensyn til de almindelige  

 dækegenskaber og e-godkendt med hensyn til støj  

 (godkendelsesnummeret efterfulgt af et lille "s", som er en forkortelse for  

 "sound").
+++FIGUR+++ Ifølge anordning nr. 160 af 27. april 1977 indføres  

 bekendtgørelsen ikke i Lovtidende.
II:  Orientering om yderligere forventede regler Til orientering kan oplyses, at Færdselsstyrelsen agter 1.	At indføre krav om, at regummierede dæk skal være  

 E-mærkede på biler og påhængskøretøjer,  

 der registreres 1. gang den 1. april 2003 eller senere.
 2.	At indføre krav om, at ved udskiftning af dæk fra den  

 1. april 2003 må der kun monteres E-/e-mærkede dæk  

 (herunder regummierede dæk) på motorkøretøjer og  

 påhængskøretøjer, uanset køretøjernes  

 1. registreringsdato.
3.	At indføre krav om, at ved udskiftning af dæk fra den  

 1. oktober 2009 (2010/2011) må der kun monteres støjgodkendte  

 dæk på alle (også ikke-EF-typegodkendte) biler og  

 påhængskøretøjer, uanset køretøjernes  

 1. registreringsdato.
Bestemmelsen vil ikke kunne gælde for  

 regummierede dæk, fordi disse endnu ikke kan støjgodkendes.  

 Når/hvis regummierede dæk vil kunne støjgodkendes fra et  

 givet tidspunkt, vil der også blive indført krav om en  

 sådan godkendelse.
 I alle de ovennævnte tilfælde indgår en undtagelse for  

 diagonaldæk på køretøjer, der er registreret 1.  

 gang før den 1. januar 1980.
Den endelige beslutning om regummierede dæk i pkt. 1. og 2.  

 afhænger af EU-Kommissionens reaktion på Danmarks notificering af  

 dette krav, og den endelige beslutning om E-/e-mærkning og  

 støjgodkendelse i pkt. 2. og 3. afventer en fornyet høring.
Der  

 vil blive udsendt meddelelse, når spørgsmålene er  

 afklarede.
Færdselsstyrelsen, den 22. juli 2002 Ib Rasmussen Bilag BEKENDTGØRELSE OM ÆNDRING AF  

 DETAILFORSKRIFTER FOR KØRETØJER 20021) I Færdselsstyrelsens bekendtgørelse af 8. marts 2002 om  

 detailforskrifter for køretøjers indretning og udstyr,  

 tilføjes vedlagte pkt. 7.05.001 (9), pkt. 8.02.020 (3) og (4), pkt.  

 8.02.110 (1) og (2), pkt. 8.02.141 (1) og pkt. 8.02.142 (1), og i bilag 5  

 tilføjes vedlagte om støjgodkendte dæk.
 GYLDIGHEDSOMRÅDE:
 Bestemmelserne om E-/e-mærkning af dæk i pkt. 8.02.020 (3),  

 pkt. 8.02.110 (1). pkt. 8.02.141 (1) og pkt. 8.02.142 (1) gælder for  

 køretøjer, der registreres 1. gang den 1. april 2003 eller  

 senere.
 Bestemmelserne om støjgodkendte dæk i pkt. 8.02.020 (4) og  

 pkt. 8.02.110 (2) gælder for køretøjer, der typegodkendes  

 den 4. februar 2004 eller senere, eller som registreres den 4. februar 2005  

 eller senere.
Bestemmelsen i bilag 5 om støjgodkendte dæk gælder for  

 dæk, der monteres på EF-typegodkendt personbil M1 fra den 1.  

 oktober 2009, uanset bilens første registreringsdato.
For dæk  

 med en bredde på mere end 185 mm og højst 215 mm er  

 ikrafttrædelsesdatoen dog den 1. oktober 2010, og for dæk med en  

 bredde på mere end 215 mm den 1. oktober 2011.
 ÆNDRINGER:
Bekendtgørelsen indfører krav om, at de fleste dæk fra  

 bestemte tidspunkter skal være E- eller e-mærkede og  

 støjgodkendte.
Disse krav indføres af hensyn til  

 færdselssikkerheden og vejtrafikkens støjniveau.
 IKRAFTTRÆDEN:
 Bekendtgørelsen træder i kraft den 3. august 2002.
Færdselsstyrelsen, den 22. juli 2002 Carsten Falk Hansen /Ib Rasmussen _______________________ 1) Bekendtgørelsen indeholder bestemmelser, der gennemfører  

 Europa-Parlamentets og Rådets direktiv 2001/43/EF,  

 EF-tidende 2001 L211, side 25.
7.05 STØJ 7.05.001 GENERELLE BESTEMMELSER (9) For dækstøj gælder desuden bestemmelserne i pkt.  

 8.02.020 (4) og 8.02.110 (2).
8.02 Hjul 8.02.020 BIL (3) Dæk skal være godkendt og mærket i henhold til  

 EF-direktiv 92/23/EØF eller ECE-regulativ 30, 54 eller 64.  

 Bestemmelsen gælder dog ikke for regummierede dæk.
(4) Dæk skal være støjgodkendt og mærket i henhold  

 til EF-direktiv 92/23/EØF som ændret ved 2001/43/EF med  

 undtagelse af - regummierede dæk, - dæk som kun er beregnet til en hastighed under 80 km/t, - dæk med en nominel fælgdiameter på højst 254 mm  

 (10") eller på mindst 635 mm (25"), og - dæk af T-typen til reservehjul til midlertidig brug.
 Bestemmelsen gælder for bil, der typegodkendes den 4. februar 2004  

 eller senere, eller som registreres den 4. februar 2005 eller senere.
8.05.110 PÅHÆNGS-/SÆTTEVOGN TIL BIL (1) Dæk skal være godkendt og mærket i henhold til  

 EF-direktiv 92/23/EØF eller ECE-regulativ 30, 54 eller 64.
 Bestemmelsen gælder dog ikke for regummierede dæk.
(2) Dæk skal være støjgodkendt og mærket i henhold  

 til EF-direktiv 92/23/EØF som ændret ved 2001/43/EF, med  

 undtagelse af - regummierede dæk, - dæk som kun er beregnet til en hastighed under 80 km/t, - dæk med en nominel fælgdiameter på højst 254 mm  

 (10") eller på mindst 635 mm (25"), og - dæk af T-typen til reservehjul til midlertidig brug.
 Bestemmelsen gælder for påhængs-/sættevogn til  

 bil, der typegodkendes den 4. februar 2004 eller senere, eller som  

 registreres den 4. februar 2005 eller senere.
8.02.141 CAMPINGVOGN (1) For campingvogn gælder reglerne for  

 påhængs-/sættevogn til bil.
8.02.142 ANDET REGISTRERINGSPLIGTIGT PÅHÆNGSREDSKAB (1) Bilag 5 Udstyr EF-Direktiver/ECE-regulativer Støjgodkendte dæk1) EF-direktiv 2001/43/EF (undtagen regummierede dæk og reservehjul til midlertidig brug) 1) Bestemmelserne træder i kraft - 1. oktober 2009 for dæk med dækbredde på  

 højst 185 mm, - 1. oktober 2010 for dæk med dækbredde på  

 mere end 185 mm og højst 215 mm, - 1. oktober 2011 for dæk med dækbredde på  

 over 215 mm.
 Fra disse datoer skal der således ved udskiftning af  

 dæk monteres dæk, der er e-mærkede som  

 støjgodkendte.
