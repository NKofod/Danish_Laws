Til politiet til orientering Trafikministeriet ændrer pr. 1. april 1993 reglerne for synsfri  

 sammenkobling af biler og påhængskøretøjer. Ændringerne gennemføres ved en  

 bekendtgørelse af 22. marts 1993 om synsfri sammenkobling af bil og  

 påhængskøretøj med tilladt totalvægt på højst 3500 kg samt en bekendtgørelse  

 af samme dato, om ændring af Justitsministeriets bekendtgørelse nr. 18 af 10.  

 januar 1992 om registrering af motorkøretøjer m.v.
Bekendtgørelserne udvider adgangen til at foretage synsfri sammenkobling  

 af biler og påhængskøretøjer, således at det fra den 1. april 1993 bliver  

 muligt at få alle typer af biler godkendt til synsfri sammenkobling med  

 påhængskøretøjer, hvis totalvægt ikke overstiger 3500 kg.
Således kan også  

 busser og lastbiler nu godkendes til synsfri sammenkobling med små  

 påhængskøretøjer.
 Samtidig med ikraftrædelsen af de to bekendtgørelser ophæves  

 Justitsministeriets bekendtgørelkse nr. 63 af 24. januar 1989 om synsfri  

 sammenkobling af personbil eller varebil og påhængsvogn eller andet  

 registreringspligtigt påhængsredskab.
Kopi af de nye bekendtgørelser vedlægges til orientering.
Særtryk af  

 bekendtgørelserne vil blive eftersendt.
Med venlig hilsen Henrik Waben Bilag 1 Trafikministeriets bekendtgørelse nr. 136 af 22. marts 1993 om synsfri  

 sammenkobling af bil og påhængskøretøj med en tilladt totalvægt på højst 3500  

 kg.
Bilag 2 Trafikministeriets bekendtgørelse nr. 135 af 22. marts 1993 om ændring af  

 bekendtgørelse om registerering af motorkøretøjer m.v.
