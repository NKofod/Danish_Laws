Cirkulære om ansættelsesbreve for overenskomstansatte i staten (Til samtlige ministerier mv.) 1. Med cirkulære af 5. februar 2016 udsendte Finansministeriet en skabelon til ansættelsesbreve for overenskomstansatte i staten.
2. Efterfølgende er der fra flere sider rejst spørgsmål om visse juridiske aspekter i relation til cirkulæret.
På den baggrund har Moderniseringsstyrelsen besluttet at trække cirkulæret tilbage for at undersøge disse spørgsmål nærmere.
 3. Som bilag til cirkulæret vedlægges en skabelon til ansættelsesbrev, hvor der i forhold til den skabelon, der blev udsendt med cirkulæret af 5. februar 2016 er ændret i pkt. 4. Skabelonen indeholder således ikke længere en standardtekst vedrørende ansættelsesområdet.
Skabelonen gør som hidtil ikke udtømmende op med alle forhold, der kan være relevante for det enkelte ansættelsesforhold.
Der kan derfor være behov for at supplere med yderligere væsentlige vilkår, som gælder i det konkrete tilfælde, jf. arbejdsgiverens pligt til at underrette arbejdstageren om vilkårene for ansættelsesforholdet.
 Skabelonen findes tillige på Moderniseringsstyrelsens hjemmeside www.modst.dk.
