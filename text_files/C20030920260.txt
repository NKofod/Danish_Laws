Vejledning af 6. marts 2003 om betingelser for afvikling af  

 investeringsforeninger og specialforeninger og afdelinger heraf efter § 55 i  

 lov om investeringsforeninger og specialforeninger Indledning Finanstilsynet har fra flere  

 administrationsselskaber modtaget anmodninger om afvikling af en forening  

 eller  

 en afdeling i henhold til § 55 i lov om investeringsforeninger og  

 specialforeninger efter, at medlemmerne var blevet indløst, således at  

 foreningen eller afdelingen ikke længere havde nogen formue.
Regelgrundlag for opløsning af en forening Det fremgår af § 10, stk. 1,  

 nr. 8, at investeringsforeningers og specialforeningers vedtægter skal  

 indeholde bestemmelser om vedtagelse af forslag på generalforsamlingen,  

 herunder om ændring af vedtægter og om foreningens opløsning.
 Endvidere fremgår det af §  

 11, stk. 3, nr. 3, at de beføjelser, der udøves af foreningens  

 generalforsamling, tilkommer på generalforsamlingen en afdelings medlemmer,  

 for  

 så vidt angår afdelingens opløsning, fusion eller spaltning.
Videre fremgår det af lovens  

 § 53, stk. 2, at beslutning om opløsning af en forening træffes af  

 generalforsamlingen og gennemføres ved likvidation, hvis der ikke er fastsat  

 andet i lovgivningen.
Finanstilsynet kan fastsætte en frist for denne  

 beslutnings vedtagelse.
Overskrides fristen, kan Finanstilsynet beslutte, at  

 foreningen træder i likvidation.
Endelig fremgår det af § 55,  

 at Finanstilsynet dog kan tillade anden form for afvikling eller opløsning af  

 en forening eller afdeling, såfremt foreningen fremlægger en afviklingsplan,  

 og  

 depotselskabet erklærer at ville hæfte for såvel forfalden og uforfalden som  

 omtvistet gæld.
I stk. 2 er der fastsat nærmere betingelser.
Baggrunden for § 55 fremgår  

 af bemærkningerne til bestemmelsen.
Det fremgår heraf, at da  

 aktieselskabslovens  

 bestemmelser om opløsning medfører, at medlemmerne ikke kan få indløst deres  

 andele på forlangende, men skal vente til proklamaet er udløbet, det vil sige  

 i  

 mindst 3 måneder, foreslås det i § 55, at Finanstilsynet kan tillade, at  

 foreningen kan opløses ved en enklere procedure end den i § 54 angivne  

 svarende  

 til, hvad der gælder for anpartsselskaber.
Det bemærkes, at det  

 proklama, som foreningen kan indrykke i Statstidende ikke er præklusivt.
Ved  

 opløsning af anpartsselskaber fortsætter hovedanpartsselskabets hæftelse.
Det  

 er denne hæftelse, som depotbanken skal erklære at ville påtage sig.
Regelgrundlag for indløsning Det fremgår af § 31, stk. 1  

 i lov om investeringsforeninger og specialforeninger, at en forening eller  

 afdeling på et medlems forlangende skal indløse andele.
Vedtægterne i en  

 specialforening kan indeholde anden bestemmelse, jf. § 2, stk. 4-6.
 Endvidere fremgår det af stk. 5, at  

 Finanstilsynet skal have meddelelse, såfremt en forenings eller afdelings  

 formue ikke længere opfylder lovens eller vedtægternes mindstekrav.  

 Finanstilsynet kan fastsætte en frist til at bringe formuen i  

 overensstemmelse  

 med mindstekravet eller kan beslutte, at foreningen eller afdelingen skal  

 afvikles.
Endelig fremgår det af stk. 6, at såfremt  

 bestyrelsen i en forening eller afdeling skønner, at imødekommelse af et  

 indløsningskrav, hvorved den resterende formue vil komme under lovens eller  

 vedtægternes mindstekrav, kan betyde en risiko for, at alle andele ikke kan  

 indfries fuldt ud, eller for forskelsbehandling af investorerne og  

 foreningens  

 øvrige kreditorer, skal foreningen udsætte indløsningen og indberette det til  

 Finanstilsynet.
Samtidig skal der gives meddelelse om, hvorvidt foreningen  

 henholdsvis afdelingen søges videreført ved reetablering af formuen, jf. § 6,  

 stk. 3, nr. 2, eller om bestyrelsen vil forelægge et forslag til beslutning  

 om  

 opløsning af foreningen eller afdelingen for generalforsamlingen.
Regelgrundlag for foreningernes pligt til at meddele  

 Finanstilsynet oplysninger i henhold til § 41 i lov om investeringsforeninger  

 og specialforeninger Ifølge § 41 i lov om  

 investeringsforeninger og specialforeninger skal foreningen og de valgte  

 revisorer straks meddele Finanstilsynet oplysninger om forhold, der er af  

 afgørende betydning for foreningens fortsatte virksomhed.
Finanstilsynets vurdering af formalia vedrørende  

 opløsning Det fremgår af de ovenfor  

 nævnte bestemmelser, at beslutning om opløsning af en forening eller en  

 afdeling heraf, skal træffes på en generalforsamling efter reglerne fastsat i  

 vedtægterne.
Det er Finanstilsynets  

 fortolkning af de ovenfor nævnte bestemmelser sammenholdt med bestemmelserne  

 i  

 lovens kapitel 8, Tilbagekaldelse af godkendelse, opløsning af fusion og  

 spaltning, at beslutning om opløsning af en forening eller en afdeling skal  

 træffes  

 af generalforsamlingen i foreningen eller afdelingen.
Det gælder også, når  

  

 alle  

  

 medlemmer af en forening med få medlemmer ønsker deres andele indløst,  

 således  

 at foreningen eller afdelingen ikke har nogen formue, såfremt medlemmernes  

 andele  

 bliver indløst.
Det er også  

 generalforsamlingen, der skal træffe beslutning om opløsning, når en forening  

 eller afdeling skal opløses i henhold til § 55 i lov om  

 investeringsforeninger  

 og specialforeninger, hvorefter Finanstilsynet kan tillade en anden form for  

 afvikling eller opløsning end likvidation.
Finanstilsynet har dog accepteret,  

 at en forening eller afdeling med et enkelt eller få medlemmer i stedet for  

 at  

 indsende dokumentation for, at generalforsamlingen har truffet beslutning om  

 opløsning, i stedet for indsender en erklæring underskrevet af alle  

 afdelingens  

 medlemmer om, at de ønsker foreningen afviklet efter § 55.
 Når Finanstilsynet har givet  

 tilladelse til afvikling efter § 55, kan foreningen indløse investorernes  

 andele, men ikke før.
Finanstilsynets vurdering af anvendelsen af § 55 i  

 lov om investeringsforeninger og specialforeninger Baggrunden, for at § 55 blev  

 indsat i lov om investeringsforeninger og specialforeninger, var, som det  

 fremgår af bemærkningerne, at investorerne ved afvikling efter § 55 kan få  

 deres andele indløst, når Finanstilsynet har givet tilladelse til  

 afviklingen,  

 således at de ikke - som ved likvidation - skal afvente udløbet af  

 proklamafristen på 3 måneder.
Afvikling af en forening eller afdeling, når alle  

 andelene er blevet indløst Finanstilsynet har modtaget  

 flere anmodninger om afvikling af foreninger efter § 55, efter at foreningen  

 havde indløst alle medlemmers andele.
Herefter overholdt foreningen ikke  

 længere formuekravet, og der var ikke medlemmer, der kunne træffe beslutning  

 på  

 en generalforsamling.
Denne fremgangsmåde er en overtrædelse af lov om  

 investeringsforeninger og specialforeninger og foreningens vedtægter,  

 hvorefter  

 en forening eller afdeling kan opløses efter generalforsamlingens beslutning  

 herom.
Finanstilsynet skal derfor  

 gøre foreningerne opmærksomme på, at en forening ikke kan lade alle  

 medlemmerne  

 indløse deres andele med den virkning, at foreningen eller afdelingen derved  

 ikke længere har en formue og heller ikke har medlemmer, der kan træffe  

 beslutning om, at foreningen skal opløses.
Foreningen skal som udgangspunkt  

 have en formue på mindst 10 mio. kr.
 Muligheden for at indløse  

 medlemmer, selvom der ikke bliver tale om en situation som nævnt efter § 31,  

 stk. 6, således at foreningens formue ikke opfylder kravet på 10 mio. kr.,  

    

 kan således ikke anvendes til reelt at opløse  

 en forening.
 Det er Finanstilsynets  

 vurdering, at det ikke er i overensstemmelse med lov om  

 investeringsforeninger  

 og specialforeninger, at Finanstilsynet giver tilladelse til afvikling efter  

 §  

 55 i lov om investeringsforeninger og specialforeninger, når foreningen  

 ulovligt har indløst sine medlemmer, men at Finanstilsynet i stedet skal  

 kræve  

 likvidation i medfør af lovens § 53, stk. 2, sidste punktum.
Dette medfører, at det er en  

 forudsætning for, at en forening eller afdeling kan få tilladelse til  

 afvikling  

 efter § 55, at den stadig har en formue og medlemmer.
Har den ikke det, skal  

 den afvikles ved likvidation.
 Dette er i overensstemmelse  

 med Finanstilsynets praksis på andre virksomhedsområder, hvor tilsynet som  

 udgangspunkt ikke vil give tilladelse til afvikling på anden måde end  

 likvidation, når der er tale om lovovertrædelser, men kræver, at virksomheden  

 skal afvikles ved likvidation.
Foreningerne skal være  

 opmærksomme på pligten i henhold til § 41 i lov om investeringsforeninger og  

 specialforeninger til straks at meddele Finanstilsynet oplysninger om  

 forhold,  

 der er af afgørende betydning for foreningens fortsatte virksomhed.
Endvidere  

 skal foreningerne være opmærksomme på, at det er strafbelagt at overtræde §§  

 31, stk. 5 og 6 samt 41.
 Afvikling i andre tilfælde, hvor en forening eller  

 afdeling ikke opfylder formuekravet på 10 mio. kr.
En forening eller afdeling  

 kan kortvarigt have en formue, der ikke opfylder minimumskravet på 10 mio.  

 kr.  

 I sådanne tilfælde skal foreningen give Finanstilsynet meddelelse efter § 31,  

 stk. 5. Finans-  

  

 tilsynet kan fastsætte en frist til, at foreningen igen opfylder kravet, jf.  

 stk. 5, eller beslutte, at foreningen eller afdelingen skal opløses.
Efter §  

 53, stk. 2 kan Finanstilsynet fastsætte en frist for, at generalforsamlingen  

 træffer beslutning om at opløse foreningen eller afdelingen.
 I sådanne tilfælde vil  

 foreningen eller afdelingen også kunne afvikles efter § 55.
Særligt om stiftelse af fåmandsforeninger og  

 afdelinger Finanstilsynet skal anmode  

 om, at administrationsselskaberne for fåmandsforeninger gør investorerne  

 opmærksomme på, at opløsning af en forening kræver beslutning på en  

 generalforsamling eller beslutning herom på et bestyrelsesmøde, samt en  

 erklæring herom fra alle foreningens eller afdelingens investorer.  

 Investorerne  

 kan indløse en så stor del af deres andele, at der stadig er en formue på 10  

 mio. kr., hvorefter foreningen må træffe beslutning om opløsning og søge  

 Finanstilsynet om tilladelse til afvikling.
Andet Finanstilsynet skal for god  

 ordens skyld tilføje, at en forening eller afdeling ikke kan  

 gemmes til  

 senere brug.
Vejledning om afvikling efter § 55 Finanstilsynet har som bilag  

 1 udarbejdet den vedlagte vejledning for ansøgning om tilladelse til  

 afvikling  

 af en forening eller afdeling i henhold til § 55.
 Vejledningen erstatter  

 vejledningen af 6. maj 2002.
Finanstilsynet, den 6. marts 2003 Marianne Knudsen Bilag 1 Vejledning om  

 ansøgning om afvikling af en forening eller afdeling i henhold til § 55 i lov  

 om investeringsforeninger og specialforeninger.
 Når en forenings eller en  

 afdelings generalforsamling har truffet beslutning om at opløse foreningen  

 eller afdelingen efter § 55 i lov om investeringsforeninger og  

 specialforeninger, skal foreningen følge den nedenfor angivne procedure.  

 Foreningen skal til Finanstilsynet indsende:
 En  

 skriftlig anmodning om afvikling efter § 55.
En  

 bekræftet kopi af referatet af det bestyrelsesmøde, hvor det blev besluttet  

 at  

 indkalde til generalforsamling med henblik på at foreslå foreningens eller  

 afdelingens opløsning.
Er der tale om en forening med få medlemmer, skal  

 foreningen indsende en bekræftet kopi af referatet af det bestyrelsesmøde,  

 hvor  

 der blev truffet beslutning om opløsning af foreningen eller afdelingen efter  

 §  

 55, jf. pkt. 3.
 En  

 bekræftet kopi af protokollatet/terne, hvoraf det fremgår, at  

  

 generalforsamlingen  

  

 har truffet en lovlig beslutning om opløsning af foreningen eller afdelingen  

 ved afvikling på anden måde end ved likvidation, jf. § 55. Såfremt der er  

 tale  

 om en forening eller afdeling med få medlemmer, kan foreningen i stedet  

 indsende en erklæring underskrevet af alle foreningens eller afdelingens  

 medlemmer om, at de ønsker alle deres andele indløst, samt en erklæring fra  

 bestyrelsen om, at foreningen ikke har andre medlemmer.
 Allonge  

 til foreningens vedtægter med en ændring af bestemmelsen om foreningens eller  

 afdelingens navn, således at der til foreningens eller afdelingens navn er  

 tilføjet "under afvikling".
 Foreningens  

 originale vedtægter.
6.  

 	  

    

 En plan for afvikling af foreningen eller  

 afdelingen.  

  

 Planen skal som minimum indeholde oplysninger om hvornår i processen, -  

 	  

    

 foreningen sælger værdipapirerne, om de  

 sælges på en gang eller løbende -  

 	  

    

 medlemmerne indløses, om de indløses á conto  

 eller på en gang -  

 	  

    

 foreningen udsteder proklama ·  

 	  

    

 foreningen udarbejder et  

 afviklingsregnskab, og hvornår foreningen forventer, at det foreligger, samt  

 eventuelle andre forhold, der har betydning for afvikling af den enkelte  

 forening eller afdeling.
 En bekræftet kopi af en erklæring fra depotselskabet  

 om, at depotselskabet vil hæfte for såvel forfalden og uforfalden som  

 omtvistet  

 gæld.  

    

 Erklæringen skal være  

 beløbsubegrænset og løbe indtil Finanstilsynet har færdigbehandlet sagen om  

 afvikling af foreningen eller afdelingen.
 Såfremt foreningen eller afdelingen er skattepligtig,  

 en bekræftet kopi af en erklæring fra told- og skattemyndighederne om, at der  

 ikke foreligger skatte- og afgiftskrav vedrørende foreningen eller  

 afdelingen.  

 Er foreningen ikke skattepligtig, skal dette oplyses.
På dette grundlag giver  

 Finanstilsynet tilladelse til, at foreningen eller afdelingen kan afvikles  

 efter § 55 i lov om investeringsforeninger og specialforeninger.
Samtidig  

 underretter Finanstilsynet Erhvervs- og Selskabsstyrelsen, depotbanken og  

 foreningens revisorer.
 Herefter kan foreningen  

 indløse alle medlemmernes andele.
Endvidere skal foreningen  

 indrykke proklama om afviklingen i Statstidende.
Hvis foreningen indrykker  

 proklama, førend Finanstilsynet har givet tilladelse til afvikling efter §  

 55,  

 skal det fremgå af proklamaet, at afviklingen forudsætter Finanstilsynets  

 tilladelse.
Når Finanstilsynet har givet  

 tilladelse til afvikling efter § 55 er foreningen ikke længere underlagt  

 placeringsbestemmelserne i kapitel 9 og 10, således at foreningen i  

 afviklingsperioden kan sælge værdipapirerne bedst muligt.
Imidlertid har  

 Finanstilsynet fået oplyst, at IFR har undersøgt dette forhold og er kommet  

 til  

 det resultat, at 25 pct. reglen i skattelovgivningen også gælder under en  

 forening  

 eller afdelings afvikling.
 Når proklamafristen er  

 udløbet, og det afsluttende regnskab foreligger, skal foreningen til  

 Finanstilsynet indsende:
 En  

 bekræftet kopi af foreningens proklama i Statstidende med angivelse af  

 	  

    

 indrykningsdatoen.
 2.  

 	  

    

 Det afsluttende, reviderede regnskab for  

 foreningen eller afdelingen. (Regnskabet skal  

 	  

    

 udarbejdes  

 af foreningens bestyrelse og direktion eller direktionen i  

 	  

    

 administrationsselskabet  

 og derefter revideres af revisor, jf. aktieselskabsloven § 122, jf.  

 	  

    

 lov om  

 investeringsforeninger og specialforeninger § 54 samt § 35, stk. 1).
 Når der er tale om, at en forening  

 afvikles efter § 55, skal administrationsselskabet  

 	  

 indsende 2 eksemplarer af det afsluttende regnskab, da  

 Finanstilsynet skal sende et  

 	  

    

 eksemplar  

 til Erhvervs- og Selskabsstyrelsen.
 Foreningens originale vedtægter med henblik på  

 annullering.
 En erklæring fra bestyrelsen om, at al gæld er betalt.
 Er der tale om, at en afdeling af en  

 investeringsforening er blevet afviklet, skal foreningen  

 	  

    

 indsende de originale vedtægter, hvori  

 afdelingen ikke længere er omtalt, til godkendelse  

 	  

    

 efter de sædvanlige regler om godkendelse af  

 vedtægtsændringer.
 Er der tale om afvikling af en specialforening, skal  

 foreningen indsende to eksemplarer af  

 	  

    

 vedtægterne,  

 hvori afdelingen ikke længere er omtalt, til Erhvervs- og Selskabsstyrelsen.
 Når Finanstilsynet har  

 gennemgået de nævnte dokumenter, sletter Finanstilsynet foreningen eller  

 afdelingen af tilsynets fortegnelse over foreninger og afdelinger og giver  

 foreningen, dens revisorer, depotselskabet, Erhvervs- og Selskabsstyrelsen,  

 Danmarks Nationalbank, Told- og Skattestyrelsen og Danmarks Statistik  

 meddelelse herom.
 Herefter er depotselskabet  

 ikke længere forpligtet af sin erklæring eller garanti.
