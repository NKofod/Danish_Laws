Landsskatteretskendelse vedr.
Omkostningsgodtgørelse for  

 udgifter til sagkyndig bistand - revisor er tillige medarbejdende ægtefælle i  

 klagerens selvstændige virksomhed Klagen skyldes, at regionen har afvist at yde omkostningsgodtgørelse  

 for udgifter til sagkyndig bistand, der er ydet A af revisor B (herefter  

 benævnt repræsentanten), da han er anset for ansat i klagerens selvstændige  

 virksomhed C.
Landsskatterettens  

 afgørelse Klageren har søgt om  

 omkostningsgodtgørelse med 50 % af i alt 40.981 kr. (inkl. moms).
 Regionen har godkendt  

 omkostningsgodtgørelse med 50 % af 15.375 kr. (inkl. moms).
 Landsskatteretten godkender  

 omkostningsgodtgørelse med 50 % af i alt 40.981 kr. (inkl. moms).
Sagens oplysninger Klagerens repræsentant har  

 den 14. juli 2005 på vegne af klageren ansøgt om á conto udbetaling af  

 omkostningsgodtgørelse for udgifter til sagkyndig bistand i forbindelse med  

 klagerens sag i skatteankenævnet med 50 % af i alt 40.981 kr. (inkl. moms).
Af de 40.981 kr. (inkl. moms)  

 vedrører 25.606 kr. (inkl. moms) faktura af 14. juli 2005 udstedt af C til  

 klageren.
De resterende 15.375 kr. (inkl. moms) vedrører faktura af 13. juli  

 2005 fra D advokat.
 C er en enkeltmandsvirksomhed  

 med klageren som ansvarlig indehaver.
 Klageren og repræsentanten er  

 gift med hinanden, og repræsentanten er for tidligere indkomstår beskattet  

 efter reglerne i kildeskattelovens § 25 A som medhjælpende ægtefælle  

 vedrørende  

 overskuddet.
Regionens afgørelse Regionen har ikke godkendt  

 omkostningsgodtgørelse med 50 % af i alt 25.606 kr. (inkl. moms) for udgifter  

 til sagkyndig bistand ydet af repræsentanten.
 I henhold til  

 procesvejledning, afsnit K.3.1, ydes der ikke omkostningsgodtgørelse til  

 sagkyndig  

 bistand ydet af en person, der er ansat hos den godtgørelsesberettigede.
 I en udtalelse til den  

 daværende Told- og Skattestyrelse har regionen anført, at der ved afgørelsen  

 er  

 lagt vægt på, at ansøgningen er attesteret af repræsentanten på vegne af C,  

 samt at den med ansøgningen medfølgende faktura er udstedt af C.
Endvidere er det anført, at C  

 er et enkeltmandsfirma med klageren som ansvarlig indehaver.
Det er regionens  

 opfattelse, at ansættelsesforhold, medhjælpende ægtefælle og  

 enkeltmandsvirksomhedens tidsforbrug ikke lader sig adskille.
Klagerens påstand og  

 argumenter Klagerens repræsentant har  

 fremsat påstand om, at der godkendes omkostningsgodtgørelse for den del af  

 klagerens udgifter, som regionen ikke har godkendt godtgjort.
Repræsentanten er ikke ansat  

 i klagerens virksomhed, men alene medhjælpende ægtefælle.
Repræsentanten er  

 selvstændig revisor for enkelte firmaer.
Omsætningen i repræsentantens  

 revisionsvirksomhed er under 50.000 kr., hvorfor denne ikke er  

 momsregistreret.
 Der er ikke nogen retspraksis  

 for, at man sammenkæder ansat ægtefælle med medhjælpende ægtefælle.
Den af C udstedte faktura er  

 senere blevet annulleret og erstattet af en faktura udstedt den 16. august  

 2005  

 af repræsentantens egen selvstændige revisionsvirksomhed.
Til dokumentation  

 herfor har repræsentanten fremlagt en kopi af denne faktura.
Landsskatterettens  

 bemærkninger og begrundelse Af skattestyrelseslovens § 33  

 D, stk. 1 (nu skatteforvaltningslovens § 55, stk. 1), fremgår bl.a. følgende:
Godtgørelse ydes 1) ved klage til  

 skatteankenævnet eller til Landsskatteretten ( ) Endvidere fremgår følgende af  

 skattestyrelseslovens § 33 C, stk. 1 (nu skatteforvaltningslovens § 54, stk.  

 1):
 Godtgørelsesberettigede er  

 følgende udgifter, når de ifølge regning skal betales eller er betalt:
 1) Udgifter til sagkyndig  

 bistand, medmindre den sagkyndige er ansat hos den godtgørelsesberettigede.
( ) Den sagkyndige bistand må  

 anses for ydet af repræsentanten på vegne af C.
 Der er herved henset til, at  

 fakturaen af 14. juli 2005, der fulgte med klagerens ansøgning om  

 omkostningsgodtgørelse,  

 var udstedt af C, og at ansøgningen var underskrevet af repræsentanten på  

 vegne  

 af C.
 Med lov nr. 233 af 23. maj  

 1984 om omkostningsdækning af udgifter til sagkyndig bistand i skattesager  

 (omkostningsdækningsloven) blev fradragsretten for disse udgifter erstattet  

 af  

 en tilskudsordning for at modvirke forskelle i fradragsværdien mellem høje og  

 lave indkomster.
Med lov 238 af 2. april 1997  

 blev omkostningsdækningsloven ophævet og indholdet blev indsat som kapitel 3  

 A  

 i den dagældende skattestyrelseslov.
Bestemmelsen i omkostningsdækningslovens  

 §  

 1, stk. 2, om at udgifter til bistand i skattesager ikke kan fradrages i  

 indkomstopgørelsen, blev indsat i ligningslovens § 7 Q, stk. 2.
 Med vedtagelsen af loven blev  

 det i den dagældende skattestyrelseslovs § 33 B, stk. 1, nr. 1, præciseret,  

 at  

 der ikke ydes omkostningsgodtgørelse for udgifter til sagkyndig bistand, hvis  

 den sagkyndige er ansat hos den godtgørelsesberettigede.
Baggrunden herfor var, at en  

 arbejdsgiver har fradragsret for den ansattes løn.
Ydes den sagkyndige  

 bistand  

 af en ansat hos den godtgørelsesberettigede, skal den godtgørelsesberettigede  

 således ikke både være berettiget til fradrag for lønudgiften og samtidig  

 kunne  

 opnå godtgørelse for denne.
 Ved overførsel til  

 medarbejdende ægtefælle efter fordelingsreglerne i kildeskattelovens § 25 A,  

 kan der vælges mellem overførsel af indtil 50 % af virksomhedens overskud,  

 dog  

 højst et grundbeløb på 117.300 kr. reguleret efter personskattelovens § 20,  

 jf.  

 kildeskattelovens § 25 A, stk. 3, eller den friere fordelingsregel i  

 kildeskattelovens § 25 A, stk. 8, hvor virksomhedens resultat frit kan  

 fordeles  

 mellem ægtefællerne, i det omfang det sagligt kan begrundes i driften.  

 Endvidere har ægtefællerne mulighed for at indgå en lønaftale, jf.  

 kildeskattelovens § 25 A, stk. 7.
 Fælles for kildeskattelovens  

 § 25 A, stk. 3 og 8, er, at den del af virksomhedens resultat, der overføres  

 til den medarbejdende ægtefælle, skattemæssigt betragtes som indvundet ved  

 selvstændig erhvervsvirksomhed, jf. ligningsvejledningen 2006 A.A.4.5.2.1.
 Der er således tale om  

 overskudsdisponering, hvor den del af resultatet, der overføres til den  

 medarbejdende  

 ægtefælle, ikke kan fradrages i opgørelsen af dette.
 Såfremt der er indgået en  

 lønaftale mellem ægtefællerne, får den ægtefælle, der i overvejende grad  

 driver  

 virksomheden, status som arbejdsgiver med pligt til at indeholde A-skat,  

 AM-bidrag og SP-bidrag af den løn, som udbetales til den deltagende  

 ægtefælle,  

 der i denne sammenhæng således får status som lønmodtager, jf.  

 ligningsvejledningen 2006 A.A.4.5.2.2. En pligt der ikke eksisterer, hvis  

 reglerne  

 i kildeskattelovens § 25 A, stk. 3, og 8 anvendes.
 Begrebet ansat i  

 skattestyrelseslovens § 33 C, stk. 1, nr. 1 (nu skatteforvaltningslovens §  

 54,  

 stk. 1, nr. 1), dækker således ikke i relation til mulighederne for at få  

 omkostningsgodtgørelse for en medarbejdende ægtefælle, der beskattes efter  

 kildeskattelovens § 25 A, stk. 3, eller 8.
 Repræsentanten er  

 medarbejdende ægtefælle i klagerens virksomhed C, hvorfor den af  

 repræsentanten  

 ydede sagkyndige bistand er omfattet af adgangen til omkostningsgodtgørelse.
 Den påklagede afgørelse  

 ændres derfor i overensstemmelse med klagerens påstand.
