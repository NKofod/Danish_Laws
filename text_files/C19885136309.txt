 Bestemmelserne i kirkeministeriets cirkulære af 15. juli 1985 om budget og  

 regnskab for samt revision af kirkelige kasser m.v. ændres og præciseres  

 herved på følgende punkter:
REGNSKABSUDVALG 1. Bestemmelsen i cirkulærets punkt D., 5. afsnit, om  

 obligatorisk valg af 2 medlemmer til et regnskabsudvalg ophæves ved udløbet  

 af indeværende menighedsrådsvalgperiode den 26. november 1988.
 Formanden for menighedsrådet skal fremtidig godkende, at kassebogføring er  

 mere end 14 dage bagud, samt kontoudtog, jfr. bilag til revisionsinstruks for  

 revision af menighedsrådenes regnskaber punkt II, stk. 2 og 5.
Menighedsrådet afgør selv, om der skal opretholdes en funktion som  

 økonomiudvalg.
Vejledning om en sådan funktion vil blive udarbejdet i  

 samarbejde mellem Danmarks Provsteforening og Landsforeningen af  

 Menighedsrådsmedlemmer.
KVARTALSVIS RAPPORTERING 2.A I henhold til bilag til revisionsinstruks pkt.
II, stk. 2, skal  

 kvartalsvis rapportering fremsendes til menighedsrådet senest 2 måneder efter  

 kvartalets udløb.
Det skal herved præciseres, at det er hensigten med ordningen, at  

 kvartalsrapporterne inden for 2-måneders perioden behandles på et  

 menighedsrådsmøde.
Det er således ikke tilstrækkeligt, at kvartalsrapporten  

 afgives til menighedsrådet så sent i perioden, at den eventuelt først på et  

 langt senere tidspunkt kan behandles i et møde.
B.
Med virkning fra næste menighedsrådsvalgperiode den 27. november 1988  

 skal et eksemplar af kvartalsrapporten tilsendes provstirevisor senest 2  

 måneder efter kvartalets udløb.
C.
Det vil øge kvartalsrapportens anvendelighed, hvis den udfærdiges på en  

 hel regnskabsblanket og ikke kun på oversigtsskemaet.
KASSEBEHOLDNING 3. I bilag til revisionsinstruks for revision af  

 menighedsrådenes regnskaber pkt.
II, stk. 3, er den maksimale kontante  

 kassebeholdning ved dagens slutning fastsat til 500 kr.
 På grundlag af indvundne erfaringer siden bestemmelsernes ikraftrædelse  

 har det kunnet konstateres, at denne regel ikke i alle tilfælde er praktisk  

 gennemførlig.
 Det tiltrædes derfor, at maksimum for den kontante kassebeholdning ved  

 dagens slutning i særlige tilfælde efter aftale mellem menighedsråd og  

 provstirevisor kan fastsættes til et højere beløb end 500 kr.
 Det er fortsat en forudsætning, at kassebeholdningen ved dagens slutning  

 er så lille som praktisk muligt.
PROCEDUREN VED REGNSKABSAFLÆGGELSEN 4. Bestemmelserne i cirkulærets § 8 om  

 regnskabsaflæggelse har siden ordningens ikrafttrædelse givet anledning til  

 nogen usikkerhed om selve proceduren i forbindelse med regnskabets  

 aflæggelse.
 I det følgende uddybes, hvorledes regnskabsaflæggelsen gennemføres.  

 Menighedsrådet aflægger regnskab i underskrevet stand og sender 2 eksemplarer  

 til provstiudvalget (se pkt. 5) og 3 eksemplarer samt bilagene til  

 provstirevisor inden den 1. april.
 Når menighedsrådet modtager det reviderede regnskab i 2 eksemplarer samt  

 revisionsprotokol fra provstirevisor, behandles regnskabet på et  

 menighedsrådsmøde og forsynes med rådets eventuelle bemærkninger.
 Det reviderede regnskab underskrives af menighedsrådet ved formanden og  

 forsynes med dato. 2 regnskaber med revisionsprotokol fremsendes til  

 provstiudvalget senest den 1. oktober.
 Provstiudvalget kan dispensere fra denne frist.
 Regnskabsblankettens side 3 vil fremtidig indeholde et særligt felt til  

 menighedsrådets underskrift.
 Efter provstiudvalgets godkendelse tilbagesendes 1 eksemplar af regnskabet  

 til menighedsrådet, medens provstiudvalget beholder det andet eksemplar.
 Efter modtagelsen af det godkendte regnskab behandler menighedsrådet  

 regnskabet på ordinært rådsmøde, og bemærkning herom optages i  

 menighedsrådets protokol.
STATISTIK 5. Af hensyn til indsamling af materiale til den  

 statistik over folkekirkens finanser, som udarbejdet af Danmarks Statistik,  

 vil der med virkning fra regnskabsåret 1987 blive udsendt et yderligere  

 regnskabsskema pr. kasse.
Dette skema afgives til provstiudvalget jfr. pkt.  

 4.
UDBETALING AF DEN KIRKELIGE LIGNING 6. På given foranledning skal man henlede  

 opmærksomheden på at ligningsbeløbet til de kirkelige kasser som hidtil  

 udbetales ved hver måneds begyndelse af kommunen til menighedsrådene med 1/12  

 månedlig.
IKRAFTTRÆDELSE 7. Bestemmelserne i pkt. 1 og pkt. 2 B træder som  

 anført i kraft henholdsvis ved udløbet af indeværende og begyndelsen af næste  

 menighedsrådsvalgperiode (27. november 1988).
 Bestemmelserne i punkt 4 og 5 har virkning fra aflæggelsen af regnskabet  

 for regnskabsåret 1987.
 De øvrige bestemmelser træder ikraft straks.
Kirkeministeriet, den 15. marts 1988 P.M.V.
 E.B.
