Bekendtgørelse om ændring af bekendtgørelse om anvendelse af lov om Bruxelles I-forordningen m.v. på konventionen af 30. oktober 2007 om retternes kompetence og om anerkendelse og fuldbyrdelse af retsafgørelser på det civil- og handelsretlige område (Islands tiltrædelse af Luganokonventionen) § 1 I bekendtgørelse nr. 1342 af 10. december 2009 om anvendelse af lov om Bruxelles I-forordningen m.v. på konventionen af 30. oktober 2007 om retternes kompetence og om anerkendelse og fuldbyrdelse af retsafgørelser på det civil- og handelsretlige område (Luganokonventionen), som ændret ved bekendtgørelse nr. 1436 af 11. december 2010, foretages følgende ændring:
 1. I § 3 indsættes som stk. 3:
»Stk. 3. Bekendtgørelsen har virkning fra den 1. maj 2011 for så vidt angår Island.« § 2 Bekendtgørelsen træder i kraft den 1. maj 2011.
