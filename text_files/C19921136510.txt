 Cirkulæreskrivelse om retningslinier vedrørende forholdsregler mod  

 HIV-smitte for så vidt angår indsatte i kriminalforsorgens institutioner. (*  

 1) (Til kriminalforsorgens anstalter og arresthusene).
 Efter forslag fra kriminalforsorgens konsulent i almenlægelige og  

 hygiejniske spørgsmål og efter forhandling med Sundhedsstyrelsen fastsættes  

 følgende retningslinier vedrørende forholdsregler mod HIV-smitte for så vidt  

 angår indsatte i kriminalforsorgens institutioner.
I.
Information.
 Med henblik på information af indsatte om HIV-smitte har direktoratet i  

 samråd med Sundhedsstyrelsen udarbejdet meddelelsen »Information om  

 AIDS«.
 Meddelelsen bør opsættes på opslagstavlerne på opholdsafdelingerne og  

 lignende steder.
 Indsatte, der som følge af enrumsanbringelse eller lignende er afskåret  

 fra at gøre sig bekendt med meddelelsen, bør have et eksemplar udleveret.
 Eksemplarer kan rekvireres i direktoratets 4. kontor.
II.
Undersøgelse mv.
III.
Anbringelse af indsatte, hos hvem der er påvist antistoffer mod  

 AIDS.
 Indsatte, hos hvem der er påvist antistoffer mod AIDS, vil under normale  

 forhold ikke frembyde smittefare for personale eller medindsatte og bør  

 derfor som udgangspunkt ikke overføres til institutionens sygeafdeling eller  

 anbringes i enrum.
 Overførsel til sygeafdeling eller anbringelse i enrum kan dog ske, såfremt  

 den indsatte fremsætter begæring herom eller med sin adfærd udsætter  

 medindsatte eller andre for smittefare.
IV.
Indberetning om foretagne undersøgelser.
 Institutionens læge skal månedsvis afgive indberetning til  

 kriminalforsorgens konsulent i almenlægelige og hygiejniske spørgsmål om  

 samtlige foretagne undersøgelser med henblik på påvisning af antistoffer mod  

 AIDS.
 Indberetning sker på særskilt skema.
V.
Direktoratets cirkulæreskrivelse af 13. desember 1985 om  

 retningslinier vedrørende forholdsregler mod AIDS for så vidt angår indsatte  

 i kriminalforsorgens institutioner ophæves hermed.
 Cirkulæreskrivelsen træder i kraft straks.
Anders Troldborg / Alette Reventlow (* 1) Skrivelsen er optaget i Kriminalforsorgens Cirkulæresamling (KC  

 G-6-10).
