Pressenævnets kendelse i sag 2008-6-643 [K] har klaget til Pressenævnet over en artikel på www.politiken.dk den 7. december 2007, idet han mener, at god presseskik er tilsidesat.
1. Sagsfremstilling www.politiken.dk bragte den 7. december 2007 en artikel under overskriften DR klar til Yallahrup-retssag og underoverskriften DR-chef afviser, at to unge indvandrere skulle være idemænd til Yallahrup Færgeby-julekalenderen.
De var blot konsulenter, lyder det. .
Artiklen omhandlede en tvist vedrørende ophavsrettighederne til Danmarks Radios julekalender, Yallahrup Færgeby.
www.politiken.dk bragte en rettet version af artiklen.
Af underoverskriften fremgik nu DR-chef afviser, at to unge med indvandrerbaggrund [tidligere: to unge indvandrere] skulle være idemænd til Yallahrup Færgeby-julekalenderen.
De var blot konsulenter, lyder det. .
I forlængelse af artiklen var indsat følgende:
 Rettelse:
Politiken.dk omtalte i den oprindelige udgave af denne artikel [B] og [K] som indvandrere.
Det er blevet rettet til unge med indvandrerbaggrund. 2. Parternes synspunkter 2.1. [K]s synspunkter [K] har anført, at det er faktuelt forkert at præsentere ham som indvandrer.
Han er født og opvokset i Danmark og dansk statsborger.
Det ville være korrekt at præsentere ham som efterkommer af indvandrere, andengenerationsindvandrer eller ung med indvandrerbaggrund. [K] har påpeget, at der er forskel på, om man er indvandrer eller har indvandrerbaggrund.
2.2. www.politiken.dks synspunkter www.politiken.dk har givet klager ret i, at udtrykket indvandrer er upræcist og faktuelt forkert i den pågældende artikel.
Avisen har efterfølgende rettet udtrykket til unge med indvandrerbaggrund som foreslået af klager.
 3. Pressenævnets begrundelse og afgørelse:
 I sagens behandling har følgende nævnsmedlemmer deltaget:
Jytte Scharling, Jan Kristensen, Kaare R.
Skou og Bodil Mørkøv Ullerup.
Det følger af de vejledende regler for god presseskik, at det er massemediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives er korrekte, jf. punkt A.1.
Pressenævnet finder det uheldigt, at www.politiken.dk anvendte betegnelsen indvandrer om [K], der efter det oplyste er født og opvokset i Danmark og dansk statsborger.
I den konkrete sammenhæng finder nævnet imidlertid, at forholdet ikke i sig selv er tilstrækkeligt til at udtale kritik.
Nævnet bemærker, at www.politiken.dk efterfølgende berigtigede forholdet.
 Pressenævnet finder, at www.politiken.dk heller ikke i øvrigt har tilsidesat god presseskik.
