Fremsat den 3. december 2004 af Lone Møller (S),  

 Sophie Hæstorp Andersen (S), Jette Bergenholz Bautrup (S), Poul Qvist  

 Jørgensen  

 (S) og Grete Schødts (S) Forslag til folketingsbeslutning om  

 indførelse af ensartede regler for hygiejnestandarder på danske  

  

 sygehuse Folketinget pålægger regeringen inden den 1. juli 2005 at  

 fremsætte lovforslag, der indfører ensartede regler for hygiejnestandarder på  

 danske sygehuse.
Bemærkninger til forslaget Forslaget er en uændret genfremsættelse af beslutningsforslag  

 nr.
B 95 fra folketingsåret 2003-04. Se Folketingstidende 2003-04,  

 Folketingets  

 forhandlinger side 6158 og 10776, tillæg A side 4086 og 4088 og tillæg B side  

 1420.
 Den danske prævalensundersøgelse foretaget i 1999 af Statens  

 Serum Institut viser, at op til 8 pct. af sygehuspatienterne får en  

 sygehusinfektion (nosokomiel infektion) oven i den lidelse, der oprindelig  

 var  

 årsag til indlæggelsen, jf. artiklen »Synlig Kvalitet i sundhedsvæsenet« i  

 CAS-nyt  

 nr. 82, juli 1999. Det svarer til ca. 80.000 patienter på årsbasis.
Nosokomielle infektioner koster samfundet store summer på  

 årsbasis, formentlig 1 til 2 mia. kr. alene i direkte  

 behandlingsomkostninger.  

 Hertil kommer den forringede livskvalitet for patienterne  undertiden  

 også med  

 for tidlig død til følge.
Tages der ydermere hensyn til tabt  

 arbejdsfortjeneste, kan de samlede omkostninger opgøres til et langt større  

 beløb.
Siden 1999 har Statens Serum Institut og Dansk Standard udviklet  

 nye standarder for hygiejne på danske sygehuse.
Den oprindeligt planlagte  

 serie  

 af standarder er angiveligt nu komplet.
Over 100 eksperter i sundhedsvæsenet  

 har deltaget aktivt i arbejdet med at udvikle de nye standarder, og  

 Indenrigs-  

 og Sundhedsministeriet har ved at bevilge 2,8 mio. kr. bidraget væsentligt  

 til  

 finansieringen af udviklingsarbejdet.
Tilskyndet af sundhedsmyndighederne har Statens Serum Institut  

 påbegyndt forberedelserne til uddannelse af en ny generation af  

 hygiejnesygeplejersker.
Hygiejnesygeplejerskerne vil kunne bidrage yderligere  

 til øget bevidstgørelse af sygehusledelserne og deres hygiejneorganisationer  

 om  

 de nye standarder.
Tilsvarende gennemfører Dansk Standard uddannelse af  

 specialiseret bedømmelsespersonale, der kan være med til at hjælpe sygehusene  

 med at måle resultatet af forebyggelsesindsatsen.
Forarbejdet er således gjort for at komme problemet med dårlig  

 hygiejne på danske sygehuse til livs.
Socialdemokratiet forudsætter, at det  

 vil  

 være de pågældende hygiejnestandarder, som Statens Serum Institut og Dansk  

 Standard har udviklet for hygiejne på sygehuse, der lægges til grund for  

 indførelsen af ensartede regler for hygiejnestandarden på danske sygehuse.  

 Der  

 henvises til DS 2450, »Styring af infektionshygiejne i sundhedssektoren.
Krav  

 til ledelsessystemet beskriver, hvordan man kan etablere et system til  

 styring  

 af infektionshygiejne« og DS 2451, »Styring af infektionshygiejne i  

 sundhedssektoren.
Krav til forebyggende foranstaltninger består af 12 dele,  

 der  

 supplerer med konkrete retningslinier for en række områder«.
Det er ikke tilstrækkeligt at overlade indførelsen af de nye  

 hygiejnestandarder til sygehusenes eget initiativ.
Dels er det  

 hensigtsmæssigt,  

 at samtlige danske sygehuse benytter samme standarder  hvilket vil være  

 et  

 usandsynligt udkomme, hvis valget af hygiejnestandarder beror på valgfrihed  

 − dels er der en række barrierer for indførelsen af de nye  

 hygiejnestandarder, som sygehusene har svært ved at overvinde, f.eks. at der  

 ofte ikke er allokeret midler til gennemførelse af de lokale udviklings- og  

 uddannelsesprojekter, som skal føre til sygehusenes praktiske indførelse af  

 de  

 nye standarder.
Arbejdet med at indføre standarderne går efter  

 Socialdemokratiets opfattelse for langsomt, og der gås for usystematisk til  

 værks.
Dette skyldes blandt andet, at viden om standardernes eksistens og  

 indhold på ledelsesplan og på beslutningstagerniveau fortsat er mangelfuldt.  

 Man kan således stadig støde på den fejlagtige antagelse, at det hele drejer  

 sig om almindelig rengøring af gulve og inventar på trods af, at fokus også  

 skal rettes mod håndhygiejne og steril brug af sterilt udstyr.
Det vurderes, at den økonomiske udgift i forbindelse med at  

 indføre standarderne vil blive 1 til 2 mio. kr. pr. sygehus, da de enkelte  

 sygehuse trods alt ikke starter fra grunden.
Dette beløb vil hurtigt være  

 betalt tilbage i form af bedre styring og færre infektionstilfælde.
Skriftlig fremsættelse Lone Møller  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af ensartede regler for hygiejnestandarder  

 på danske sygehuse.
(Beslutningsforslag nr.
B 67).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
