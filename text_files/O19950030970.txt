 Resumé  


  

 En journalist klagede over at Trafikministeriet havde afslået aktindsigt i  

 den brevveksling mv. der fulgte som konsekvens af kritikken i  

 "Bernstein-rapporterne". Brevvekslingen drejede sig om eventuelt  

 ansvar hos bestemte ansatte i DSB.
Trafikministeriet havde efter offentlighedslovens § 10, nr. 4, om  

 myndighedens brevveksling med sagkyndige til brug i retssager eller ved  

 overvejelser afslået aktindsigt i breve bl.a. fra to advokater der havde  

 betjent henholdsvis DSB og Bernstein-udvalget.
Dokumenterne var videregivet  

 til  

 ministeriet.
Ombudsmanden kritiserede ikke afslaget på aktindsigt.
Ministeriet afslog også efter offentlighedslovens § 10, nr. 4,  

 aktindsigt i en redegørelse fra Kammeradvokaten.
Redegørelsen indeholdt  

 Kammeradvokatens vurdering af om der var grund til tjenstlige reaktioner over  

 for ansatte i DSB.
Ombudsmanden udtalte at Kammeradvokatens responsum ikke  

 var  

 omfattet af undtagelsesbestemmelsen i offentlighedslovens § 10, nr. 4.  

 Ombudsmanden kunne ikke som en relevant mulighed lægge til grund at sagerne  

 ville ende med en retssag. (J. nr. 1994-1904-501).
Aktindsigt i sagkyndig, juridisk redegørelse fra  

 Kammeradvokaten En journalist (A) klagede  

 over en afgørelse fra Trafikministeriet som havde afslået aktindsigt i en  

 brevveksling.
 Sagens omstændigheder var  

 følgende:
 I et brev af 7. juli 1994 til  

 Trafikministeriet bad A om aktindsigt i "ethvert notat, telefonnotat,  

 fremsendelsespåtegning og påfølgende brevudveksling m.v., der måtte være  

 mellem  

 Trafikministeriet, DSB's direktion, Finansministeriet, anklagemyndigheden,  

 herunder politiet og auditør, og andre berørte parter i konsekvens af de  

 såkaldte Bernstein-rapporter." A bad også om aktindsigt i "ethvert  

 notat el.lign., der måtte være mellem de i sagen berørte personers faglige  

 organisationer, idet det begæres, at de pågældendes navne, men ikke funktion  

 i  

 Statens tjeneste udelades." Han bad om at offentlighedslovens  

 tidsfrister  

 blev overholdt.
 Den 20. juli 1994 svarede  

 Trafikministeriet bl.a. således:
 "Man skal i denne  

 anledning meddele Dem, at ministeriet efter statsrevisorernes beretning har  

 iværksat en undersøgelse, og at denne pågår i øjeblikket.
 Man skal således under  

 henvisning til § 7 og § 10, nr. 3 og 4, i offentlighedsloven meddele, at De  

 på  

 nuværende tidspunkt ikke kan bevilges aktindsigt som ønsket.
 Endvidere skal man samtidig  

 meddele Dem, at man, når den igangværende undersøgelse er afsluttet, -  

 såfremt  

 De fortsat ønsker det - vil vende tilbage til sagen.
Man skal dog i den  

 forbindelse allerede nu henlede opmærksomheden på, at der kan være tale om  

 dokumenter af en karakter og med et indhold, der gør, at der i medfør af  

 offentlighedsloven og anden lovgivning m.v. ikke skal/ikke vil kunne meddeles  

 aktindsigt." I et brev af 25. juli 1994  

 protesterede A over ikke at have fået aktindsigt.
A protesterede specielt mod  

 at ministeriet havde henvist til offentlighedslovens § 10, nr. 3. Han  

 anmodede  

 også ministeriet om efter "ekstraheringsbestemmelsen" i  

 offentlighedslovens § 11 at sende "en informativt dækkende ekstrakt af,  

 hvad der sker i konsekvens af Bernsteinrapporterne, indtil den begærede  

 aktindsigt er imødekommet".
 Trafikministeriet meddelte  

 den 1. august 1994 at A's brev af 25. juli 1994 ikke gav anledning til  

 ændringer i afgørelsen af 20. juli 1994 som ministeriet henholdt sig til.
A klagede herefter til mig.
A  

 oplyste at han havde bedt om aktindsigt for at kunne gengive, om  

 Trafikministeriet reagerede mod nogen person(er) i Finansministeriet,  

 Trafikministeriet eller DSB efter Statsrevisorernes bemærkninger til  

 Bernstein-udvalgets rapporter.
 I anledning af klagen udtalte  

 Trafikministeriet den 1. september 1994 følgende:
 "...
Man skal .. udtale, At  

  

 det fremgår af (A's) klage, "at (A) har bedt om aktindsigt  

 for at kunne gengive, hvorvidt Trafikministeriet reagerer imod nogen  

 person(er)  

 i Finansministeriet, Trafikministeriet eller DSB efter Statsrevisorernes  

 bemærkninger til Bernsteinudvalgets rapporter", At  

  

 ministeren umiddelbart efter Statsrevisorernes udtalelse den 25.  

 maj 1994 bad henholdsvis departementet og DSB's administrerende direktør om  

 endnu engang at vurdere ansvarsforholdene i forbindelse med DSB's  

 færgedispositioner (dette var klageren bekendt), og At  

  

 formålet med ministerens anmodning netop var at tilvejebringe et  

 materiale, på baggrund af hvilket ministeren kunne træffe beslutning om  

 eventuel ansvarsplacering, herunder om der var grundlag for at søge ansvar  

 gjort gældende mod nogen personer i DSB.
 På denne baggrund fandt  

 ministeriet ikke at kunne meddele (A) aktindsigt i sagen, førend ministeren  

 havde truffet beslutning i sagen og meddelt Folketinget og Statsrevisorerne  

 sin  

 beslutning.
 Man skal derfor henholde sig  

 til afgørelsen af 20. juli 1994 og de heri angivne årsager til, at  

 aktindsigtsanmodningen  

 ikke kunne imødekommes.
 Det kan i tilknytning hertil  

 oplyses, at trafikministeren nu har truffet beslutning i sagen, og at (A)  

 herefter er meddelt aktindsigt.
..." Den 2. september 1994 oplyste  

 A at ministeriet havde fremsendt et materiale der - så vidt han kunne se -  

 tilfredsstillede redaktionens informationsbehov.
A gjorde opmærksom på at han  

 af gode grunde ikke kunne ane om der fortsat blev tilbageholdt materiale.
A  

 oplyste at han formentlig havde modtaget et relevant materiale, men at han  

 fortsat bad om at jeg vurderede det berettigede i at Trafikministeriet gav  

 afslag på aktindsigt den 20. juli og 1. august 1994.
Trafikministeriet sendte den  

 30. august  

 1994 A  

 kopi af ministerens breve af 29. august 1994 til Folketingets Trafikudvalg,  

 Statsrevisorerne og Folketingets Lovsekretariat ad spørgsmål S 1361 stillet  

 af folketingsmedlem Tommy Dinesen.
Som et bilag indgik Kammeradvokatens  

 redegørelse af 15. juni 1994 og en DSB direktørs redegørelse til  

 trafikministeren  

 af 20. juni 1994.
 I et brev af 19. juni 1995  

 udtalte jeg følgende:
 "Trafikministeriets  

 afslag på aktindsigt er sket med henvisning til offentlighedslovens §§ 7 og  

 10,  

 nr. 3 og 4. Disse bestemmelser har denne ordlyd:
 "  

  

 § 7.
Retten til aktindsigt  

 omfatter ikke en myndigheds interne arbejdsdokumenter.
Som interne  

 arbejdsdokumenter  

 anses dokumenter, der udarbejdes af en myndighed til eget  

 brug, brevveksling mellem forskellige enheder inden for samme  

 myndighed og brevveksling mellem en kommunalbestyrelse og dennes  

 udvalg, afdelinger og andre organer eller mellem disse organer indbyrdes.
 ...
 § 10.
 Retten til aktindsigt  

 omfatter ikke:
 ...
 3) Dokumenter, der udveksles  

 i forbindelse med, at en myndighed udfører sekretariatsopgaver for en anden  

 myndighed.
4) Myndigheders brevveksling  

 med sagkyndige til brug i retssager eller ved overvejelse af, om retssag bør  

 føres." Trafikministeriet har  

 endvidere afslået Deres begæring om at få aktindsigt i faktiske oplysninger  

 efter offentlighedslovens § 11, stk. 1. Bestemmelsen har denne ordlyd:
"Oplysninger i  

 dokumenter, der er omfattet af § 7 og § 10, nr. 1-4, om faktiske  

 omstændigheder, der er af væsentlig betydning for sagsforholdet, skal uanset  

 disse bestemmelser meddeles i overensstemmelse med lovens almindelige  

 regler." Deres begæring om aktindsigt  

 angik ethvert notat, telefonnotat, fremsendelsespåtegning og påfølgende  

 brevudveksling mv. der måtte være mellem Trafikministeriet, DSB's direktion,  

 Finansministeriet, anklagemyndigheden, herunder politiet og auditør, og andre  

 berørte parter i konsekvens af de såkaldte Bernstein-rapporter.
Endvidere  

 vedrørte aktindsigten ethvert notat eller lignende der måtte være mellem de i  

 sagen berørte personers faglige organisationer.
1. Der er i sagen en række  

 dokumenter fra medarbejdere i Trafikministeriets departement til  

 trafikministeren  

 eller departementschefen.
Disse dokumenter er alle af intern karakter, jf.  

 offentlighedslovens § 7, og dermed undtaget fra retten til aktindsigt.
Ingen  

 af  

 dokumenterne indeholder efter min opfattelse oplysninger der skal ekstraheres  

 efter offentlighedslovens § 11, stk. 1. Jeg har ved min gennemgang ment at  

 kunne lægge til grund at der ikke i disse dokumenter er faktiske  

 omstændigheder  

 af væsentlig betydning for sagsforholdet, der ikke fremgår af andre  

 dokumenter  

 der er undergivet aktindsigt efter de almindelige regler.
2. Der findes en række breve  

 eller notater udarbejdet af DSB og sendt til Trafikministeriet.
En række af  

 dokumenterne er breve eller notater fra en direktør i DSB, til  

 trafikministeren  

 eller til Trafikministeriets departementschef.
Dokumenter der sendes fra DSB  

 til Trafikministeriet, er ikke interne.
DSB og Trafikministeriet er to  

 myndigheder.
Spørgsmålet er om DSB i hvert fald i visse tilfælde kan anses  

 for  

 at udføre sekretariatsfunktioner for Trafikministeriet, således at  

 dokumenterne derved anses for undtaget fra retten til aktindsigt efter  

 offentlighedslovens § 10, nr. 3.
I den sag der er optrykt i  

 Folketingets Ombudsmands beretning for 1992, s. 96, har jeg udtalt mig om  

 anvendelsesområdet for denne bestemmelse (s. 103). Sagen vedrørte en  

 anmodning  

 om aktindsigt i en skrivelse fra Industriministeriets departement til  

 Forbrugerstyrelsens direktør.
Ministeriet havde henvist til bestemmelsen i  

 offentlighedslovens § 10, nr. 3, fordi skrivelsen indeholdt en anmodning om  

 at  

 styrelsen udarbejdede et bidrag der skulle indgå i det lovforberedende  

 arbejde  

 vedrørende finansloven.
Skrivelsen måtte derfor anses for et led i  

 dokumentudvekslingen i forbindelse med styrelsens sekretariatsbistand for  

 departementet.
Jeg henviste i min udtalelse til at bestemmelsen har et  

 snævert  

 anvendelsesområde og primært tager sigte på tilfælde hvor  

 sekretariatsfunktionen fremgår af lovgivningen på området.
Der anerkendes  

 efter  

 min opfattelse ikke herudover nogen almindelig adgang til ved konkret  

 beslutning at udpege en myndighed som sekretariat for en anden myndighed med  

 den konsekvens, at brevvekslingen mellem myndighederne bliver undtaget fra  

 retten  

 til aktindsigt.
I det tilfælde som sagen angik, hvor der var tale om et  

 almindeligt samarbejde mellem departement og styrelse - en relation hvor  

 hovedreglen om aktindsigt i myndighedernes indbyrdes brevveksling ofte er  

 fremhævet - var der efter min opfattelse ikke grundlag for at benytte  

 undtagelsesbestemmelsen i offentlighedslovens § 10, nr. 3. Jeg anså det for  

 en fejl at Industriministeriet havde henvist til denne bestemmelse som  

 begrundelse  

 for at afvise at give aktindsigt.
 I overensstemmelse med det  

 jeg anførte i Folketingets Ombudmands beretning for 1992, s. 96, mener jeg  

 ikke  

 at den korrespondance der har været mellem DSB og Trafikministeriet om de  

 konsekvenser  

 der skulle drages som følge af Bernstein-rapporterne, kan undtages fra  

 aktindsigt  

 efter bestemmelsen i offentlighedslovens § 10, nr. 3. Dette gælder selv om  

 korrespondancen har været mellem ledelsen i DSB og ledelsen i ministeriet.
 Jeg har derfor bedt  

 Trafikministeriet om at genoptage sagen og træffe en ny afgørelse for så  

 vidt angår disse dokumenter.
 Jeg har bedt ministeriet om  

 at underrette mig om hvad ministeriet foretager sig i sagen.
3. Ministeriet har også afslået  

 aktindsigt efter offentlighedslovens § 10, nr. 4. Der foreligger i sagen  

 breve  

 fra 2 advokater der har betjent henholdsvis DSB og Bernstein-udvalget.
Jeg  

 har  

 ved min behandling lagt til grund at henvisningen til offentlighedslovens §  

 10, nr. 4, tager sigte på disse dokumenter.
Jeg kan ikke kritisere at  

 Trafikministeriet afslog aktindsigt i disse dokumenter med henvisning til at  

 de var omfattet af undtagelsesbestemmelsen om at myndigheders brevveksling  

 med  

 sagkyndige til brug i retssager eller ved overvejelse af om retssag bør  

 føres.  

 Selv om det er DSB og Bernstein-udvalget der har korresponderet med  

 advokaterne,  

 mener jeg ikke at dokumenterne ved at blive videregivet til Trafikministeriet  

 bliver omfattet af retten til aktindsigt.
Jeg henviser til  

 "Offentlighedsloven"  

 med kommentarer af John Vogter, 2. udg. (1992), s. 174.
 Endvidere har jeg forstået  

 ministeriets brev af 20. juli 1994 således at ministeriet afslog aktindsigt i  

 Kammeradvokatens redegørelse af 15. juni 1994 til en administrerende direktør  

 i  

 DSB efter bestemmelsen i offentlighedslovens § 10, nr. 4.
Begrundelsen for undtagelsesbestemmelsen  

 i offentlighedslovens § 10, nr. 4, er at sikre at det offentlige på samme  

 måde  

 som en modpart har ret til - som grundlag for sine overvejelser forud for  

 eller i forbindelse med en retssag - at søge fornøden sagkyndig vejledning,  

 uden at andre skulle have adgang til at gøre sig bekendt med sådanne  

 responsa,  

 jf. betænkning nr. 325/1963, s. 67 (angående den tilsvarende bestemmelse i  

 partsoffentlighedsloven af 1963, § 6). Det er antaget at også brevveksling  

 med sagkyndige om  

  

 juridiske  

 tvivlsspørgsmål  

  

 der ikke har direkte sammenhæng med et aktuelt eller  

 eventuelt sagsanlæg, men hvor dette må underforstås som en nærliggende  

 mulighed i forbindelse med den pågældende sag, vil kunne undtages fra  

 aktindsigt  

 efter offentlighedslovens § 10, nr. 4. Dette har formentlig størst praktisk  

 betydning i forhold til offentlige myndigheders brevveksling med  

 Kammeradvokaten eller andre juridisk sagkyndige om en påtænkt foranstaltnings  

 lovlighed.
Jeg henviser til forarbejderne til loven optrykt i  

 Folketingstidende  

 1969-70, tillæg B, sp. 2150 og sp. 2152ff, til betænkning nr. 857/1978 om  

 offentlighedslovens revision, s. 239, Niels Eilschou Holm "Det  

 Kontradiktoriske Princip", s. 419, note 54, og Niels Eilschou Holm i  

 Juristen, 1969, s. 170.
 I det foreliggende tilfælde  

 har direktøren forelagt sagen for Kammeradvokaten for at Kammeradvokaten  

 kunne  

 afgive sin vurdering af, om der ud fra det eksisterende materiale i sagen om  

 DSB's færgedrift mellem Århus og Kalundborg med chartring af Ask og Urd var  

 grund til at iværksætte undersøgelser mod bestemte ansatte i DSB med henblik  

 på  

 eventuelle ansættelsesretlige eller andre reaktioner.
 Det er min opfattelse at  

 direktøren ønskede at anvende Kammeradvokaten for at få en uvildig,  

 sagkyndig,  

 juridisk vurdering af om der var grundlag for at iværksætte reaktioner over  

 for  

 en eller flere af de ansatte i DSB.
Jeg kan ikke lægge til grund  

 som en relevant mulighed at sagerne ville ende med en retssag.
Den  

 sagsbehandling som eventuelt kunne blive en følge af Kammeradvokatens  

 udtalelse, ville være en tjenestemandssag, ikke en retssag.
 På denne baggrund er det min  

 opfattelse at Kammeradvokatens responsum ikke er omfattet af  

 undtagelsesbestemmelsen  

 i offentlighedslovens § 10, nr. 4. Efter forarbejderne til bestemmelsen må  

 det  

 fastholdes at det forhold som den juridiske rådgivning af en myndighed angår,  

 som en nærliggende mulighed må kunne resultere i en retssag, for at  

 dokumentet ikke er omfattet af aktindsigt.
 Jeg mener derfor ikke at  

 Trafikministeriet kunne undtage dokumentet fra retten til aktindsigt efter  

 offentlighedslovens § 10, nr. 4.
 Det forhold at Kammeradvokatens  

 redegørelse ved breve af 24. og 27. juni 1994 fra direktøren blev sendt til  

 to  

 andre administrerende direktører, illustrerer at redegørelsen heller ikke af  

 myndighederne blev håndteret som et dokument omfattet af offentlighedslovens  

 §  

 10, nr. 4.
 Trafikministeriet kunne  

 derfor ikke med henvisning til undtagelsesbestemmelsen i offentlighedslovens  

 § 10, nr. 4, udskyde tidspunktet for at give aktindsigt i dokumentet til  

 ministeren havde truffet beslutning i sagen og meddelt Folketinget og  

 Statsrevisorerne sin beslutning.
Jeg kritiserer  

 Trafikministeriet for at have givet Dem midlertidigt afslag på aktindsigt i  

 Kammeradvokatens vurdering.
På tilsvarende måde mener jeg ikke at ministeriet  

 var berettiget til at give midlertidigt afslag på aktindsigt i direktørens  

 redegørelse til trafikministeren.
Jeg har gjort Trafikministeriet  

 bekendt med min opfattelse.
Da De nu har fået aktindsigt i disse dokumenter,  

 foretager jeg mig ikke mere vedrørende dette spørgsmål." Ved brev af 27. juni 1995  

 meddelte Trafikministeriet mig at ministeriet har givet aktindsigt i en række  

 dokumenter i sagen.
 Ved en senere skrivelse  

 meddelte jeg Trafikministeriet at jeg havde taget det oplyste til  

 efterretning,  

 og at jeg herefter ikke foretog mig videre.
 NOTER (*1) Jf.  

 FOB 1992, s. 96.
