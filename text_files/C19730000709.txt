(Til samtlige amtsråd og  

 kommunalbestyrelser) Ved de som bilag 1 og 2 til nærværende cirkulære optrykte love af 15.  

 december 1972 og 13. december 1972 er der foretaget nogle ændringer i loven  

 om kommunal indkomstskat, jfr. lovbekendtgørelse nr. 162 af 3. maj 1972, og  

 lov nr. 70 af 3. marts 1971 om udskrivning af skat til amtskommunen.
 I nærværende cirkulære vil der blive givet en redegørelse for de  

 gennemførte ændringer.
A.
KOMMUNAL INDKOMSTSKAT.
1. Ifølge § 3 i den kommunale indkomstskattelov  

 fordeles en skatteyders kommunale indkomstskat mellem de kommuner, i hvilke  

 skatteyderen har haft ophold i det pågældende kalenderår.
Med virkning fra og  

 med indkomståret 1972 er der blevet indført særregler for skattedeling mellem  

 kommunerne i de tilfælde, hvor Københavns eller Frederiksberg kommune som  

 skattekommuner er pligtig at afgive en andel af den en skatteyder påhvilende  

 kommunale indkomstskat, idet de nævnte kommuner herefter alene skal afgive 80  

 pct. af det beløb, der hidtil har skullet afgives.
 Denne særregel finder anvendelse såvel i tilfælde, hvor en skatteyder  

 fraflytter en af de to nævnte kommuner som i tilfælde, hvor skatten skal  

 fordeles på grund af skatteyderens landliggerophold, højskoleophold o.lign. i  

 en anden kommune.
 I den udstrækning, hvor fordelingen bliver foretaget af  

 kildeskattedirektoratet på grundlag af de i det centrale skatteyderregister  

 indeholdte oplysninger, vil 20 pct. af fordelingsbeløbene af  

 kildeskattedirektoratet blive tilbageholdt og afregnet over for Københavns  

 henholdsvis Frederiksberg kommune.
 Begrundelsen for den nævnte lovændring er, at den kommunale indkomstskat i  

 Københavns og Frederiksberg kommuner også skal dække de udgifter, der er  

 forbundet med løsningen af opgaver, der andetsteds varetages af  

 amtskommunerne, i hvilken forbindelse bemærkes, at den amtskommunale  

 indkomstskat ikke er genstand for fordeling.
 2. Fristen for en kommunalbestyrelses adgang til efter  

 den kommunale indkomstskattelovs § 4 at anmelde krav om fordeling eller  

 omfordeling af kommunal indkomstskat i tilfælde, hvor kommunalbestyrelsen  

 mener, at kommunen med urette er holdt uden for fordeling af den en person  

 påhvilende kommunale indkomstskat eller finder fordelingen urigtig, er med  

 virkning fra og med fordelingen af den kommunale indkomstskat for  

 indkomståret 1971 forlænget med 3 måneder.
 Man skal samtidig henlede opmærksomheden på, at tidsfristen for  

 fremsættelse af krav som hidtil er indispensabel, hvilket vil sige, at  

 skattekommunens afvisning af krav, der fremsættes senere end 1 år og 3  

 måneder efter udløbet af det pågældende kalenderår, ikke kan ændres af nogen  

 anden myndighed.
 3. Endelig er § 15 i den kommunale indkomstskattelov  

 ophævet, hvilket imidlertid ikke medfører nogen ændring i den hidtidige  

 retstilstand, idet reglen har været uden reelt indhold, siden § 38, stk. 5, i  

 statsskatteloven blev ophævet ved ikrafttrædelsesloven til kildeskatteloven.
B.
AMTSKOMMUNAL INDKOMSTSKAT.
 I loven om udskrivning af skat til amtskommunen er der kun foretaget en  

 enkelt ændring af teknisk karakter gående ud på, at amtsrådet har samme ret  

 til at rejse indsigelse mod den skattekommune, der er udpeget for en  

 skatteyder, som tilkommer en kommunalbestyrelse efter § 2 i lov om kommunal  

 indkomstskat.
Amtsrådet i en amtskommune, der mener, at den for en skatteyder udpegede  

 skattekommune ikke er den rette, kan således for så vidt angår personer, der  

 var skattepligtige den 5. september forud for det pågældende kalenderår,  

 inden den 1. marts i kalenderåret rejse indsigelse herimod over for den for  

 skatteyderen udpegede skattekommune.
Ved indtræden af skattepligten efter §  

 2, stk. 5, i den kommunale indkomstskattelov kan indsigelse rejses endtil 5  

 måneder efter skattepligtens indtræden.
 I tilfælde, hvor et amtsråd rejser en sådan indsigelse over for en  

 skattekommune, bør amtsrådet samtidig underrette amtsrådet i den amtskommune,  

 inden for hvis område den for skatteyderen udpegede skattekommune er  

 beliggende, således at dette amtsråd får lejlighed til at udtale sig om  

 berettigelsen af den fremsatte indsigelse.
 Det er indvidere fastsat, at eventuelle tvister mellem kommunalbestyrelser  

 og amtsråd om skattekommunespørgsmål afgøres af indenrigsministeren.
 INDENRIGSMINISTERIET, DEN 10. januar  

 1973.
 P.M.V.
 Zeuthen.
/Johs.
Pedersen.
 Bilag 1.
 Lov nr. 575 af 15. december 1972 om ændring af lov om kommunal  

 indkomstskat.
 (Udelades her).
 Bilag 2.
 Lov nr. 583 af 13. december 1972 om ændring af lov om udskrivning af skat  

 til amtskommunen.
 (Udelades her).
