Klage  

 over manglende behandling af lungesygdom Nævnet fandt ikke grundlag for at kritisere lægen for  

 hans behandling af patienten i perioden fra maj til september 2002. Ifølge  

 journalen havde patienten i løbet af året 2001 været i behandling mod  

 mavesyre  

 i spiserøret samt i behandling med Nitroglycerin mod smerter ved  

 hjertekrampe.  

 En lungefunktionsundersøgelse havde i oktober 2001 vist en reduktion på 62%.  

 En  

 røntgenundersøgelse af lungerne havde vist normale forhold.
Ligeledes havde  

 undersøgelser hos en speciallæge i intern medicin i december 2001 og april  

 2002  

 vist normale forhold.
I maj 2002 var patienten desuden blevet henvist til og  

 undersøgt af en speciallæge i øre-næse-halssygdomme, som havde fundet normale  

 forhold.
Den praktiserende læge ordinerede endvidere i maj 2002 antibiotisk  

 behandling, ligesom han i juli 2002 henviste patienten til en fornyet  

 røntgenundersøgelse af lungerne.
Ifølge lægens udtalelse til sagen reagerede  

 patienten imidlertid ikke på henvisningen.
 I august 2002 havde patienten ifølge journalen fortsat  

 hoste og trykken for brystet, og ved lungestetoskopi fandt lægen  

 stetoskopiske  

 forandringer, som tydede på astma og bronkitis, hvorfor han på grund af  

 mistanke på lungebetændelse/bronkitis atter indledte antibiotisk behandling  

 og  

 henviste patienten til en speciallæge i hjerte- og lungesygdomme med henblik  

 på  

 en vurdering af hjerte- og lungetilstanden.
 Nævnet oplyste, at symptomer på lungekræft er blodigt  

 opspyt og vægttab.
Senere i august 2002 henvendte patienten sig på ny og  

 oplyste at have lungebetændelse og have hostet lidt blod op.
Patienten blev  

 henvist til røntgenundersøgelse af lungerne og blodprøve samt undersøgelse  

 ved  

 en speciallæge i intern medicin, bl.a. af ferievikar og praksisreservelæge.
Det var nævnets opfattelse, at patientens tilstand  

 efter det oplyste i perioden fra maj til primo august 2002 var præget af  

 kronisk bronkitis, kompliceret af tilstødende infektioner og tiltagende  

 dårlig  

 lungefunktion.
Nævnet fandt herefter, at lægen foretog en relevant behandling  

 af patientens tilstand, herunder ved anvendelse af en ferievikar og  

 praksisreservelæge.
