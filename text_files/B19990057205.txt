Bekendtgørelse om energimærkning  

 og oplysningspligt vedrørende elektriske lyskilder til  

 husholdningsbrug1) I medfør af § 2, stk. 1, § 3, § 4, stk. 2, § 5, stk. 4, § 6 og § 7,  

 stk. 2, i lov nr. 224 af 28. maj 1982 om mærkning og oplysningspligt  

 vedrørende forbrug af energi, som ændret ved lov nr. 207 af 28.  

 april 1993, fastsættes:
Anvendelsesområde § 1. Lyskilder skal ved markedsføring og  

 udbud til salg eller leje være mærket og forsynet med oplysninger  

 om energiforbrug samt ydeevne m.v. som fastsat i denne  

 bekendtgørelse.
 Stk. 2. Med lyskilder menes i denne bekendtgørelse  

 elektriske belysningskilder til husholdningsbrug med direkte tilslutning til  

 elnettet (glødelamper og integrerede kompakt-lysstofrør) samt  

 elektriske belysningskilder til husholdningsbrug med lysstofrør  

 (herunder lineære og ikke-integrerede kompakt-lysstofrør),  

 uanset at de markedsføres med henblik på anden brug end  

 husholdningsbrug.
 Stk. 3. Hvis et apparat som nævnt i stk. 2 kan  

 skilles ad af slutforbrugeren, gælder bekendtgørelsens  

 bestemmelser for den eller de dele, som afgiver lys.
 Stk. 4. Bekendtgørelsen omfatter ikke  

 følgende lyskilder:
1)	lyskilder med en lysstrøm på mere end 6.500 lumen, 2)	lyskilder med en indgangseffekt på mindre end 4 watt, 3)	reflektorlamper, 4)	lyskilder, som primært markedsføres eller forhandles  

 med henblik på tilslutning til andre energikilder, f.eks.  

 batterier, 5)	lyskilder, som ikke primært markedsføres eller  

 forhandles med henblik på at producere lys (synlig stråling, dvs  

 med bølgelængder mellem 400 og 800 nm) og 6)	lyskilder, som markedsføres eller forhandles som en del af et  

 produkt, hvis hovedformål ikke er belysning.
Når disse lyskilder  

 sælges, udlejes eller udstilles separat, f.eks. som reservedel, er de  

 dog omfattet.
§ 2. Ved leverandør forstås i denne  

 bekendtgørelse 1)	producenter af lyskilder, 2)	godkendte repræsentanter for producenter af lyskilder, 3)	importører af lyskilder til Danmark, 4)	den, der fra dansk område markedsfører lyskilder i  

 andre lande i Den europæiske Union.
 Stk. 2. Ved forhandler forstås i denne  

 bekendtgørelse detailhandlere eller andre, der sælger, udlejer  

 eller udstiller lyskilder, som er bestemt for den endelige forbruger.
Mærkning og oplysninger § 3. Enhver emballage til lyskilder skal forsynes  

 med en etiket, som skal være i overensstemmelse med stk. 2-5 og bilag  

 1. Etiketten skal trykkes på emballagen eller udformes som en separat  

 etiket, som anbringes på emballagen eller fastgøres til  

 denne.
 Stk. 2. Etiketten skal indeholde nedennævnte  

 oplysninger og udformes som vist i bilag 1 a:
1)	lyskildens relative energiforbrug, beregnet i overensstemmelse med  

 bilag 2, 2)	lysstrøm angivet i lumen, 3)	indgangseffekt angivet i watt og 4)	gennemsnitlig nominel levetid angivet i timer (h). Hvis der ikke er  

 angivet andre oplysninger om levetiden på emballagen, kan denne  

 oplysning dog udelades.
Stk. 3. Hvis de oplysninger, som er foreskrevet i stk. 2,  

 nr. 2-4, er angivet andetsteds på emballagen, kan de dog undlades i  

 etiketten.
I så fald skal etiketten udformes som vist i bilag 1b.
 Stk. 4. De oplysninger, som er foreskrevet i stk. 2, nr.  

 1-4, jf. stk. 3, skal bestemmes i overensstemmelse med  

 prøvningsmetoderne i de i § 6, stk. 3, nævnte harmoniserede  

 standarder.
Stk. 5. Etikettens standardstørrelse kan reduceres  

 som anført i bilag 1 c.
Hvis emballagen er for lille til at rumme en  

 etiket af reduceret størrelse, skal etiketten fastgøres til  

 lyskilden eller emballagen.
Hvis en etiket i standardstørrelse vises  

 sammen med lyskilden, eksempelvis ved skiltning ved en udstillet lyskilde,  

 kan en etiket til den enkelte lyskilde som nævnt i 2. pkt. dog  

 udelades.
 Stk. 6. Andre etiketter, mærker, symboler eller  

 inskriptioner må ikke anbringes, trykkes på eller  

 fastgøres til emballagen, hvis de kan virke vildledende eller  

 misvisende, eller hvis de skjuler den her nævnte etiket eller reducerer  

 dens synlighed.
 § 4. Hvis leverandøren forelægger en  

 produktbrochure for lyskilden, skal der i brochuren indarbejdes et  

 oplysningsskema, som i standardiseret form giver oplysninger om lyskilden som  

 angivet i § 3, stk. 2. Ved lyskilder, som udbydes i Danmark, skal  

 oplysningsskemaet være på dansk.
 Stk. 2. Hvis leverandøren ikke udarbejder  

 produktbrochure, kan etiketten anses for oplysningsskema.
 § 5. Hvis lyskilder udbydes til salg eller leje  

 ved en trykt meddelelse, herunder et postordrekatalog, hvor kunder opfordres  

 til at bestille lyskilder til direkte levering, skal den trykte meddelelse  

 indeholde de oplysninger, som er angivet i bilag 3.
 § 6. Oplysningerne på etiketter, i  

 oplysningsskemaer og i trykte meddelelser, jf. §§ 3-5, skal være  

 begrundet i et teknisk dokumentationsmateriale vedrørende den  

 pågældende lyskilde.
 Stk. 2. Det tekniske dokumentationsmateriale skal  

 være udarbejdet så udførligt, at det er muligt at  

 bedømme nøjagtigheden af de i stk. 1 nævnte oplysninger.  

 Dokumentationsmaterialet skal indeholde:
 1)	Leverandørens navn, varemærke og adresse.
 2)	En generel beskrivelse af modellen, som skal være  

 tilstrækkelig til, at modellen kan identificeres entydigt.
 3)	Oplysninger, eventuelt med tegninger, om modellens vigtigste  

 konstruktive træk, især forhold, som har væsentlig  

 indflydelse på dens energiforbrug.
 4)	Rapport over de prøvninger, som er udført på  

 modellen efter metoderne i de harmoniserede standarder, som er nævnt i  

 stk. 3.
 5)	Eventuel brugervejledning, hvor denne foreligger.
 Stk. 3. De oplysninger om den pågældende  

 lyskilde, som skal gives på etiketter, i oplysningsskemaer og i trykte  

 meddelelser, samt udførte prøvninger indeholdt i det tekniske  

 dokumentationsmateriale skal måles i overensstemmelse med de  

 harmoniserede standarder for den pågældende type af lyskilder,  

 hvis referencenumre er offentliggjort i De Europæiske  

 Fællesskabers Tidende, og for hvilke medlemsstaterne har offentliggjort  

 referencenumrene for de nationale standarder, som gennemfører disse  

 harmoniserede standarder.
Leverandørers og forhandleres forpligtelser § 7. Det påhviler leverandører af  

 lyskilder at tilvejebringe etiketter og teknisk dokumentationsmateriale i  

 overensstemmelse med §§ 3 og 6.
 Stk. 2. Leverandøren skal sikre, at etiketter og  

 oplysningsskemaer, hvor disse foreligger, er korrekt udformede og indeholder  

 korrekte oplysninger, jf. §§ 3, 4 og 6 og bilag 1.
 Stk. 3. Leverandøren anses for at have givet sit  

 samtykke til offentliggørelsen af oplysningerne på etiketten og  

 oplysningsskemaet.
 Stk. 4. Leverandøren skal kunne fremlægge  

 teknisk dokumentationsmateriale som nævnt i § 6 i 5 år efter, at  

 fremstillingen af den pågældende lyskilde er ophørt.
 § 8. Leverandøren skal med henblik på  

 korrekt mærkning af leverede lyskilder vederlagsfrit levere etiketter  

 til forhandlerne ved påtrykning på emballagen eller ved  

 fremsendelse af separate etiketter.
 Stk. 2. Hvis en forhandler anmoder om at få  

 etiketter leveret, skal forhandleren sikre, at de ønskede etiketter  

 leveres omgående.
 § 9. Forhandlere, som udstiller lyskilder, skal  

 inden udstilling sørge for, at lyskilden er forsynet med etiket i  

 overensstemmelse med § 3.
 Stk. 2. Forhandleren skal inden salg give kunden  

 lejlighed til at gøre sig bekendt med oplysningsskemaet for lyskilden,  

 jf. § 4, hvor skemaet findes.
 § 10. Den, der udbyder lyskilder til salg eller  

 leje gennem en trykt meddelelse, jf. § 5, skal i den trykte meddelelse  

 anføre korrekte oplysninger for den pågældende lyskilde i  

 overensstemmelse med §§ 3 og 6 og bilag 3.
 Tilsyn m.v.
 § 11. Energistyrelsen fører tilsyn med  

 overholdelsen af bestemmelserne i bekendtgørelsen.
 Stk. 2. Energistyrelsen kan overdrage tilsynet efter stk.  

 1 til en anden myndighed.
 § 12. Tilsynsmyndigheden kan bestemme, at  

 prøver af færdigvarer og emballage uden vederlag skal indleveres  

 til undersøgelse hos tilsynsmyndigheden eller et andet sted, som  

 tilsynsmyndigheden anviser.
 Stk. 2. Tilsynsmyndigheden kan bestemme, at alle udgifter  

 forbundet med kontrolundersøgelser af lyskilder, som  

 tilsynsmyndigheden lader udføre i overensstemmelse med de  

 harmoniserede standarder, jf. § 6, stk. 3, skal dækkes af  

 leverandøren af den pågældende lyskilde.  

 Udgiftsbeløbet opkræves dog ikke, hvis  

 kontrolundersøgelsen bekræfter rigtigheden af  

 leverandørens oplysninger.
 § 13. Resultatet af tilsynsmyndighedens  

 kontrolundersøgelser af i alt 20 eksemplarer af en lyskilde  

 udført i overensstemmelse med de harmoniserede standarder, jf. § 6,  

 stk. 3, indgår i det tekniske dokumentationsmateriale for den  

 pågældende lyskilde, jf. § 6, stk. 2, nr. 4.
 Stk. 2. Kontrolundersøgelserne skal være  

 udført enten som akkrediteret teknisk prøvning, jf.  

 bekendtgørelse om akkreditering af laboratorier til teknisk  

 prøvning m.v., eller på et laboratorium udpeget af  

 Energistyrelsen.
§ 14. Har Energistyrelsen overdraget en anden  

 myndighed at føre tilsyn med overholdelsen af bekendtgørelsens  

 bestemmelser, kan tilsynsmyndighedens afgørelser indbringes for  

 Energistyrelsen.
Klagen skal indgives inden 6 uger efter, at den  

 afgørelse, der klages over, er meddelt.
 Stk. 2. Energistyrelsens afgørelser efter denne  

 bekendtgørelse kan ikke indbringes for miljø- og  

 energiministeren.
Straf § 15. Med bøde straffes den, der som  

 leverandør af lyskilder 1)	undlader at tilvejebringe etiketter eller oplysningsskemaer, der er  

 korrekt udformede og med korrekte oplysninger som foreskrevet i § 3, § 4 og §  

 6, jf. § 7, stk. 1 og 2, 2)	undlader at levere etiketter til en forhandler som foreskrevet i §  

 8, 3)	undlader at tilvejebringe et teknisk dokumentationsmateriale  

 vedrørende en lyskilde som foreskrevet i § 6, jf. § 7, stk. 1 og 4,  

 eller tilvejebringer et mangelfuldt eller misvisende materiale eller 4)	i strid med § 3, stk. 6, påfører en lyskilde andre  

 etiketter m.v., som kan virke vildledende eller misvisende, eller som skjuler  

 etiketten eller reducerer dens synlighed.
Stk. 2. Med bøde straffes den, der som forhandler  

 af lyskilder 1)	udstiller lyskilder, der ikke er korrekt mærket med etiket som  

 foreskrevet i § 3, jf. § 9, stk. 1, 2)	undlader at give kunder lejlighed til inden salg at gøre sig  

 bekendt med oplysningsskemaet som foreskrevet i § 9, stk. 2, eller 3)	strid med § 3, stk. 6, påfører en lyskilde andre  

 etiketter m.v., som kan virke vildledende eller misvisende, eller som skjuler  

 etiketten eller reducerer dens synlighed.
 Stk. 3. Med bøde straffes endvidere den, der i  

 forbindelse med udbud af lyskilder til fjernsalg eller fjernudlejning gennem  

 en trykt meddelelse undlader at give korrekte oplysninger om lyskilden som  

 foreskrevet i § 5, jf. § 10.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Ikrafttræden § 16. Bekendtgørelsen træder i kraft  

 den 20. juli 1999.
 Stk. 2. Markedsføring, handel med og udstilling af  

 lyskilder samt fordeling af de i § 4 nævnte produktbrochurer og de i §  

 5 nævnte trykte meddelelser, som ikke er i overensstemmelse med §§  

 3-10, er dog tilladt til og med den 31. december 2000.
+++Bilag 1 Etiketten a.
Udformning med alle de i § 3, stk. 2, nævnte oplysninger Separate etiketter skal trykkes i den farvede udgave.
Påtrykte  

 etiketter kan trykkes i den farvede udgave eller i den »sort-hvide«  

 udgave.
Farvet udgave	»Sort-hvid« udgave Tallene I-IV viser, hvilke oplysninger der skal angives, og deres  

 placering:
 I) Lyskildens relative energiforbrug, jf. § 3, stk. 2, nr. 1, beregnet i  

 overensstemmelse med bilag 2. Mærket anbringes ud for den relevante  

 pil.
 II) Lyskildens lysstrøm, jf. § 3, stk. 2, nr. 2.
 III) Lyskildens indgangseffekt, jf. § 3, stk. 2, nr. 3.
 IV) Lyskildens gennemsnitlige nominelle levetid, jf. § 3, stk. 2, nr.  

 4.
b.
Udformning som nævnt i § 3, stk. 3:
 Vedrørende farvet og »sort-hvid« udgave henvises til bilag 1 a.
Farvet udgave	»Sort-hvid« udgave c.
Tryk, størrelse, farve m.v.
 Etiketten som vist i bilaget skal være omgivet af en kant på  

 mindst 5 mm.
 I det følgende afgrænses visse aspekter af etiketten:
Farvet udgave	»Sort-hvid« udgave Den ovenfor viste standardstørrelse af etiketten incl. den  

 omtalte kant kan reduceres, hvis ingen af emballagens sider er store nok til  

 at rumme etiketten, eller hvis etiketten vil dække mere end 50 % af  

 emballagens overflade på den største side.
Størrelsen  

 må kun reduceres, indtil etiketten kan rummes på en af  

 emballagens sider, og etiketten dækker 50 % af emballagens overflade  

 på den største side.
Etiketten må dog ikke i noget  

 tilfælde reduceres til mindre end 40 % (længden)  

af standardstørrelsen.
Anvendte farver Den farvede udgave:
 CYMB   cyan, magenta, gul, sort.
 Eksempel. 07X0: 0 % cyan, 70 % magenta, 100 % gul, 0 % sort.
 Pile:
A	X0X0 B	70X0 C	30X0 D	00X0 E	03X0 F	07X0 G	0XX0 Rammefarve: X070 Al tekst med sort.
Baggrunden er hvid.
 Den »sort-hvide« udgave:
 Tryk og baggrund kan være i hvilken som helst farve, blot etikettens  

 læselighed bevares.
+++Bilag 2 Beregning af relativt energiforbrug Lyskildens relative energiforbrug beregnes som følger:
 1) Lyskilden klassificeres som A, hvis:
- lysstofrør uden indbygget forkoblingsenhed (som har brug for en  

 forkoblingsenhed eller en anden strømregulerende komponent for  

 tilslutning til nettet) - W - andre lyskilder -W  0,24 + 0,0103 - hvor  er lyskildens  

 lysstrøm i lumen, og hvor W er lyskildens indgangseffekt i watt.
 2) Hvis en lyskilde ikke er klassificeret som A, udføres en  

 beregning af referenceeffekten WR som følger:
WR  = 0,88 + 0,049  

 for  34 lumen 0,2 for  34 lumen hvor F  

  er lyskildens lysstrøm i lumen.
 Energieffektivitetsindeks E1 udregnes derefter som:
 Hvor W er lyskildens indgangseffekt i watt.
 Opdelingen i kategorier efter relativt energiforbrug sker derefter  

 ifølge nedenstående tabel:
Relativt energiforbrug Energieffektivitetsindeks E1 B C D E F G E1 <  

  60 % 60 % £  

  E1 <  

  80 % 80 % £  

  E1 <  

  95 % 95 % £  

  E1 <  

  110 % 110 % £  

  E1 <  

  130 % E1  ³  

  130 % Miljø- og Energiministeriet, den 2. juli  

 1999 Knud Pedersen /Ulf Tvenstrup Bilag 3 Postordresalg og fjernsalg Postordrekataloger og andre trykte meddelelser, som er omfattet af § 5,  

 skal enten indeholde en kopi af etiketten eller følgende oplysninger i  

 den angivne rækkefølge:
1) Relativt energiforbrug (§3, stk. 2, nr. 1) Udtrykt som »relativt energiforbrug   på en skala fra A (lavt  

 forbrug) til G (højt forbrug)«.
Hvor disse oplysninger er givet i  

 skemaform, kan de udtrykkes på anden vis, forudsat at det tydeligt  

 fremgår, at skalaen går fra A (lavt forbrug) til G (højt  

 forbrug).
2) Lyskildens lysstrøm (§3, stk. 2, nr. 2) 3) Indgangseffekt (§3, stk. 2, nr. 3) 4) Lyskildens gennemsnitlige nominelle levetid (§3, stk. 2, nr. 4) (Hvor der ikke er angivet andre oplysninger om lyskildens levetid i  

 kataloget, kan dette punkt udelades.) Oplysningerne skal bestemmes som nævnt i § 3, stk. 4.
