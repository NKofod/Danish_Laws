Klage over lægelig vurdering af smerter  

 i lænd og ryg Patientklagenævnet fandt, at der ikke var grundlag for kritik af de  

 læger på sygehuset, der var involveret i behandlingen af kvinden,  

 idet behandlingen var i overensstemmelse med sædvanlig praksis.
Nævnet lagde vægt på, at lægerne på baggrund  

 af en objektiv undersøgelse den 12. januar 1998 vurderede, at  

 symptomerne var forenelige med en diskusprolaps med påvirkning af  

 ischiasnerven til venstre ben.
Der blev på denne baggrund foretaget  

 røntgen af lænden, CT-skanning af lænden og senere en  

 lumbal myelografi, som alle viste normale forhold bortset fra  

 fremhvælving ud for 4. lændebruskskive.
 Nævnet lagde endvidere vægt på, at lægerne  

 ordinerede epiduralblokader, som  blev givet den 16., 23. og 30. september  

 1998, som blev suppleret med Tegretol den 6. oktober 1998 på grund af  

 manglende effekt, samt at lægerne den 26. oktober 1998 besluttede at  

 indlægge hende på sygehuset til videre neurologisk udredning  

 på grund af en objektiv forværring af hendes tilstand og senere  

 overflyttede hende til neurologisk afdeling.
