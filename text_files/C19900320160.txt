2.12.1 Marts 1990 Erstatter:
September 1985 Førerværn til traktorer og visse selvkørende motorredskaber Et styrtsikkert førerværn er et førerhus eller en beskyttelsesbøjle, som  

 beskytter føreren, hvis traktoren eller motorredskabet vælter.
Denne At-meddelelse oplyser om, hvilke traktorer og motorredskaber der  

 skal have styrtsikkert førerværn.
Desuden oplyses om kravene til førerværnet,  

 herunder til vedligeholdelse, reparation og udskiftning.
 Traktorer og motorredskaber, der skal have styrtsikkert førerværn.
 Styrtsikkert førerværn kræves på:
 Baggrund:
 Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
Bekendtgørelse nr. 519 af 30. juli 1987 om førerværn til traktorer og  

 visse selvkørende motorredskaber Eksempler på motorredskabstyper, der kræves forsynet med førerværn:
- Læssemaskiner (front- og baglæssere) på hjul - Rendegravere på hjul (uden over- og undervogn) - Kombinerede grave-/læssemaskiner på hjul (uden over- og undervogn) og - Traktorkraner på hjul.
 Eksempler på traktor- og motorredskabstyper, der ikke kræves forsynet med  

 førerværn:
- Traktorer af trucktypen (perrontraktorer o.lign.) - Skinnekørende traktorer (lokomotiver) - Traktorer med fastmonteret byggelift - Bæltetraktorer - Gradere - Dumpere - Tromler - Kraner, bortset fra traktorkraner på hjul - Gravemaskiner med over- og undervogn - Off-roaders (Jeep, Landrover, Unimog o.lign.) - Lastbiler ombygget til traktorer og tilsvarende automobillignende  

 køretøjer - Elektrovogne - Gaffeltruck. (Hvis der kan monteres andet udstyr end gaflerne, fx  

 læsseskovl o.lign, kræves der styrtsikkert førerværn) - Selvkørende skårlæggere - Selvkørende mejetærskere - Selvkørende roeoptagere - Selvkørende kartoffeloptagere - Selvkørende grønthøstere - Selvkørende plæneklippere. (Hvis basismaskinen kan monteres med andre  

 redskaber eller maskiner, henregnes den under traktorer og skal da være  

 forsynet med styrtsikkert førerværn) - Bæltemotorredskaber.
Undtaget fra kravet om førerværn er også visse ældre traktorer og  

 traktorer, der er givet dispensation for, samt visse ældre motorredskaber.
De  

 særlige regler herom er omtalt sidst i meddelelsen.
Førerværn skal være monteret på traktoren eller motorredskabet ved  

 leveringen.
Det gælder såvel nye som brugte traktorer og motorredskaber.
 Det styrtsikre førerværn må ikke være fjernet under traktorens eller  

 motorredskabets brug.
Krav til førerværnet Førerværn skal være typegodkendt af Arbejdstilsynet.
 Det godkendte førerværn skal være mærket med typebetegnelse og  

 fabrikationsnummer samt teksten: »Godkendt af direktøren for  

 Arbejdstilsynet«.
 Godkendelsesskiltet skal være et metalskilt, som er pånittet førerværnet -  

 et påklæbet skilt er ikke tilstrækkeligt.
 Undtaget fra ovennævnte krav er førerværn med EØF-godkendelse og  

 -mærkning.
Det er stadig lovligt at bruge ældre traktorer, der er forsynet med  

 ikke-godkendt førerværn, når dette er af styrtsikker type af fabrikaterne  

 FLK, Frederiksberg Karosserifabrik, JEKA, KALA, MESAN, SEKURA, SONERA og  

 TRAKTOLA.
Det er desuden en betingelse, - at traktoren er taget i brug første gang inden den 1. maj 1967 - at traktoren med det pågældende førerværn er erhvervet af den nuværende  

 ejer, enten inden den 1. august 1977 eller med dispensation og - at førerværnet er monteret på førerværnsfabrikkens beslag.
 Hvis sådanne traktorer sælges til brug, skal de leveres og bruges med  

 godkendt førerværn.
Førerværn af fabrikaterne FLK, Frederiksberg Karosserifabrik, JEKA, KALA,  

 MESAN, SEKURA og TRAKTOLA findes også i mange godkendte typer, hvilket  

 fremgår af mærkningsskiltet.
Disse førerværn skal ikke udskiftes ved salg.
Vedligeholdelse Forsvarlig vedligeholdelse omfatter bl.a., - at de bolte, hvormed førerværnet er fastgjort, og alle andre  

 bolteforbindelser med jævne mellemrum efterspændes, - at gummielementer, der er indskudt ved fastgørelsespunkterne, udskiftes  

 med passende mellemrum og, - at førerværnet regelmæssigt rengøres, og rustdannelse forebygges.
Reparation, udskiftning og ændringer Førerværn, hvori der er opstået brud, skal repareres eller udskiftes.
Er førerværnet alvorligt beskadiget - dvs. hvis dets bærende  

 konstruktionselementer har fået brud eller viser andre tegn på at have lidt  

 overlast eller er rustgennemtærede - må det ikke repareres, men skal  

 udskiftes.
I visse tilfælde tillader Arbejdstilsynet dog, at sådanne  

 førerværn repareres, men det er en forudsætning, at sagen forelægges  

 Arbejdstilsynet, inden reparationsarbejdet påbegyndes.
Tilladelse kræves også i tilfælde af, at et godkendt førerværn ønskes  

 ændret. Ændringer kan tillades, hvor de er nødvendige for at kunne montere fx  

 frontlæsser eller kran på traktoren.
Hvis der er tvivl om en reparations  

 forsvarlighed, kan der ske henvendelse til Arbejdstilsynet.
Traktorer uden førerværn Traktorer, der er taget i brug uden førerværn første gang før 1. maj 1967,  

 og som er erhvervet af den nuværende ejer inden den 1. august 1976, samt  

 traktorer med dispensation, kan stadig bruges uden førerværn, når traktoren  

 kun benyttes - i en landbrugsvirksomhed, og - af ejeren selv, og - højst 100 timer årligt, og - under forhold, der er lette med hensyn til terræn og føre.
Der må ikke  

 køres i stejlt terræn.
Ved skrænter, mergelgrave, vandløb eller grøfter må  

 traktoren ikke køre nærmere end 3 m, og forageren skal være mindst 12 m bred,  

 og - redskaber, maskiner og vognlæs skal stå i et rimeligt forhold til  

 traktorstørrelsen og jordbundsforholdene, således at stabil styring kan  

 opretholdes.
Om nødvendigt skal frontvægte anvendes.
Traktoren må ikke bruges - med højt trækfæste - til tungt træk, såsom løstrækning af fastkørte køretøjer eller  

 redskaber, kørsel i forspand, udslæbning i skov, optrækning af trærødder,  

 rydning af hegn eller lignende - til ammoniaknedfældning - i køresiloer og ensilagestakke eller - til stakning af halmballer.
Motorredskaber uden godkendt førerværn Motorredskaber under 7000 kg, leveret før den 1. august 1987, og som ikke  

 er forsynet med godkendt førerværn, må kun bruges af nuværende ejer selv,  

 såfremt motorredskabet er af en af de typer, der er nævnt under eksempler på  

 motorredskabstyper, der kræves forsynet med førerværn.
 Dispensation fra kravet om førerværn kan gives i enkelttilfælde.
 Skemaer til ansøgning om dispensation kan fås hos Arbejdstilsynet.
 Alle traktorer og motorredskaber, der af den nuværende ejer kan benyttes  

 uden førerværn, skal ved salg eller anden overdragelse til brug leveres og  

 bruges med godkendt førerværn.
Motorredskaber fritaget for godkendt førerværn Motorredskaber over 7000 kg, leveret første gang her i landet før den 1.  

 august 1988, er fritaget fra kravet om førerværn såvel under brugen som ved  

 salg eller anden overdragelse.
Det skal kunne dokumenteres, at første  

 levering til brug her i landet har fundet sted før den 1. august 1988.
