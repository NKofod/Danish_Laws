Tandlægers journalføringspligt i medfør af tandlægelovens § 15 er især  

 begrundet i behandlingsmæssige hensyn, men også i det ønskelige i, at  

 tandlæger kan afgive en sikker erklæring til offentligt brug og i forbindelse  

 med klagesagsbehandling.
Den begrundes endvidere i hensynet til  

 retsodontologisk identifikation.
Sundhedsstyrelsen har i bekendtgørelse af 25. juli 1977, der træder i  

 kraft den 1. oktober 1977, fastsat regler for tandlægers pligt til at føre  

 ordnede optegnelser (journalføring) (BILAG 1). I det følgende angives  

 vejledende retningslinier for tandlægers journalføring og i øvrigt beskrives  

 et journalsystem, som opfylder betingelserne for forskriftsmæssig  

 journalføring.
Andre systemer kan benyttes, såfremt de opfylder betingelserne  

 i sundhedsstyrelsens bekendtgørelse af 31. august 1977.
I.
GENERELLE BEMÆRKNINGER TIL JOURNALFØRINGSREGLER (BILAG 1).
I bekendtgørelsens § 1 beskrives forholdet mellem tandlægers og  

 medhjælperes journalføringspligt.
Pligten gælder alle tandlæger, således også  

 tandlæger og tandlægekandidater, som er ansat på en offentlig eller privat  

 klinik.
Betegnelsen medhjælper skal forstås som enhver ansat hos en privat  

 praktiserende tandlæge eller i en offentlig institution med en ledende  

 tandlæge, som er ansvarlig for den tandlægevirksomhed, medhjælperne udøver.
I bekendtgørelsens § 2 fastsættes det, at såvel røntgenbilleder som  

 kliniske fotografier en del af journalen.
Dette indebærer, at de bør  

 opbevares sammen med journalens øvrige dele.
Hvor dette af praktiske grunde  

 ikke er muligt, skal røntgenbillederne opbevares efter kartoteksystem,  

 således at de kan udtages og tilføres journalen som en del af den, f.eks. ved  

 udlevering.
I bekendtgørelsens § 3 fastsættes det blandt andet, at røntgenbilleder og  

 kliniske fotografier skal registreres med optagelsesdato og patientdata.  

 Opbevaringen af røntgentbilleder kan, når de opbevares sammen med journalens  

 øvrige dele, baseres på anvendelse af acetatblade.
Røntgenbilleder kan  

 fastholdes med selvklæbende masker, som forsynes med nødvendige data, eller  

 påklæbes eller påhæftes med de nødvendige data angivet på en etiket.
Journaloptegnelser skal foretages i permanent skrift og være let læselige.  

 De bør derfor udføres med kugle- eller fyldepen eller maskinskrives.  

 Forkortelser kan anvendes.
En liste over hyppigt anvendte  

 standardforkortelser i tandlægejournaler er optaget som BILAG 2 til denne  

 vejledning.
Ved mål og vægt kan anvendes de officielle forkortelser.  

 Grundstoffer og kemiske forbindelser angives med de kemiske betegnelser  

 (f.eks.
F for fluor, ZnO for zinkilte). Andre forkortelser kan anvendes, men  

 de skal være umiddelbart forståelige for fagfæller.
Journaloptegnelser om tænder og tandflader skal enten foretages med  

 anvendelse af Haderup's nomenklatur eller FDI's tociffer nummereringssystem  

 (BILAG 3). Fordelen ved at anvende Haderup's nomenklatur er især, at den er  

 en i Danmark almindeligt benyttet metode til entydig angivelse af tænder.  

 FDI's to-ciffer nummereringssystem er ligeså anvendeligt til dette formål.  

 Yderligere fordele ved dette system ligger i mulighederne for overførsel til  

 EDB og i systemets internationale udbredelse.
Det sidste forhold har blandt  

 andet betydning ved identifikationsopgaver.
Reglerne i § 5 omhandler opbevaringspligten og indeholder en bestemmelse  

 om, at en journal kan overdrages til en anden tandlæge, der har taget  

 vedkommende patient i behandling, til fortsat opbevaring.
Da det i  

 forbindelse med en patients overgang til behandling hos en anden tandlæge  

 ofte vil være hensigtsmæssigt blandt andet ud fra strålehygiejniske hensyn at  

 journalen overdrages, bør overdragelse finder sted, såfremt den ny tandlæge  

 anmoder herom.
Reglerne i § 6 omhandler opbevaringspligtens bortfald, når en  

 praktiserende tandlæge ophører med at drive praksis eller dør.
Dersom  

 klinikken videreføres af en anden tandlæge, vil det være hensigtsmæssigt, at  

 denne overtager journalmaterialet.
Hvis klinikken ikke videreføres af en  

 anden tandlæge, må det til klinikken hørende journalmateriale sikres mod  

 misbrug.
Med henblik på gennemførelsen af en effektiv destruktion ved  

 brænding eller makulering under betryggende form, kan tandlægen eller dennes  

 bo (arvinger) anmode om assistance hertil fra  

 embedslægeinstitutionerne/embedslægerne i den amtskommune, hvor klinikken er  

 beliggende.
II.
BESKRIVELSE AF ET STANDARDJOURNALSYSTEM (BILAG 4).
Det i det følgende beskrevne standardjournalsystem bygger på  

 journalenheder, der kan adskilles eller kombineres i et kort.
De pligtige  

 enheder i forhold til bekendtgørelsen er stamkortet og journalkortet.  

 Journalsystemet kan udbygges efter ønske, f.eks. med et spørgeskema  

 vedrørende anamnese, henvisningskort og journalkort for særlige undersøgelser  

 og behandlinger.
Det anbefales at udskille regnskabsbilag fra øvrigt  

 journalmateriale.
 Af hensyn til eksisterende arkivsystemer er forslaget til standardjournal  

 sådan udformet, at en journal i A-4 formatet ved falsning er direkte  

 anvendelig i A-5 systemer og ved simpel beskæring kan anvendes i C-3  

 systemer.
Stamkortets øverste del indeholder en rubrik til patientens navn og  

 adresse samt rubrikker til notering af, om journalen vedrører et barn og  

 angivelse af telefonnumre og oplysning om patientens læge.
Herunder er der  

 rubrikker for angivelse af patientens alder (CPR-nummer) og rubrikker til  

 markering af tilkaldeintervaller, særlige overenskomstmæssige forhold m.v.  

 samt sygesikringsgruppe og medlemskab af en sygeforsikring.
Stamkortet indeholder to odontogrammer for det permanente og det primære  

 tandsæt.
Det øverste odontogram giver mulighed for en dateret registrering af  

 stående, retinerede og manglende tænder, tandfyldninger m.v. samt faste  

 tandproteser (behandlingsstatus).
Det nederste giver mulighed for markering med blyant af aktuelle forhold,  

 som er under behandling.
Disse markeringer udviskes, når den pågældende  

 behandling er gennemført og registreret på journalkortet.
 1. STAMKORTET.
Bilag 4 er et forslag til stamkort, der indeholder rubrikker for såvel de  

 i reglerne fastsatte registreringer som til anbefalede registreringer.  

 Kortets øvre område er tænkt anvendt til påtryk for opledningsdata og andre  

 praktiske formål, f.eks. fanemarkering.
Stamkortets øverste del kan gentages  

 på kontinuationer, journalkort, spørgeskema m.v.
Forslaget tillader  

 anvendelse af eventuelle adresseplader med mulighed for fejlfri registrering  

 af patientdata.
 Stamkortets nedre halvdel indeholder en anamneserubrik, en rubrik for  

 særskilte diagnoser og behandlingsforslag, en rubrik til optegnelse om  

 parondontiets tilstand samt en blank rubrik.
ANAMNESERUBRIKKEN har som fortryk angivet forskellige  

 lægemiddelordinationer og almentilstande, som kan have betydning for  

 tandlægebehandlingen, samt blanke afkrydsningsfelter, idet andre  

 lægemiddeltyper og almentilstande end de angivne kan have betydning.
Ved  

 optagelse af anamnese kan det være hensigtsmæssigt at benytte et  

 standardspørgeskema, som udfyldes af patienten.
Når et sådant spørgeskema  

 foreligger udfyldt, udgør det en del af journalen og omfattes af  

 opbevaringspligten.
Ved førstegangsanamnesen bør de daterede oplysninger  

 overføres til stamkortets anamneserubrik.
Denne giver endvidere mulighed for  

 daterede optegnelser om senere ændringer af de anamnestiske oplysninger.
RUBRIKKEN TIL SÆRLIGE DIAGNOSER OG BEHANDLINGSFORSLAG kan benyttes for nye  

 patienter eller patienter, som har fået forelagt en særlig behandlingsplan.  

 Såfremt en patient ikke ønsker en diagnosticeret lidelse behandlet, bør dette  

 altid noteres og kan optegnes her.
Daterede diagnoser efter henvisning til  

 anden tandlæge, læge eller behandlingsinstitution kan også angives i denne  

 rubrik.
 RUBRIKKEN TIL OPTEGNELSER OM PARONDONTIET kan benyttes til indices, ved  

 opgørelse af behandlingsstatus og i øvrigt når særlige forandringer i  

 parondontiets tilstand indtræffer, f.eks. efter en større parodontal  

 behandling.
DEN TOMME RUBRIK anvendes til angivelse af tandlægens navn, klinikadresse  

 og telefonnummer.
Der stilles ikke et almindeligt krav om udfyldning af  

 rubrikken, men den bør udfyldes i alle tilfælde, hvor journalen udleveres.
 2. JOURNALKORT.
Bilag 4 viser endvidere et forslag til et journalkort aftrykt på  

 stamkortets bagside.
Journalkort kan også foreligge som selvstændige  

 kontinuationer; i så fald forsynes disse på forsiden med rubrikker for  

 patientdata svarende til stamkortets øverste del.
Selvstændige journalkontinuationer foreslås trykt på papir, som foldes til  

 det ønskede format.
Journalafsnittet kan tones, således at anførte linier  

 fremtræder som ufarvede linier i en tonet flade, hvorved overskrivning kan  

 finde sted i fornødent omfang.
Journalkortet indeholder tre hovedrubrikker for angivelse af datoer,  

 diagnoser og udførte behandlinger.
Eefter datorubrikken er der tre  

 afkrydsningsrubrikker betegnet i overskriften med U, K og A og yderst til  

 højre en rubrik betegnet med SIGN.
 DATORUBRIKKEN benyttes ved optegnelser om enhver undersøgelse, diagnose og  

 behandlingsseance.
 U-RUBRIKKEN benyttes til afkrydsning, når der er udført undersøgelse.
 K-RUBRIKKEN benyttes til afkrydsning, når der er tale om en anden planlagt  

 og forudbestilt konsultation end undersøgelse.
 A-RUBRIKKEN benyttes til afkrydsning, når der er tale om ikke-forudbestilt  

 konsultation (akut).
DIAGNOSERUBRIKKEN benyttes til angivelse af diagnoser i fornødent omfang.  

 Hermed forstås, at diagnoser anføres, når en lidelse er behandlingskrævende  

 eller skal være under observation, og lidelsens art ikke fremgår direkte af  

 den anførte behandling.
I øvrigt vil cariesdiagnostiske oplysninger kunne  

 fremgå af det nederste odontogram på stamkortet, sålænge patienten er under  

 behandling, og efter behandlingens afslutning fremgå implicit af  

 optegnelserne i journalen om den foretagne behandling.
Det vil således i  

 mange tilfælde ikke være nødvendigt at angive diagnosen caries og andre  

 diagnoser som f.eks. calculus dentalis, når disse tilstande er behandlede.
 BEHANDLINGSRUBRIKKEN benyttes til optegnelser om behandlingens art og  

 lokalisering i tænder, mund og kæber samt om alle væsentlige  

 behandlingselementer, herunder de anvendte dentalmaterialer til tandfyldning  

 og tandprotetiske arbejder samt ordination og anvendelse af lægemidler som  

 led i forebyggelse og behandling.
SIGN-RUBRIKKEN kan enten gennemskrives eller anvendes til signatur, når  

 det er nødvendigt for at kunne identificere behandleren ved den enkelte  

 konsultation.
Signatur kræves ikke, når det på anden måde er muligt at  

 identificere behandleren.
 3. ANDRE JOURNALBILAG.
 Opbevaring af røntgenbilleder og kliniske fotografier er omtalt under de  

 generelle bemærkninger til journalføringsreglerne.
Journalsystemet kan udbygges efter ønske med spørgeskemaer vedrørende  

 anamnesen, parodontogrammer, henvisnings- og svarkort, regnskabsark,  

 regnskabsbilag m.v.
For supplerende skemaer og kort gælder, at det kan være  

 hensigtsmæssigt at forsyne forsiden af disse med rubrikker til patientdata  

 med samme placering som på stamkortet og journalkontinuationen.
 P.D.V.
 Erik Randers Hansen.
 /Øhlenschlæger.
 Bilag 1.
 Bekendtgørelse nr 404 af 25. juli 1977 om tandlægers pligt til at føre  

 ordnede optegnelser (journalføring).
(Udeladt her) Bilag 3.
FDI'S TO-CIFFER SYSTEM FDI's to-ciffer system til betegnelse af de enkelte tænder blev vedtaget  

 af FDI i 1970. Det er siden blevet ISO-standard og anvendes nu af WHO og  

 Interpol m.fl.
I Skandinavien er systemet indført i Finland og i Sverige  

 jævnsides med Haderup's system.
To-ciffer systemet tilfredsstiller følgende  

 krav:
 1. Det kan benyttes i standardodontogrammer og  

 journaler.
 2. Det er let at forstå og at lære.
 3. Det kan udtales direkte (samtale, diktat, telefon).
 4. Det bygger på kendte og entydige typer/koder  

 anvendt på skrivemaskiner, i bogtryk og ved telegrafi.
 5. Det er direkte anvendeligt til EDB.
 Systemet fastholder den fra Haderup's system kendte betegnelse af tænderne  

 med tallene fra 1 til 8 i hver kvadrant, regnet fra midtlinien bagud.  

 Derudover tildeler systemet hver KVADRANT et foranstillet tal: 1 = højre  

 overkæbe, 2 = venstre overkæbe, 3 = venstre underkæbe og 4 = højre underkæbe;  

 det vil sige med uret rundt og således i overensstemmelse med en kendt og  

 konsekvent undersøgelsesmetodik.
Da de to tal (cifre) har hver sin betydning skal de udtales ENKELTVIS,  

 ikke som eet tal.
Eksempel: 18 = eet-otte, ikke atten.
For de primære tænder gælder, at man blot har valgt højere kvadranttal,  

 nemlig 5, 6, 7 og 8 i samme rækkefølge som for permanente tænder.
Hele  

 systemet kommer derved til at se således ud:
 Tallet 9 som andet ciffer betegner en hvilken som helst OVERTALLIG tand i  

 den ved første ciffer angivne kvadrant.
 En bindestreg mellem to dobbeltcifre er en FORKORTELSE for de tænder, der  

 normalt står mellem de angivne, f.eks. 18-11 = alle otte permanente tænder i  

 højre overkæbe eller 83-73 = alle seks primære tænder i underkæbefronten.
