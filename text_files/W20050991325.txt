Tjenestemand,  

 som er opsagt med rådighedsløn, denne ikke reduceret ved medlemmets  

 deltagelse  

 i kursus og medlemmets arbejde som chaufførafløser indebærer fratrådt hver  

 dag,  

 hvorfor der ikke er tab af indtægt Arbejdsmarkedets Ankenævn har behandlet Deres klage på  

 møde den 15. juni 2005.
Nævnet traf denne A F G Ø R E L S E Arbejdsmarkedets Ankenævn er enig med X Arbejdsløshedskasse  

 i, at De ikke er berettiget til voksen-  

 og efteruddannelsesgodtgørelse (VEU-godtgørelse) i forbindelse med Deres  

 deltagelse i AMU-kurset Blå bevis på fuld tid den 18. til 22. oktober 2004.
 Efter reglerne er det en betingelse for  

 at opnå VEU-godtgørelse, at De ikke har en erhvervsrettet uddannelse, der med  

 hensyn til niveau overstiger erhvervsuddannelse, medmindre uddannelsen ikke  

 har  

 været anvendt i de sidste 5 år, at uddannelseskurset blandt andet var en  

 arbejdsmarkedsuddannelse ( AMU-type) samt at der var tab af indtægt eller  

 arbejdsmulighed  

 som følge af deltagelsen.
 Nævnet har ved afgørelsen lagt vægt på,  

 at Deres uddannelse ikke overstiger niveauet for erhvervsuddannelse og at  

 kurset De deltog i var en arbejdsmarkedsuddannelse (AMU-type).
 Nævnet har noteret sig, at De modtog  

 rådighedsløn for 24 timer fra ToldSkat under kurset og at De alene har søgt  

 om  

 VEU-godtgørelse for 13 timer, således at De ville opnå kompensation for i alt  

 37 timer.
 I den forbindelse har nævnet efter Deres  

 angivelser på ansøgningsskemaet og telefoniske oplysninger lagt til grund, at  

 De var løst ansat som chaufførafløser og dermed at betragte som fratrådt hver  

 dag ved arbejdstids ophør, samt at De selv fravalgte Deres chaufførarbejde  

 for  

 at deltage i kurset .
 På denne baggrund har nævnet fundet, at  

 De ikke har haft tab af indtægt eller arbejdsmulighed i relation til Deres  

 arbejde som chaufførafløser som følge af Deres deltagelse i det pågældende  

 kursus.
De er som nævnt ovenfor under kurset  

 fratrådt stillingen som chauffør, hvorfor De er at betragte som delvis ledig  

 ,  

 idet De ved siden af chaufførstillingen modtog rådighedsløn for 24 timer.
Som  

 ledig er det imidlertid en betingelse for at få godtgørelse, at De er  

 tilmeldt  

 Arbejdsformidlingen, hvilket De ikke var.
 Nævnet finder ikke, at det forhold, at  

 Deres a-kasse til deltagerne i informationsmødet har oplyst, at man som  

 modtager af rådighedsløn ikke skulle tilmelde sig Arbejdsformidlingen,  

 kan føre til en anden afgørelse, da  

 oplysningen ikke var rettet specifikt til Dem som ikke-modtager af fuld  

 rådighedsløn  

 og da oplysningen således generelt ikke kan anses som fejlagtig.
 På baggrund af ovenstående finder  

 nævnet, at De ikke er berettiget til godtgørelse.
 Afgørelsen er truffet med hjemmel i §§  

 1, 2, 3, 4 og 15, stk. 1 i lov om godtgørelse ved deltagelse i erhvervsrettet  

 voksen- og efteruddannelse, jf. lovbekendtgørelse nr. 106 af 18. februar  

 2004,  

 samt §§ 1, 2, 4, 7 og 20, stk. 1 i bekendtgørelse nr. 1255 af 29. december  

 2003  

 om godtgørelse ved deltagelse i erhvervsrettet voksen- og efteruddannelse  

 (VEU)  

 med de ændringer der følger af bekendtg ørelse nr. 50 af 30. januar 2004.
 Nævnet opretholder således a-kassens  

 afgørelse af 11. januar 2005.
 Det bemærkes, at nævnet ikke har taget  

 stilling til Deres ansøgning om befordringstilskud, hvilket a-kassen som 1.  

 instans vil skulle behandle.
På ankenævnets vegne XX  

  

 fm De kan læse om afgørelsens faktiske og retlige grundlag  

 på de følgende sider.
 Kopi til:
X Arbejdsløshedskasse 1. Sagsforløb M søgte om VEU-godtgørelse og befordringstilskud ved  

 deltagelse i kurset Blå bevis (AMU-type kode 31951) den 18. til 22. oktober  

 2004 på fuld tid.
 Af ansøgningen fremgår, at hun er i  

 arbejde som chaufførafløser med varierende arbejdstid, at hun er opsagt fra  

 ToldSkat  

 og på rådighedsløn 24 timer ugentligt samt at hun er uddannet i butik/kontor  

 og  

 som chauffør til bus/taxi.
2. Arbejdsløshedskassens  

 afgørelse X Arbejdsløshedskasse traf den 11. januar 2005 denne  

 afgørelse:
 Du har søgt om VEU-godtgørelse, og  

 deltog på kurset Blå bevis i perioden fra den 18/10-04 til den 22/10-04.
 Da du ikke har været tilmeldt AF som  

 fuldtidsarbejdssøgende, er der ikke tabt indtægtsmulighed jævnfør § 4 i  

 Arbejdsmarkedsstyrelsens bekendtgørelse nr. 1255 af 29. december 2003 om  

 godtgørelse  

 ved deltagelse i erhvervsrettet voksen- og efleruddannelse.
Klagevejledning (ikke medtaget). 3. Klagen til  

 ankenævnet M påklagede afgørelsen i mail af 6. februar 2005 som  

 følger:
Jeg var i oktober 2004 på et AMU-kursus  

 i Aalborg som led i min efteruddannelse.
I den forbindelse søgte jeg om  

 VEU-godtgørelse.
Den 11.01.05 fik jeg så skriftligt  

 afslag på ansøgningen.
Grunden til afslaget  

 var, at jeg ikke er tilmeldt AF.
Min baggrund er at jeg den 15.05.02 blev  

 afskediget fra ToldSkat med rådighedsløn i 3 år.
Jeg var ansat på deltid med  

 24  

 timer.
Kort derefter var jeg (og de øvrige afskedigede) til et møde med X  

 Arbejdsløshedskasse.
Mødet forgik i HKs lokaler i Aalborg, og a-kassens  

 repræsentant  

 var fra kontoret i Aarhus.
Ved det møde fik vi at vide at vi IKKE skulle  

 melde  

 os som ledige hos AF, idet vi ikke blev betragtet som ledige, når vi gik på  

 rådighedsløn.
 I de forløbne år har jeg taget flere  

 kurser på AMU, og er efter de første kurser også kommet i arbejde, så jeg med  

 min rådighedsløn og det arbejde jeg nu har, er fuldtidsbeskæftiget.
 I den uge hvor jeg var på kursus i  

 oktober 2004, søgte jeg derfor om VEU for de 13 timer som jeg ikke får  

 rådighedsløn for.
 Min utilfredshed går på, at jeg først  

 får at vide at jeg ikke skal melde mig på AF, og når jeg så søger om VEU, så  

 får jeg afslag, fordi jeg ikke var tilmeldt AF.
Det føler jeg ikke er vejledning men  

 vildledning af medlemmer, og det harmonerer ikke med, at som det står i  

 a-kassens  

 nyhedsbrev, at a-kassen er danmarksmester i vejledning. 4. A-kassens  

 bemærkninger til klagen X Arbejdsløshedskasse indsendte sagen i brev af 17.  

 februar 2005 som følger:
 Medlemmets klage af 07-02-2005 over  

 a-kassens afgørelse af 11-01-2005 om, at hun ikke kan få udbetalt VEU for  

 perioden 18-10-2004 til den 22-10-2004.
 Klagen er modtaget i hovedledelsen  

 07-02-2005.
Afgørelse Hovedledelsen fastholder den trufne afgørelse af  

 11-01-2005 med de anførte begrundelser.
 Da der ikke er fremkommet nye  

 oplysninger, der ændrer på vores afgørelse af 11-01-2005, videresender vi  

 klagen til Ankenævnets videre behandling.
Vedrørende medlemmets oplysninger om, at  

 hun har fået oplyst, at hun ikke skal tilmelde sig AF, er korrekt, for så  

 vidt  

 angår retten til dagpenge, idet hun ikke er dagpengeberettiget, så  

 længe hun modtager rådighedsløn.
Medlemmet  

 har ikke på noget tidspunkt på det pågældende informationsmøde oplyst noget  

 om,  

 at hun agter at deltage på VEU-kurser, hvorfor a-kassen heller ikke har haft  

 mulighed for at vejlede hende om dette spørgsmål. 5. Nyt efter  

 klagen Told- og Skattestyrelsen har i en mail af 26. maj 2005  

 til sekretariatet bekræftet, at der ikke modregnes i rådighedsløn ved  

 deltagelse i kursus mm.
 Sekretariatet har den 31. maj 2005  

 telefonisk forepurgt M om hendes arbejde som chauffør:
M oplyste, at hun på tidspunktet for  

 kurset var i arbejde som chaufførafløser og hun bekræftede det i  

 ansøgningsskemaet  

 anførte om at hun arbejde for 2 vognmænd.
Videre oplyste hun, at hun som  

 afløser ikke havde krav på arbejde og at hun selv ej heller havde pligt til  

 at  

 tage bestemte vagter.
På kursets tidspunkt havde hun således meddelt, at hun  

 ikke kunne køre under kurset.
6. Regler Bekendtgørelse  

 nr. 106 af 18. februar 2004 af lov om godtgørelse ved deltagelse i  

 erhvervsrettet voksen- og efteruddannelse Kapitel 1 Formål og område § 1.  

  

 Loven har til formål at skabe økonomisk grundlag for, at voksne  

 fortrinsvis kortuddannede, kan deltage i erhvervsrettet voksen- og efteruddan  

 nelse til og med erhvervsuddannelsesniveau.
Dette formål sikres ved, at  

 deltagerne under uddannelsen kan opnå godtgørelse for tab af indtægt eller  

 arbejdsmulighed.
 § 2.  

  

 Den personkreds, der kan opnå ydelser efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og 3)  

 	  

 ledige, der er  

 berettigede til dagpenge efter § 55 i lov om arbejdsløshedsforsikring m.v. og  

 -------------- ..
 Stk. 2.  

  

 Det er en betingelse for at opnå ydelser efter § 1, at  

 den pågældende ikke har en erhvervsrettet uddannelse, der med hensyn til  

 niveau  

 og varighed overstiger erhvervsuddannelse eller anden uddannelse, der kan  

 sidestilles med erhvervsuddannelse, medmindre uddannelsen ikke har været  

 anvendt  

 i de sidste 5 år.
 § 3.  

  

 Der kan opnås ydelser efter § 1, jf. dog § 5, ved deltagelse i følgende  

 uddannelser til og med erhvervsuddannelsesniveau, i det omfang udbuddet, dog  

 undtaget de i nr. 9 nævnte forløb, udløser tilskud efter lov om åben  

 uddannelse  

 (erhvervsrettet voksenuddannelse) m.v.:
 Arbejdsmarkedsuddannelser (AMU) efter lov om  

 arbejdsmarkedsuddannelser m.v., dog undtaget Træningsskolens  

 arbejdsmarkedsuddannelser (TAMU).
 ..
Kapitel 2 Godtgørelse § 4.  

  

 Under deltagelse i uddannelse, der er omfattet af § 3, kan  

 beskæftigede lønmodtagere, selvstændige erhvervsdrivende og ledige med ret  

 til  

 selvvalgt uddannelse, jf. § 2, stk. 1, nr. 3, opnå godtgørelse for  

 tab af indtægt eller arbejdsmulighed som følge af deres deltagelse, jf. dog  

 stk. 2.
 Stk. 3. Godtgørelsen udgør ved fuldtidsundervisning pr.  

 undervisningsuge et beløb svarende til dagpengenes højeste beløb for en uge,  

 jf. § 47 i lov om arbejdsløshedsforsikring m.v.
 ..
Kapitel 6 Regler for ledige § 15.  

  

 Ledige med ret til selvvalgt uddannelse, jf. § 2, stk. 1, nr. 3, skal i  

 perioder med godtgørelse for tab af arbejdsmulighed efter denne lov stå til  

 rådighed for arbejde formidlet af arbejdsformidlingen eller  

 arbejdsløshedskassen.
 ..
Bekendtgørelse  

 nr. 1255 af 29. december 2003 om godtgørelse ved deltagelse i erhvervsrettet  

 voksen- og efteruddannelse (VEU) med de ændringer, der følger af  

 bekendtgørelse  

 nr. 50 af 30. januar 2004 Afsnit I Generelle betingelser Kapitel 1 Uddannelser, hvortil der kan opnås godtgørelse § 1.  

  

 Der kan opnås godtgørelse efter reglerne i denne bekendtgørelse ved  

 deltagelse i erhvervsrettet uddannelse til og med erhvervsuddannelsesniveau  

 efter lovens § 3, stk. 1-3.
 Stk. 2.  

  

 Erhvervsrettet voksen- og efteruddannelse efter stk. 1 er:
 1)   Arbejdsmarkedsuddannelser (AMU) efter lov om  

 arbejdsmarkedsuddannelser m.v., dog undtaget Træningsskolens  

 arbejdsmarkedsuddannelser (TAMU).
 .
Kapitel 2 Personkredsen § 2.  

  

 Deltagere, der kan opnå godtgørelse efter denne bekendtgørelse, er  

 beskæftigede  

 lønmodtagere, såvel privat som offentligt ansatte, jf. dog § 3,  

 selvstændige erhvervsdrivende,  

 jf. dog § 3, og ledige, som er berettigede til dagpenge efter § 55 i lov om  

 arbejdsløshedsforsikring m.v. og  

      ..
§ 4.  

  

 Det er en betingelse for at opnå godtgørelse efter denne bekendtgørelse,  

 at deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau,  

 eller 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, eller 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser, der kan sidestilles med erhvervsuddannelserne,  

 jf. stk. 1, er uddannelser, der i niveau og varighed maksimalt svarer til  

 niveauet og varigheden af erhvervsuddannelserne.
Det er en betingelse, at der  

 ikke er et adgangskrav til uddannelsen, der forudsætter bestået uddannelse på  

 gymnasialt niveau.
 Stk. 3.  

  

 Personer med en uddannelse, der er afløst af en ny  

 tilsvarende uddannelse, kan opnå godtgørelse, hvis den nye uddannelse ikke  

 forudsætter bestået gymnasial uddannelse.
 ..
Kapitel 3 Godtgørelse til deltagere for tab af indtægt eller  

 arbejdsmulighed § 7.  

  

 Beskæftigede lønmodtagere, selvstændige erhvervsdrivende og ledige med  

 ret til selvvalgt uddannelse, jf. § 2, som deltager i uddannelse efter § 1,  

 stk. 2, har ret til godtgørelse for tab af indtægt eller arbejdsmulighed som  

 følge af deltagelsen, jf. dog § 3 og § 8.
 Stk. 2.  

  

 Som indtægt efter stk. 1 regnes arbejdsfortjeneste som lønmodtager eller  

 selvstændig erhvervsdrivende.
 .
Kapitel 9 Særlige bestemmelser for ledige dagpengeberettigede § 20.  

  

 Ledige dagpengeberettigede med ret til selvvalgt uddannelse, jf. § 2,  

 skal i perioder, hvori der udbetales godtgørelse for tab af indtægt eller  

 arbejdsmulighed efter lov om godtgørelse ved deltagelse i erhvervsrettet  

 voksen- og efteruddannelse, være tilmeldt Arbejdsformidlingen og stå til  

 rådighed for arbejde formidlet af Arbejdsformidlingen eller  

 arbejdsløshedskassen, medmindre Arbejdsformidlingen har fraveget kravet om  

 rådighed, jf. stk. 2.
