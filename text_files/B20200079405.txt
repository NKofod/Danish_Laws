Bekendtgørelse om ændring af bekendtgørelse om bygningsreglement 2018 (BR18) § 1 I bekendtgørelse nr. 1399 af 12. december 2019 om bygningsreglement 2018 (BR18), som ændret ved bekendtgørelse nr. 182 af 5. marts 2020, foretages følgende ændringer:
 1. I § 4 indsættes som nr. 7:
»7) Midlertidige camping- og salgsområder til højst 150 personer.« 2. I § 5, stk. 1, indsættes som nr. 15:
»15) Færdigproducerede sanitetsbygninger med et areal på højst 25 m2.« 3. Overskriften før § 6 a affattes således:
 4. § 6 a affattes således:
»§ 6 a.
Følgende konstruktioner skal overholde bygningsreglementet, men kan opstilles i længere tid end 6 uger uden særskilt ansøgning om byggetilladelse:
1) Transportable konstruktioner, der opsættes i tilknytning til en byggeplads og anvendes til brug for udførelsen af et byggearbejde, herunder byggepladsledelse, tilsynskontor og mødelokaler.
Konstruktionerne må ikke anvendes til overnatning.
2) Transportable konstruktioner, der opsættes i tilknytning til en byggeplads og som anvendes til andre formål end  selve udførelsen, herunder konstruktioner, hvori der udføres tegnestuearbejde, kontorarbejde eller lignende, der ikke er egentligt byggearbejde, og som anvendes som en fast arbejdsplads.
Konstruktionerne må ikke anvendes til overnatning.
 Stk. 2 Konstruktionerne nævnt i stk. 1, nr. 1, er omfattet af følgende krav i det omfang, de er relevante:
 1) Indretning af byggepladser og udførelse af byggearbejder i kapitel 7.
 2) Konstruktioner i kapitel 15. Telte med et samlet areal på højst 50 m² er dog ikke omfattet af reglerne i kapitel 15.
 Stk. 3. Konstruktionerne nævnt i stk. 1, nr. 2, er omfattet af følgende krav i det omfang, de er relevante:
 1) Brandforhold i kapitel 5.
 2) Indretning af byggepladser og udførelse af byggearbejder i kapitel 7.
 3) Energiforbrug i §§ 287-292.
4) Konstruktioner i kapitel 15. Telte med et samlet areal på højst 50 m² er dog ikke omfattet af reglerne i kapitel 15.« 5. Før § 6 b indsættes som ny overskrift:
 6. § 6 b affattes således:
»§ 6 b.
Følgende transportable konstruktioner skal overholde bygningsreglementet, men kan opføres uden ansøgning om byggetilladelse:
 1) Telte i 1 etage kun til privat brug.
 2) Telte i 1 etage, der ikke er til privat brug, med et samlet areal på højst 50 m².
3) Scener, herunder automobilscener, uanset om scenen opstilles indendørs eller udendørs, der er højst 1,0 m i højden og uden overdækning.
4) Tribuner, herunder automobiltribuner, der er højst 1,0 m i højden og uden overdækning 5) Gangbroer m.v. der er højst 1,0 m over terræn og uden overdækning.
6) Skurvogne, letvogne, containere og lignende konstruktioner med ydervægge af fast materiale, som ikke opsættes og anvendes til brug for udførelsen af et byggearbejde i tilknytning til en byggeplads.
Bestemmelsen gælder, uanset om konstruktionen er på hjul eller ej.
Konstruktionen må ikke anvendes til overnatning.
 7) Transportable konstruktioner, der opstilles og anvendes af Forsvaret eller Beredskabsstyrelsen til deres operationer, øvelser mv.
 Stk. 2. Følgende transportable konstruktioner må alene opstilles uden forudgående byggetilladelse, hvis de er certificeret i henhold til bekendtgørelse om certificeringsordning for transportable konstruktioner og ikke anvendes til overnatning:
 1) Alle telte i mere end 1 etage.
 2) Telte, der ikke er til privat brug, med et samlet areal på mere end 50 m².
 3) Transportable konstruktioner i mere end 1 etage, dog undtaget konstruktioner nævnt i § 6 a, stk. 1, nr. 1 og 2.
 4) Scener, herunder automobilscener, der er mere end 1,0 m i højden, uanset om scenen opstilles indendørs eller udendørs.
 5) Alle overdækninger over scener, uanset scenens højde, hvis overdækning er mere end 50 m².
 6) Tribuner, herunder automobiltribuner, der er mere end 1,0 m i højden.
 7) Alle overdækninger over tribuner, uanset tribunens højde, hvis overdækningen er mere end 50 m².
 8) Portaler, med og uden inddækning, der udføres, placeres eller anvendes på en sådan måde, at der ved et svigt kan være risiko for væsentlig personskade.
 9) Gangbroer, der er over 1,0 m i højden, med eller uden færdsel under gangbroen, uanset om gangbroen er med eller uden overdækning.
 10) Alle overdækninger over gangbroer.
 11) Tårne, storskærme, mobilantenner, højtalertårne, skillevægge og lignende selvstående konstruktioner, der udføres, placeres eller anvendes på en sådan måde, at der ved et svigt kan være risiko for væsentlig personskade.
 12) Truss-systemer, der udføres, placeres eller anvendes på en sådan måde, at der ved svigt kan være risiko for væsentlig personskade.
 Stk. 3. De transportable konstruktioner nævnt i stk. 1 og stk. 2 er omfattet af følgende krav:
 1) Byggeret i kapitel 8. Bestemmelserne i kapitel 8 gælder kun for konstruktioner, der opstilles med en varighed på over 6 uger.
 2) Adgangsforhold ved bygningen i §§ 51-54.
 3) Værn i §§ 58-60.
 4) Konstruktioner i kapitel 15. Telte med et samlet areal på højst 50 m² er ikke omfattet af reglerne i kapitel 15.
 5) Brandforhold i kapitel 5.
 Stk. 4. Stk. 2 omfatter også modulopbyggede konstruktioner, hvis udformning og størrelse medfører, at konstruktionen overstiger de i stk. 2 anførte grænser.
Stk. 5. Konstruktioner, der opstilles midlertidigt i op til 6 uger, er ikke omfattet af §§ 40, 43 og 46.« 7. I § 6 c ændres »§ 6 a, stk. 1, nr. 3-9, eller stk. 2« til: »§ 6 b, stk. 1, eller § 6 b, stk. 3«.
 8. I § 6 d ændres »§ 6 a, stk. 2« til: »§ 6 b, stk. 3«.
 9. Overskriften før § 6 f affattes således:
 10. § 6 f affattes således:
 »§ 6 f.  Følgende områder skal overholde bygningsreglementets krav i kapitel 5:
 1) Midlertidige campingområder til flere end 150 personer.
 2) Midlertidige salgsområder til flere end 150 personer.
 Stk. 2. Det er tilladt at etablere de i stk. 1 nævnte områder uden ansøgning om byggetilladelse, hvis bilag 11 til Bygningsreglementets vejledning til kapitel 5  brand følges i sin helhed.
 Stk. 3. Meddelelse med oplysning om områdets placering, indretning og brug, jf. kapitel 5, skal være modtaget af kommunalbestyrelsen senest 4 uger før, området tages i brug.
Stk. 4. Hvis det i forbindelse med ansøgning om byggetilladelse efter § 493, stk. 3, nr. 1, vurderes, at der skal inddrages en certificeret brandrådgiver, kan ansøger vælge, at kommunalbestyrelsen skal foretage den tekniske byggesagsbehandling af brandforhold, jf. kapitel 5.« 11. § 6 g ophæves.
 12. Overskriften før § 6 h affattes således:
 13.  § 6 h, stk. 2, affattes således:
»Stk. 2.  Midlertidige overnatninger, jf. § 152 a, skal meddeles til kommunalbestyrelsen senest 2 uger før første overnatningsdøgn.« 14. I § 19, stk. 1, ændres »byggeri« til: »byggearbejde«.
 15. I § 23, stk. 1, ændres »byggeri« til: »byggearbejde«.
 16. Overskriften før § 24 affattes således:
 17. Overskriften før § 30 a affattes således:
18. I § 30 a, stk.1,  udgår »festival-« 19. § 30 a, stk. 3 affattes således:
»Stk. 3. For midlertidige transportable konstruktioner, som er omfattet af § 30 a, stk. 1, og som er i høj konsekvensklasse (CC3), jf.
DS/EN 1990 Projekteringsgrundlag for bærende konstruktioner med DS/EN 1990 DK NA:2019, skal der tilknyttes en anerkendt statiker, der har anerkendelse efter reglerne i kapitel 35, og som skal sikre overholdelse af kapitel 15.« 20. Overskriften før § 31 a affattes således:
 21. I § 31 a  udgår », festival-«.
 22. I § 31 b, stk. 1,  udgår », festival-«.
 23. I § 92, nr. 2, ændres »bygningen« til: »byggeriet«.
 24. I § 93, stk. 1, nr. 5, ændres »i alle rum« til: »i alle soverum og flugtveje«.
 25. I § 96, stk. 1, nr. 3, indsættes efter »soverum«: »og opholdsrum«.
 26. I § 98, nr. 4, indsættes efter »personer«: », som har lovlig adgang,«.
 27. § 100 affattes således:
 »§ 100.  Brandmodstandsevnen for bærende bygningsdele bestemmes enten ved standardbrandpåvirkning eller ved anvendelse af et naturligt brandforløb som beskrevet i DS/EN 1991-1-2 Eurocode 1: Last på bærende konstruktioner  Del 1-2: Generelle laster  Brandlast og DS/EN 1991-1-2 DK NA Nationalt Anneks til Eurocode 1: Last på bygværker  Del 1-2: Generelle laster  Brandlaster.
Stk. 2. Anvendes et naturligt brandforløb i medfør af stk. 1, skal det dokumenteres, at konstruktionen kan modstå det fulde brandforløb.« 28. § 101 affattes således:
»§ 101. § 100 kan fraviges, hvis det på anden vis sikres og dokumenteres, at fravigelsen er forsvarlig, og der opnås et sikkerhedsniveau som beskrevet i § 82 og § 344, stk. 2, nr. 1.« 29. § 111 affattes således:
»§ 111. Byggeri kan opdeles i flere brandmæssige enheder.
Opdelingen i brandmæssige enheder skal sikre, at flugtvejene kan anvendes i den tid, der er nødvendig for evakuering og redning af personer i et byggeri, og så der ikke sker væsentlig brandspredning.« 30. I § 117, nr. 4, indsættes efter »personer«: »i den tid, som er nødvendig for evakuering og redningsberedskabets redningsindsats.
 31. § 119 affattes således:
»§ 119.  Midlertidige camping- og salgsområder skal placeres, indrettes og bruges på en sådan måde, at en brand kan begrænses til det område, hvor branden er opstået.
Brandspredning til andre områder skal forhindres i den tid, som er nødvendig for evakuering og redningsberedskabets indsats.« 32. I § 120 udgår », festival-«.
 33. I § 135 ændres »en virksomhed« til: »et akkrediteret inspektionsorgan«.
 34. I § 135, stk. 2, ændres »§ 6 a« til: »§ 6 b«.
 35. I § 136, stk. 2, ændres »en virksomhed« til: »et akkrediteret inspektionsorgan«.
 36. I § 141, stk. 3, ændres »en virksomhed« til: »et akkrediteret inspektionsorgan«.
 37. I § 141, stk. 5, ændres »§ 6 a« til: »§ 6 b«.
 38. I § 141 indsættes efter stk. 5:
»Stk. 6. Bliver det akkrediterede inspektionsorgan ved en funktionsafprøvning opmærksom på, at anlæg er behæftet med fejl, der kan medføre risiko for konkret personskade i tilfælde af brand, skal der ske meddelelse herom til kommunalbestyrelsen.« 39. I § 142, stk. 3, ændres »en virksomhed« til: »et akkrediteret inspektionsorgan«.
 40. I § 142 indsættes efter stk. 4:
»Stk. 5. Bliver det akkrediterede inspektionsorgan ved en systemintegrationstest opmærksom på, at anlæg er behæftet med fejl, der kan medføre risiko for konkret personskade i tilfælde af brand, skal der ske meddelelse herom til kommunalbestyrelsen.« 41. I § 148, nr. 4, ændres »håndslukningsmateriel« til: »håndslukningsudstyr«.
 42. § 148, nr. 8, affattes således:
»8) Der i soverumsafsnit, som er omfattet af § 147, stk. 1, nr. 3, er udarbejdet og ophængt opslag til brugerne om alarmering og evakuering.
Opslagene skal placeres synligt på alle værelser og i fællesarealer.« 43. § 152 a, nr. 8, ophæves.
 44. § 156 affattes således:
 »§ 156.  Drift, kontrol og vedligehold af følgende skal ske på en sådan måde, at §§ 137-142 og § 157 til en hver tid er overholdt:
 1) Transportable konstruktioner til flere end 150 personer.
2) Midlertidige camping- og salgsområder til flere end 150 personer.« 45. § 157 affattes således:
 »§ 157. Der skal udarbejdes en drifts-, kontrol- og vedligeholdelsesplan for de transportable konstruktioner og områder nævnt i § 156, så følgende sikres:
 1) Der i forsamlingstelte som anvendes af flere end 150 personer udarbejdes en driftsjournal og en pladsfordelingsplan.
 2) Der udarbejdes en brand- og evakueringsinstruks.
 3) Der udarbejdes ordensregler om forebyggelse af brand.
4) Personalet er instrueret i de udarbejdede ordensregler, brand- og evakueringsinstruks, placering og brug af håndslukningsudstyr og brandtekniske installationer.« 46. I § 163 indsættes efter nr. 1 som nye numre:
 »2) Der kan ske en sikker evakuering af personer i og ved byggeriet, herunder i transportable konstruktioner der anvendes i forbindelse med byggeriet.
3) Transportable konstruktioner, der anvendes i forbindelse med byggeriet, har tilstrækkelig bæreevne i tilfælde af brand.« Nr. 2-6 bliver herefter nr. 4-8.
 47. I § 183, nr. 2, udgår »vej«.
 48. § 214, stk. 2, affattes således:
 »Stk. 2. Såfremt der etableres offentligt tilgængelige wc-rum, skal der på samme etage indrettes mindst ét wc-rum, der overholder følgende krav:
 1) Der skal være niveaufri adgang frem til wc-rum.
 2) Den fri passagebredde i dør til wc-rum skal være mindst 0,77 m.
 3) Håndvask og wc skal placeres over et hjørne på hver sin sammenstødende væg, så håndvask kan nås af person siddende på wcet.
4) Der skal være en fri afstand på mindst 0,90 m ved den side af wcet, der vender bort fra håndvask.
Væggen ved siden af wcet, der vender bort fra håndvasken, skal friholdes fra fastmonteret inventar.
 5) Der skal være et frit manøvreareal med en diameter på 1,5 m foran wcet og fri af dørens opslagsareal.
 6) Toiletsæde skal placeres i en højde på 0,48 m.
 7) Der skal være opklappelige armstøtter i en højde på 0,80 m på begge sider af wcet.
8) Håndvask skal placeres i en højde på ca. 0,80 m med afløb under vask trukket tilbage.« 49. I § 215 indsættes efter »§ 214 «: »stk. 2,«.
 50. I § 216, stk. 1, indsættes efter »indrettet efter § 214«: », stk. 2,«.
 51. I § 216 indsættes som stk. 2:
»Stk. 2. Bestemmelsen i § 214, stk. 2, gælder kun ved ombygninger, når der ved ombygningen etableres offentlige tilgængelige wc-rum i stueetagen eller på andre etager med adgang via elevator, lift eller lignende.« 52. § 223 affattes således:
 »§ 223. Såfremt der indrettes offentligt tilgængelige wc-rum til brug for andre end de beskæftigede i en bygning samt i kontor- og administrationsbygninger, skal der på samme etage indrettes mindst ét wc-rum, der opfylder følgende krav:
 1) Der skal være niveaufri adgang frem til wc-rum.
 2) Den fri passagebredde i dør til wc-rum skal være mindst 0,77 m.
 3) Håndvask og wc skal placeres over et hjørne på hver sin sammenstødende væg, så håndvask kan nås af person siddende på wcet.
4) Der skal være en fri afstand på mindst 0,90 m ved den side af wcet, der vender bort fra håndvask.
Væggen ved siden af wcet, der vender bort fra håndvasken, skal friholdes fra fastmonteret inventar.
 5) Der skal være et frit manøvreareal med en diameter på 1,5 m foran wcet og fri af dørens opslagsareal.
 6) Toiletsæde skal placeres i en højde på 0,48 m.
 7) Der skal være opklappelige armstøtter i en højde på 0,80 m på begge sider af wcet.
8) Håndvask skal placeres i en højde på ca. 0,80 m, med afløb under vask trukket tilbage.«« 53. I § 224 indsættes som stk. 2:
»Stk. 2. § 223 gælder kun ved ombygninger, når der ved ombygningen etableres offentlige tilgængelige wc-rum i stueetagen eller på andre etager med adgang via elevator, lift eller lignende.« 54. I § 258, nr. 1, indsættes efter sidst pkt.:
»Fra 1. januar 2021 må energibalancen for referencevinduet ikke være mindre end 0 kWh/m2 pr. år.« 55. I § 258, nr. 2, indsættes efter sidste pkt.:
»Fra 1. januar 2021 må energibalancen for referencevinduet ikke være mindre end 10 kWh/m2 pr. år.« 56. § 287 affattes således:
 »§ 287. Midlertidige, flytbare pavilloner skal opføres, så unødvendigt energiforbrug undgås under hensyn til pavillonernes anvendelse.
 Stk. 2. Midlertidige flytbare pavilloner, der opstilles i tilknytning til eksisterende byggeri, kan opstilles i op til 5 år, f.eks. som led i renovering af en skole, en børneinstitution eller en kontorbygning eller for at løse et akut pladsbehov, herunder genhusning.
 Stk. 3. Midlertidige, flytbare pavilloner, der opstilles uden tilknytning til et eksisterende byggeri, kan opstilles i op til 2 år.
Stk. 4. Permanente pavilloner eller pavilloner, der benyttes udover opstillingsperioderne i stk. 2 og 3, skal opfylde de gældende krav til nybyggeri.« 57. § 290 affattes således:
»§  290. For opstillinger efter § 287 er det tilladt at anvende direkte elvarme for midlertidige, flytbare pavilloner for opstillinger op til 2 år.
For opstillinger der opstilles mellem 2 og 5 år, skal direkte elvarme erstattes af anden varmeforsyning som f.eks. varmepumper eller fjernvarme, eller der skal kompenseres herfor ved etablering af tilsvarende produktion af vedvarende energi.« 58. § 306 affattes således:
 »§ 306. Kedler på op til 500 kW til fyring med fast brændsel, der installeres i eller i tilknytning til bygninger, skal mindst have et sikkerhedsniveau svarende til DS/EN 303-5 Central-varmekedler til fast brændsel, manuelt eller automatisk fyrede med en nominel varmeeffekt på op til 500 kW, Terminologi, krav, prøvning og mærkning.
 Stk. 2. Kedler til fyring med biomasse, der ikke stammer fra træ, på op til 1 MW skal mindst opfylde kravene svarende til virkningsgrad for kedelklasse 3 i DS/EN 303-5 Centralvarmekedler til fast brændsel, manuelt eller automatisk fyrede med en nominel varmeeffekt på op til 500 kW - Terminologi, krav, prøvning og mærkning.
Stk. 3. Stk. 2 gælder ikke for kedler til fyring med halm med en indfyret effekt på under 130 kW, der er beregnet til fyring med småballer.« 59. § 359, stk. 2, ophæves.
 60.  § 360 affattes således:
 »§ 360.   Skateboardbaner, parkourredskaber og frit tilgængelige multisportudstyr skal projekteres i overensstemmelse med:
 1) DS/EN 14974 + A1 Sportsudstyr - Faciliteter for brugere af rullesportsudstyr (f.eks. inlinere, rulleskøjter, skateboard, BMX-cykler) - Sikkerhedskrav og prøvningsmetoder.
 2) DS/EN 16899 Sport- og fritidsudstyr  Parkourredskaber  Sikkerhedskrav og prøvningsmetoder.
3) DS/EN 15312 + A1 Frit tilgængeligt multisportsudstyr  Krav, herunder sikkerhedskrav og prøvningsmetoder.« 61. § 361 affattes således:
 »§ 361.  Oppustelige legeredskaber skal projekteres og udføres i overensstemmelse med DS/EN 14960-1 Oppustelige legeredskaber  Del 1: Sikkerhedskrav og prøvningsmetoder.
Stk. 2. Oppustelige hoppepuder skal projekteres og udføres i overensstemmelse med DS/EN 14960-2 Oppustelige legeredskaber  Del 2: Yderligere sikkerhedskrav til oppustelige hoppepuder beregnet til permanent installation.« 62. § 373 affattes således:
»§ 373.   For sommerhuse gælder alene, at de tekniske installationer skal udformes på en sådan måde, at de personer, der opholder sig i bygningerne, ikke generes af lyd fra disse.« 63. § 394 affattes således:
 »§  394. Bestemmelserne i kapitel 20 gælder ikke, hvis en lokalplan, en byplanvedtægt eller en reguleringsplan fastsætter andre bestemmelser om de pågældende forhold.
Stk. 2. De ubebyggede arealer kan være fælles for flere ejendomme.
Disponering, anlæg og anvendelse af sådanne fælles friarealer skal sikres ved tinglysning på de pågældende ejendomme.
Stk. 3. Ubebyggede arealer må ikke benyttes i strid med det formål, hvortil de er udlagt.« 64. § 411 affattes således:
»§ 411. Anlæg til produktion af varmt brugsvand skal under hensyn til varmtvandstapstedernes antal og anvendelse kunne yde en tilstrækkelig vandmængde og vandstrøm.
Vandinstallationen skal udformes, så temperaturen på det fremførte vand i alle dele af vandinstallationen under den forudsatte brug ikke falder til under 50 °C.
Ved tapstederne skal den forudsatte temperatur være tilstede uden besværende ventetid under hensyn til energiforbrug, vandforbrug og hyppigheden af installationens brug.
Ved spidsbelastning, som ikke er omfattet af den forudsatte brug, må vandtemperaturen ikke falde til under 45 °C.
Der skal samtidig tages hensyn til bakteriebekæmpende tiltag, hvilket kan anses som opfyldt ved at følge Rørcenteranvisning 017 Legionella  Installationsprincipper og bekæmpelsesmetoder.« 65. I § 436, nr. 1, indsættes efter »luftydelse.«: »Fra 1. januar 2021 1.500 J/m³ udeluft.« 66. I § 436, nr. 2, indsættes efter »luftydelse.«: »Fra 1. januar 2021 1.800 J/m³ udeluft.« 67. I § 436, nr. 3, indsættes efter »etageboliger. «: »Fra 1. januar 2021 1.200 J/m³ udeluft.« 68. § 489, stk. 3, affattes således:
»Stk. 3. Midlertidge camping- og salgsområder er undtaget fra indplacering i konstruktionsklasser efter stk. 1.« 69. I § 489, stk. 5, indsættes efter »konsekvensen«: »af kommunalbestyrelsen«.
 70. I § 489 indsættes efter stk. 5 som nyt stykke:
»Stk. 6. Dokumentationen for overholdelse af stk. 5 skal indsendes i forbindelse med ansøgning om byggetilladelse.« 71. § 493 affattes således:
 »§ 493. Et byggeri eller bygningsafsnit skal indplaceres i én af følgende brandklasser:
1) Brandklasse 1 (BK1), som omfatter byggeri i risikoklasse 1, hvor hvert bygningsafsnit har et samlet etageareal, der er mindre end 600 m2. De tekniske løsninger skal udføres i overensstemmelse med de præ-accepterede løsninger, som er beskrevet i Bygningsreglementets vejledning til kapitel 5 - Brand.
Til overholdelse af krav til byggeri i brandklasse 1 må der alene anvendes simple brandtekniske installationer, og håndslukningsudstyr.
Hvis et bygningsafsnit helt eller delvist kan henføres til anvendelseskategori 4, skal bygningsafsnittet have et etageareal, der er mindre end 600 m2, og være brandmæssigt fritliggende fra ejendommens øvrige bebyggelse, dog undtaget sekundære bygninger, der er undtaget for indplacering i brandklasse jf. stk. 2. Der kan opføres flere bygningsafsnit, som helt eller delvist er henført til anvendelseskategori 4 på en ejendom, hvis hvert bygningsafsnit er brandmæssigt fritliggende, og har et etageareal, der er mindre end 600 m2. Til eksisterende byggeri med bygningsafsnit, som helt eller delvist er henført til anvendelseskategori 4, kan der opføres tilbygninger uanset om bygningsafsnittet er brandmæssigt fritliggende, såfremt tilbygningen er brandmæssigt fritliggende i forhold til ejendommens øvrige bygningsafsnit.
 2) Brandklasse 2 (BK2), som omfatter byggeri i risikoklasse 1 - 3. De tekniske løsninger skal udføres i overensstemmelse med de præ-accepterede løsninger, som er beskrevet i Bygningsreglementets vejledning til kapitel 5 - Brand.
 3) Brandklasse 3 (BK3), som omfatter byggeri i risikoklasse 1-3. De tekniske løsninger kan udføres i overensstemmelse med præ-accepterede løsninger, komparative analyser med udgangspunkt i løsningerne beskrevet i Bygningsreglementets vejledning til kapitel 5  Brand, herunder de præ-accepterede løsninger, brandteknisk dimensionering eller ved anvendelse af en kombination af metoderne.
 4) Brandklasse 4 (BK4), som omfatter byggeri, der ikke er omfattet af brandklasse 1-3.
 Stk. 2. Garager, carporte, udhuse, hønsehuse, drivhuse, overdækkede terrasser og lignende bygninger samt teknikhuse til elektroniske kommunikationsnet eller tjenester med et samlet areal på højst 50 m² på ejendommen er undtaget fra indplacering i brandklasser efter stk. 1.
 Stk. 3. Midlertidige camping- og salgsområder er undtaget fra indplacering i brandklasser efter stk. 1. Det skal på baggrund af risikoen i tilfælde af brand vurderes af kommunalbestyrelsen, om og i hvilket omfang:
 1) En certificeret brandrådgiver skal inddrages.
 2) Dokumentationen skal udfærdiges efter principperne i kapitel 29 og 30.
 Stk. 4. Legepladsredskaber og -underlag, multisportsudstyr, motionsredskaber i det fri, skateboardbaner og lignede er undtaget fra indplacering i en brandklasse, hvis udformningen eller anvendelsen efter kommunalbestyrelsens vurdering ikke medfører en uacceptabel risiko for personskade i tilfælde af brand.
 Stk. 5.  For byggeri, som på grund af dets udformning eller anvendelse ikke kan indplaceres i en brandklasse, skal det på baggrund af risikoen i tilfælde af brand vurderes om, og i hvilket omfang:
 1) En certificeret brandrådgiver skal inddrages.
 2) Dokumentationen skal udfærdiges efter principperne i kapitel 29 og 30.
Stk. 6. Dokumentationen for overholdelse af stk. 3 og stk. 5 skal indsendes i forbindelse med ansøgning om byggetilladelse.« 72. § 506, stk. 2, affattes således:
»Stk. 2. For byggeri, der indplaceres i brandklasse 1 eller 2, kan der fraviges fra de præ-accepterede løsninger for brandtekniske installationer, som er angivet i bilag 12 til Bygningsreglementets vejledning til kapitel 5  Brand, ved at det dokumenteres, at sikkerhedsniveauet for den enkelte fravigelse overholdes.« 73. I § 509, stk. 1, nr. 5, ændres »3« til: »2«.
74. I § 518 indsættes efter »dokumentation«: »i designfasen« 75. § 519, stk. 1, affattes således:
»De brandtekniske kontrolrapporter omfatter de gennemførte kontroller.
Der skal udarbejdes kontrolrapporter for:
 1) Dokumentation for kontrol af den brandtekniske dokumentation i designfasen.
 2) Dokumentation for kontrol af brandsikringstiltag i projekteringsfasen.
3) Dokumentation for kontrol af brandsikringstiltag i udførelsesfasen.« 76. I § 542, stk. 2, ændres »udarbejde« til »udfærdige« og »udarbejdende« til: »udfærdigende«.
 77. I § 549, stk. 2, ændres »udarbejde« til »udfærdige« og »udarbejdende« til: »udfærdigende«.
 78. I § 550, stk. 1, nr. 2, ændres »§§ 540 og 542« til: »§§ 548 og 549«.
 79. I § 550 a ændres »§ 506, stk. 3« til: »§ 506, stk. 2«.
 80. § 565, stk. 4, affattes således:
»Stk. 4. §§ 24-27 og § 489, stk. 5, nr. 3, ophæves den 1. januar 2021.« 81. Bilag 1, tabel 2, affattes som bilag 1 til denne bekendtgørelse.
 82. Bilag 1, tabel 3, affattes som bilag 2 til denne bekendtgørelse.
 83. Bilag 2, tabel 1, affattes som bilag 3 til denne bekendtgørelse.
 84. Bilag 3, tabel 4, affattes som bilag 4 til denne bekendtgørelse.
 85. Bilag 3, tabel 5, affattes som bilag 5 til denne bekendtgørelse.
§ 2 Stk. 1. Bekendtgørelsen træder i kraft den 1. juli 2020.
 Stk. 2. § 258, nr. 1 og 2, som affattet ved denne bekendtgørelses § 1, nr. 54 og 55, § 436, nr. 1-3, som affattet ved denne bekendtgørelses § 1, nr. 65-67, og bilag 2, tabel 1, som affattet ved denne bekendtgørelses bilag 3 for så vidt angår yderdøre med eller uden glas samt skyde- og foldedøre, træder i kraft den 1. januar 2021.
Stk. 3. Bekendtgørelsen finder ikke anvendelse på ansøgninger om byggetilladelse, der er indsendt før bekendtgørelsens ikrafttræden.
Bekendtgørelsen finder endvidere ikke anvendelse på byggearbejder, som ikke kræver tilladelse, hvis byggearbejdet er påbegyndt før bekendtgørelsens ikrafttræden.
