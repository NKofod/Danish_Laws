Nr LSF 119 Forslag til Lov om EF-domskonventionen m.v.
Fremsat af Justitsministeren Kapitel 1 Almindelige bestemmelser § 1. Konventionen af 27. september 1968 om retternes kompetence og om fuldbyrdelse af retsafgørelser i borgerlige sager, herunder handelssager, med senere ændringer (EF-domskonventionen) gælder her i landet.
Det samme gælder den til konventionen knyttede protokol af samme dato samt protokollen af 3. juni 1971 om Domstolens fortolkning af konventionen af 27. september 1968.
Kapitel 2 Værnetingsregler § 2. I sager, der er omfattet af EF-domskonventionen, anvendes konventionens værnetingsregler.
Stk. 2. Er der efter dansk lovgivning ikke i øvrigt værneting for en sag, der efter konventionen skal eller kan anlægges her i landet, anlægges sagen ved sagsøgerens hjemting eller, såfremt sagsøgeren ikke har hjemting her i landet, ved Københavns byret eller østre landsret.
Kapitel 3 Anerkendelse og fuldbyrdelse af udenlandske retsafgørelser m.v.
Anerkendelse § 3. Retsafgørelser, som er omfattet af EF-domskonventionen, og som er truffet i en anden konventionsstat (domsstaten), skal med de i konventionens artikel 27-28 og den tilhørende protokols artikel II, stk. 2, nævnte begrænsninger anerkendes her i landet.
Stk. 2. Opstår spørgsmålet om anerkendelse under en verserende sag, afgør retten, om anerkendelse skal ske.
Retten kan udsætte sagen, hvis den afgørelse, som ønskes anerkendt, er blevet anfægtet ved ordinær appel eller genoptagelse i domsstaten.
Stk. 3. Uden for de i stk. 2 nævnte tilfælde kan den berettigede efter reglerne i §§ 5-14 ved fogedretten få fastslået, at retsafgørelsen skal anerkendes.
Stk. 2, 2. pkt., finder tilsvarende anvendelse.
Fuldbyrdelse § 4. De retsafgørelser, som er nævnt i § 3, stk. 1, kan fuldbyrdes her i landet, hvis afgørelsen kan fuldbyrdes i domsstaten.
Stk. 2. Officielt bekræftede dokumenter, der er udstedt i en konventionsstat, og forlig, som er indgået for en domstol i en sådan stat, kan fuldbyrdes her i landet, såfremt dokumentet eller forliget kan fuldbyrdes i det pågældende fremmede land.
§ 5. Anmodning om fuldbyrdelse indgives til fogedretten i den retskreds, hvor den, mod hvem fuldbyrdelsen begæres (skyldneren), har bopæl.
Har skyldneren ikke bopæl her i landet, skal anmodningen indgives til den fogedret, som efter retsplejelovens almindelige regler kan foretage tvangsfuldbyrdelsen.
 Stk. 2. Anmodningen skal være ledsaget af:
1) en udskrift af afgørelsen, der er bekræftet af vedkommende ret, 2) bevis for, at afgørelsen kan fuldbyrdes i domsstaten, og for, at den er forkyndt, samt 3) ved udeblivelsesdomme bevis for, at det indledende processkrift i sagen eller et tilsvarende dokument er blevet forkyndt for eller meddelt den udeblevne part.
Stk. 3. Fogedretten kan kræve en bekræftet oversættelse til dansk af dokumenter, som fremlægges i medfør af reglerne i stk. 2.
Stk. 4. Fogedretten kan indrømme en frist til at tilvejebringe de i stk. 2, nr. 3, nævnte bevisligheder eller, hvis den anser sagen for tilstrækkeligt oplyst, fritage herfor.
Stk. 5. Såfremt den, der fremsætter anmodning om tvangsfuldbyrdelse (fordringshaveren), har bopæl i udlandet, skal der i anmodningen angives en person her i landet, til hvem meddelelser vedrørende sagen kan sendes.
 § 6. Fogedretten afgør ved kendelse, om anmodningen kan imødekommes.
Afgørelsen træffes, uden at der gives skyldneren lejlighed til at udtale sig.
Stk. 2. Fuldbyrdelse kan kun nægtes af de grunde, der er nævnt i konventionens artikel 27-28 og den tilhørende protokols artikel II, stk. 2. Fuldbyrdelse på grundlag af officielt bekræftede dokumenter og retsforlig kan kun nægtes under de i konventionens artikel 50-51 nævnte betingelser.
§ 7. Fogedretten underretter fordringshaveren eller dennes repræsentant om afgørelsen.
Tillades fuldbyrdelse, lader fogedretten afgørelsen forkynde for skyldneren.
Kære § 8. Fogedrettens afgørelse kan kæres efter reglerne i retsplejelovens kapitel 37, jfr. dog §§ 9-11.
Stk. 2. I tiden indtil kærefristen er udløbet, eller indtil et eventuelt kæremål er afgjort, kan der uanset fristen i retsplejelovens § 480 foretages udlæg eller andre fuldbyrdelsesskridt.
Der kan dog ikke foretages tvangsauktion over udlagt gods eller i øvrigt foretages skridt, der går videre end til at sikre tilstedeværelsen af gods, hvori fuldbyrdelse kan ske.
§ 9. Kærefristen er 1 måned.
Fristen regnes fra den dag, da afgørelsen blev forkyndt for den pågældende.
Har skyldneren eller fordringshaveren bopæl i et andet land, er kærefristen dog 2 måneder fra den dag, da forkyndelse blev foretaget for den pågældende personligt eller på dennes bopæl.
§ 10. Den ret, hvortil en kendelse kæres, kan på begæring udsætte sagen, hvis den afgørelse, som søges fuldbyrdet, er anfægtet ved ordinær appel eller genoptagelse i domsstaten, eller hvis fristen herfor endnu ikke er udløbet.
I sidstnævnte tilfælde kan retten fastsætte en frist for iværksættelse af appel eller genoptagelse.
Retten kan endvidere gøre fuldbyrdelsen betinget af, at der stilles en sikkerhed, som fastsættes af retten.
§ 11. I kæremål, som rejses af fordringshaveren, skal skyldneren tilsiges til at give møde.
Har skyldneren bopæl i et andet land, finder konventionens artikel 20, stk. 2 og 3, tilsvarende anvendelse, hvis han ikke giver møde.
Andre bestemmelser om fuldbyrdelse § 12. Tvangsbøder kan kun fuldbyrdes, hvis bødens størrelse er endeligt fastsat i domsstaten.
Stk. 2. Der kan ikke her i landet fastsættes eller fuldbyrdes forvandlingsstraf for en udenlandsk tvangsbøde.
Det samme gælder med hensyn til afgørelser om afsoning af underholdsbidrag, der er pålagt i udlandet.
§ 13. Har fordringshaveren helt eller delvis haft fri proces i domsstaten eller været fritaget for gebyrer og omkostninger, har han fri proces eller fritagelse for gebyrer og omkostninger i samme omfang under fuldbyrdelsessagen.
Stk. 2. I de i stk. 1 nævnte tilfælde skal anmodningen om tvangsfuldbyrdelse være ledsaget af bevis for, at fordringshaveren har haft fri proces eller været fritaget for gebyrer eller omkostninger i domsstaten. § 5, stk. 3-4, finder tilsvarende anvendelse.
§ 14. Fuldbyrdelsen foretages, medmindre andet følger af denne lov, efter samme regler, som gælder for fuldbyrdelse af danske afgørelser.
Kapitel 4 Overenskomster med fremmede stater § 15. Justitsministeren kan på grundlag af overenskomst med en fremmed stat, der kan indeholde fravigelser fra EF-domskonventionen og de i § 1 nævnte protokoller, fastsætte, at loven med de nødvendige ændringer skal anvendes i forholdet mellem Danmark og denne stat.
Kapitel 5 Ikrafttrædelses- og overgangsbestemmelser § 16. Tidspunktet for lovens ikrafttræden fastsættes af justitsministeren.
 § 17. Loven gælder ikke for Færøerne og Grønland.
Oprindeligt fremsat lovforslag Blad nr 380 Kapitel 1 Almindelige bestemmelser § 1. Konventionen af 27. september 1968 om retternes kompetence og om fuldbyrdelse af retsafgørelser i borgerlige sager, herunder handelssager, med senere ændringer (EF-domskonventionen) gælder her i landet.
Det samme gælder den til konventionen knyttede protokol af samme dato samt protokollen af 3. juni 1971 om Domstolens fortolkning af konventionen af 27. september 1968.
Kapitel 2 Værnetingsregler § 2. I sager, der er omfattet af EF-domskonventionen, anvendes konventionens værnetingsregler.
Stk. 2. Er der efter dansk lovgivning ikke i øvrigt værneting for en sag, der efter konventionen skal eller kan anlægges her i landet, anlægges sagen ved sagsøgerens hjemting, eller, såfremt sagsøgeren ikke har hjemting her i landet, ved Københavns byret eller østre landsret.
Kapitel 3 Anerkendelse og fuldbyrdelse af udenlandske retsafgørelser m.v.
Anerkendelse § 3. Retsafgørelser, som er omfattet af EF-domskonventionen, og som er truffet i en anden konventionsstat (domsstaten), skal med de i konventionens artikel 27-28 og den tilhørende protokols artikel II, stk. 2, nævnte begrænsninger anerkendes her i landet.
Stk. 2. Opstår spørgsmålet om anerkendelse under en verserende sag, afgør retten, om anerkendelse skal ske.
Retten kan udsætte sagen, hvis den afgørelse, som ønskes anerkendt, er blevet anfægtet ved ordinær appel eller genoptagelse i domsstaten.
Stk. 3. Uden for de i stk. 2 nævnte tilfælde kan den berettigede efter reglerne i §§ 5-14 ved fogedretten få fastslået, at retsafgørelsen skal anerkendes.
Stk. 2, 2. pkt., finder tilsvarende anvendelse.
Fuldbyrdelse § 4. De retsafgørelser, som er nævnt i § 3, stk. 1, kan fuldbyrdes her i landet, hvis afgørelsen kan fuldbyrdes i domsstaten.
Stk. 2. Officielt bekræftede dokumenter, der er udstedt i en konventionsstat, og forlig, som er indgået for en domstol i en sådan stat, kan fuldbyrdes her i landet, såfremt dokumentet eller forliget kan fuldbyrdes i det pågældende fremmede land.
§ 5. Anmodning om fuldbyrdelse indgives til fogedretten i den retskreds, hvor den, mod hvem fuldbyrdelsen begæres (skyldneren) har bopæl.
Har skyldneren ikke bopæl her i landet, skal anmodningen indgives til den fogedret, som efter retsplejelovens almindelige regler kan foretage tvangsfuldbyrdelsen.
 Stk. 2. Anmodningen skal være ledsaget af:
1) en udskrift af afgørelsen, der er bekræftet af vedkommende ret, 2) bevis for, at afgørelsen kan fuldbyrdes i domsstaten, og for, at den er forkyndt, samt 3) ved udeblivelsesdomme bevis for, at det indledende processkrift i sagen eller et tilsvarende dokument er blevet forkyndt for eller meddelt den udeblevne part.
Stk. 3. Fogedretten kan kræve en bekræftet oversættelse til dansk af dokumenter, som fremlægges i medfør af reglerne i stk. 2.
Stk. 4. Fogedretten kan indrømme en frist til at tilvejebringe de i stk. 2, nr. 3, nævnte bevisligheder eller, hvis den anser sagen for tilstrækkeligt oplyst, fritage herfor.
Stk. 5. Såfremt den, der fremsætter anmodning om tvangsfuldbyrdelse (fordringshaveren), har bopæl i udlandet, skal der i anmodningen angives en person her i landet, til hvem meddelelser vedrørende sagen kan sendes.
 § 6. Fogedretten afgør ved kendelse, om anmodningen kan imødekommes.
Afgørelsen træffes, uden at der gives skyldneren lejlighed til at udtale sig.
Stk. 2. Fuldbyrdelse kan kun nægtes af de grunde, der er nævnt i konventionens artikel 27-28 og den tilhørende protokols artikel II, stk. 2. Fuldbyrdelse på grundlag af officielt bekræftede dokumenter og retsforlig kan kun nægtes under de i konventionens artikel 50-51 nævnte betingelser.
§ 7. Fogedretten underretter fordringshaveren eller dennes repræsentant om afgørelsen.
Tillades fuldbyrdelse, lader fogedretten afgørelsen forkynde for skyldneren.
Kære § 8. Fogedrettens afgørelse kan kæres efter reglerne i retsplejelovens kapitel 37, jfr. dog §§ 9-11.
Stk. 2. I tiden indtil kærefristen er udløbet, eller indtil et eventuelt kæremål er afgjort, kan der uanset fristen i retsplejelovens § 480 foretages udlæg eller andre fuldbyrdelsesskridt.
Der kan dog ikke foretages tvangsauktion over udlagt gods eller i øvrigt foretages skridt, der går videre end til at sikre tilstedeværelsen af gods, hvori fuldbyrdelse kan ske.
§ 9. Kærefristen er 1 måned.
Fristen regnes fra den dag, da afgørelsen blev forkyndt for den pågældende.
Har skyldneren eller fordringshaveren bopæl i et andet land, er kærefristen dog 2 måneder fra den dag, da forkyndelse blev foretaget for den pågældende personligt eller på dennes bopæl.
§ 10. Den ret, hvortil en kendelse kæres, kan på begæring udsætte sagen, hvis den afgørelse, som søges fuldbyrdet, er anfægtet ved ordinær appel eller genoptagelse i domsstaten, eller hvis fristen herfor endnu ikke er udløbet.
I sidstnævnte tilfælde kan retten fastsætte en frist for iværksættelse af appel eller genoptagelse.
Retten kan endvidere gøre fuldbyrdelsen betinget af, at der stilles en sikkerhed, som fastsættes af retten.
§ 11. I kæremål, som rejses af fordringshaveren, skal skyldneren tilsiges til at give møde.
Har skyldneren bopæl i et andet land, finder konventionens artikel 20, stk. 2 og 3, tilsvarende anvendelse, hvis han ikke giver møde.
Andre bestemmelser om fuldbyrdelse § 12. Tvangsbøder kan kun fuldbyrdes, hvis bødens størrelse er endeligt fastsat i domsstaten.
Stk. 2. Der kan ikke her i landet fastsættes eller fuldbyrdes forvandlingsstraf for en udenlandsk tvangsbøde.
Det samme gælder med hensyn til afgørelser om afsoning af underholdsbidrag, der er pålagt i udlandet.
§ 13. Har fordringshaveren helt eller delvist haft fri proces i domsstaten eller været fritaget for gebyrer og omkostninger, har han fri proces eller fritagelse for gebyrer og omkostninger i samme omfang under fuldbyrdelsessagen.
Stk. 2. I de i stk. 1 nævnte tilfælde skal anmodningen om tvangsfuldbyrdelse være ledsaget af bevis for, at fordringshaveren har haft fri proces eller været fritaget for gebyrer eller omkostninger i domsstaten. § 5, stk. 3-4, finder tilsvarende anvendelse.
§ 14. Fuldbyrdelsen foretages, medmindre andet følger af denne lov, efter samme regler, som gælder for fuldbyrdelse af danske afgørelser.
Kapitel 4 Overenskomster med fremmede stater § 15. Justitsministeren kan på grundlag af overenskomst med en fremmed stat, der kan indeholde fravigelser fra EF-domskonventionen og de i § 1 nævnte protokoller, fastsætte, at loven med de nødvendige ændringer skal anvendes i forholdet mellem Danmark og denne stat.
Kapitel 5 Ikrafttrædelses- og overgangsbestemmelser § 16. Tidspunktet for lovens ikrafttræden fastsættes af justitsministeren.
 § 17. Loven gælder ikke for Færøerne og Grønland.
BEMÆRKNINGER TIL LOVFORSLAGET Almindelige bemærkninger 1. Indledning Lovforslaget tager sigte på gennemførelse i dansk ret af bestemmelserne i konventionen af 27. september 1968 om retternes kompetence og om fuldbyrdelse af retsafgørelser i borgerlige sager, herunder handelssager (EF-domskonventionen), den til konventionen knyttede protokol af samme dato samt protokollen af 3. juni 1971 om Domstolens fortolkning af konventionen af 27.
 september 1968.
Lovforslaget omfatter også de ændringer, der indtil nu er foretaget i domskonventionen og de 2 protokoller.
Domskonventionen indeholder regler om civilretligt værneting i internationale retsforhold og om staternes pligt til at anerkende og fuldbyrde hinandens civilretlige retsafgørelser og har til formål at lette det internationale samarbejde på den civile retsplejes område.
Konventionen vil således bl.a. tjene til, at danske eksportvirksomheder i udlandet vil kunne få fuldbyrdet danske domme over udenlandske skyldnere.
Aftaler om gensidig anerkendelse og fuldbyrdelse af civile domme findes i forvejen mellem Danmark og en række andre lande og de foreslåede regler vedrørende EF-landene ligger således i forlængelse af de regler, der allerede eksisterer i forhold til en række andre lande, først og fremmest de nordiske lande.
Det har i øvrigt vist sig, at en række andre lande har vist stor interesse for at blive omfattet af EF-domskonventionens regler.
Således foregår der for tiden forhandlinger mellem EF-landene og Finland, Norge, Sverige og Schweiz om den nærmere udarbejdelse af en såkaldt parallelkonvention til domskonventionen, der i de kommende år må forventes at blive et effektivt instrument i det civilretlige retssamarbejde i hele Europa.
Lovforslaget bygger - med visse redaktionelle ændringer - på retsplejerådets betænkning nr. 1052/1985 om retternes stedlige kompetence m.v. (EF-domskonventionen). Med vedtagelsen af lovforslaget giver folketinget sit samtykke til, at Danmark ratificerer domskonventionen m.v.
2. Gældende regler om danske domstoles internationale kompetence og om anerkendelse og fuldbyrdelse af udenlandske retsafgørelser 2.1. Efter retsplejelovens almindelige værnetingsregler skal retssager anlægges ved sagsøgtes hjemting, d.v.s. i den retskreds, hvor sagsøgte har bopæl.
Visse sager kan dog tillige anlægges ved et andet værneting end sagsøgtes hjemting.
Disse supplerende værneting (de såkaldte undtagelsesværneting) bygger på et andet tilknytningsmoment end sagsøgtes bopæl og opholdssted.
Eksempelvis kan sager om rettigheder over fast ejendom anlægges i den retskreds, hvor ejendommen ligger, jfr. retsplejelovens § 240, stk. 1. Der henvises om de øvrige supplerende værneting til retsplejerådets betænkning, side 13-16.
Endelig kan retssager anlægges ved et aftalt værneting.
Parterne kan nemlig aftale at indbringe deres sag, for hvilken af samtlige ligeartede retter i første instans, de vil.
Ved danske domstoles internationale kompetence forstås adgangen til at behandle retssager anlagt mod såkaldt processuelle udlændinge, altså personer der ikke har hjemting her i landet.
De gældende regler herom er nærmere beskrevet i retsplejerådets betænkning, side 18-21. Sådanne udlændinge kan sagsøges i Danmark, hvis danske domstole er kompetente efter reglerne om de særlige supplerende værneting, eller hvis den sagsøgte ved aftale har underkastet sig dansk værneting.
Udlændinge, der ikke kan sagsøges ved et supplerende værneting (undtagelsesværneting) eller et aftalt værneting, kan dog sagsøges her, hvis de ved stævningens forkyndelse opholder sig eller har gods her, og sagen angår formueretsforhold, jfr. retsplejelovens § 248, stk. 2. Om bestemmelsens nærmere indhold, der har givet anledning til tvivl i teori og praksis, henvises til retsplejerådets betænkning side 19-20.
2.2. Det er efter retsplejeloven udgangspunktet, at udenlandske retsafgørelser ikke har bindende virkning og ikke kan fuldbyrdes her i landet, jfr. retsplejerådets betænkning, side 21-23, hvor de gældende regler er nærmere beskrevet.
Især på det nordiske område er der imidlertid etableret et tæt samarbejde om gensidig anerkendelse og fuldbyrdelse af retsafgørelser.
Dette samarbejde har fundet udtryk i en nordisk domskonvention, der indeholder regler om anerkendelse af nordiske domme og retsforlig om privatretlige krav.
Den nævnte konvention omfatter ikke familieretlige og arve- og skifteretlige krav, men sådanne krav skal imidlertid i vidt omfang anerkendes og fuldbyrdes efter bestemmelser i andre nordiske konventioner, som f.eks. konkurskonventionen, arv- og dødsboskiftekonventionen og konventionen om inddrivelse af underholdsbidrag.
Danmark har endvidere tilsluttet sig Haagercivilproceskonventionen af 1952 og Haagerkonventionen af 1958 vedrørende afgørelser om underholdspligt over for børn.
Begge disse konventioner indeholder bestemmelser om gensidig anerkendelse og fuldbyrdelse af visse afgørelser.
Tyske domme m.v. om formueretlige krav har bindende virkning her i landet men ikke fuldbyrdelseskraft, jfr. kgl. anordning af 13.
 april 1938.
3. Almindelige bemærkninger om domskonventionen De 6 oprindelige EF-lande indgik den 27. september 1968 i Bruxelles EF-domskonventionen samt en protokol, der er knyttet til konventionen.
Konventionens saglige anvendelsesområde er borgerlige sager, herunder handelssager, men derimod ikke sager om skat, told eller administrative anliggender og heller ikke sager om fysiske personers retlige status, formueforholdet mellem ægtefæller, arv, konkurs, akkord m.v., social sikring eller voldgift, jfr. artikel 1.
I tiden efter konventionens udgåelse blev der udarbejdet en protokol om EF-domstolens fortolkning af konventionen, som den 3. juni 1971 blev underskrevet af medlemsstaterne.
Efter at Danmark, Irland og Storbritannien var indtrådt i EF, blev der mellem disse lande og de oprindelige 6 EF-lande den 9. oktober 1978 indgået en konvention om de nye medlemsstaters tiltrædelse af domskonvention, den tilknyttede protokol og domstolsprotokollen.
Denne tiltrædelseskonvention indeholder ændringer i en del bestemmelser i domskonventionen og de 2 protokoller.
Domskonventionen og de 2 protokoller i den således tilpassede skikkelse er på ny blevet ændret ved konventionen af 25. oktober 1982 om Grækenlands tiltrædelse.
Tiltrædelseskonventionen af 1978 vedrørende bl.a.
Danmark træder i kraft med virkning fra de stater, der har ratificeret den, 3 måneder efter, at hver af de oprindelige og mindst en af de nye medlemsstater har ratificeret den.
En tilsvarende ikrafttrædelsesbestemmelse findes i tiltrædelseskonventionen af 1982 vedrørende Grækenland.
Domskonventionen vil imidlertid først kunne få virkning i forhold til Danmark, når samtlige 6 oprindelige medlemslande har ratificeret tiltrædelseskonventionen af 1978. I øjeblikket mangler af disse kun Belgien at gennemføre den fornødne ratifikation.
Konventionen af 27. september 1968 med tilhørende protokol er offentliggjort i De Europæiske Fællesskabers Tidende nr.
L 304 af 30. oktober 1978 side 17 ff.
Protokollen af 3. juni 1971 om Domstolens fortolkning af domskonventionen er offentliggjort i De Europæiske Fællesskabers Tidende nr.
L 304 af 30. oktober 1978 side 31 ff.
Tiltrædelseskonventionen af 9. oktober 1978 vedrørende bl.a.
Danmark er offentliggjort i De Europæiske Fællesskabers Tidende nr.
L 304 af 30. oktober 1978 side 1 ff.
Konventionen af 25. oktober 1982 om Grækenlands tiltrædelse er offentliggjort i De Europæiske Fællesskabers Tidende nr.
L 388 af 31. december 1982 side 1 ff.
En konsolideret men ikke retligt bindende udgave af domskonventionen og de 2 protokoller med de ændringer, der følger af tiltrædelseskonventionerne fra 1978 og 1982, er offentliggjort i De Europæiske Fællesskabers Tidende nr.
C 97 af 11. april 1983 side 1 ff.
Den konsoliderede tekst til konventionen og protokollerne er optaget som bilag til lovforslagets bemærkninger.
4. Domskonventionens værnetingsregler Domskonventionen indeholder i afsnit II (artikel 2-24) en række regler om værneting.
Disse regler gælder som udgangspunkt kun med hensyn til personer, der er bosat i et kontraherende fællesskabsland.
Konventionen angår alene internationale retsforhold.
Den regulerer således ikke værnetingsreglerne i tilfælde, hvor sagen er af rent national karakter.
Konventionens almindelige værnetingsregel for internationale retsforhold, der er omfattet af konventionens saglige område, findes i artikel 2, der fastslår, at personer skal sagsøges ved retterne i den stat, hvor de har bopæl, altså ved hjemtinget.
Personer, der har bopæl i en kontraherende stat, kan efter artikel 3 kun sagsøges ved retterne i en anden kontraherende stat efter reglerne i afsnit II, afdeling 2-6 (artikel 5-18), og bestemmelsen udelukker udtrykkeligt brugen af værnetingsreglen i retsplejelovens § 248, stk. 2, om opholds- og godsværneting over for sådanne personer.
Efter artikel 4 afgør staterne selv, hvilke værnetingsregler, der skal gælde, hvis den sagsøgte ikke har bopæl på en kontraherende stats område.
Udlændinge, der er bosat uden for de kontraherende stater, vil også efter domskonventionens gennemførelse kunne sagsøges her i landet efter de rent danske regler om undtagelsesværneting, aftalt værneting eller opholds- og godsværneting.
Dog indeholder konventionens artikel 16 en begrænsning heri, idet den med hensyn til sager om fast ejendom m.v. foreskriver anvendelsen af bestemte værneting (enekompetence).
En række specielle værnetingsregler findes i konventionens artikel 5-18. Disse regler, der omtales kort nedenfor, er mere udførligt beskrevet i retsplejerådets betænkning, side 31-42.
Reglerne i artikel 5-6a giver mulighed for sagsanlæg ved nogle supplerende værneting i forhold til konventionens almindelige regel.
F.eks. kan sager om kontraktsforhold anlægges ved retten på det sted, hvor den forpligtelse, der ligger til grund for sagen, er opfyldt eller skal opfyldes, jfr. artikel 5, nr. 1. Endvidere kan sager om erstatning uden for kontrakt anlægges ved retten på det sted, hvor skadetilføjelsen er sket, jfr. artikel 5, nr. 3, og sager om driften af en filial eller en lignende virksomhed kan anlægges ved retten på det sted, hvor virksomheden er beliggende, jfr. artikel 5, nr. 5.
Konventionens artikel 7-15 indeholder specielle værnetingsregler for forsikringssager og forbrugerkontrakter, og reglerne træder i stedet for konventionens almindelige regler.
Artikel 7-15 regulerer således udtømmende kompetencen i sådanne sager.
Formålet med disse særlige regler er beskyttelse af forsikringstagere og forbrugere, først og fremmest ved at hjemle værneting ved disses bopæl for sager mod forsikringsgivere m.v.
Artikel 16 indeholder regler om enekompetence i visse sagstyper, herunder navnlig sager om fast ejendom, opløsning af selskaber m.v.
Disse regler finder anvendelse uanset sagsøgtes bopæl og træder således helt i stedet for nationale regler om domstolenes internationale kompetence.
Værnetingsaftaler er tilladt efter konventionen.
Artikel 17 indeholder en regel om skriftlige værnetingsaftaler.
Artikel 18 bestemmer, at en domstol i visse tilfælde anses for stiltiende aftalt værneting, hvis sagsøgte møder i sagen uden at gøre indsigelse.
5. Domskonventionens regler om anerkendelse og fuldbyrdelse af retsafgørelser m.v.
5.1. Domskonventionens afsnit III (artikel 25-49) indeholder bestemmelser om anerkendelse og fuldbyrdelse af retsafgørelser, og afsnit IV (artikel 50-51) om fuldbyrdelse af retsforlig m.v.
Disse regler giver de kontraherende stater en forpligtelse til at anerkende og fuldbyrde hinandens afgørelser, der er omfattet afkonventionens saglige anvendelsesområde, jfr. artikel 1 og foran under afsnit 3. Forpligtelsen gælder uanset værnetingsgrundlaget, og altså uanset om værnetinget er begrundet i konventionens regler eller i national ret i øvrigt.
Anerkendelse og fuldbyrdelse skal ske uden nogen prøvelse af sagens realitet og kan kun nægtes af de grunde, der er nævnt i artikel 27-28 i konventionen samt artikel II, stk. 2, i den tilhørende protokol.
Disse bestemmelser indeholder først og fremmest betingelser om, at sagen skal have været rigtigt forkyndt for den sagsøgte, og om at anerkendelsen og fuldbyrdelsen ikke må stride mod grundlæggende retsprincipper i den stat, som begæringen rettes til.
5.2. Efter konventionen kan der ikke for anerkendelse af EF-retsafgørelser stilles krav om, at man har fulgt en særlig forudgående procedure.
Anerkendelsen skal ske uden videre.
Hvis spørgsmålet om anerkendelse giver anledning til uoverensstemmelser, kan man anvende den procedure, der er fastsat i konventionen med hensyn til fuldbyrdelse af EF-retsafgørelser.
5.3. Konventionen giver i artikel 31-45 nærmere regler om, hvorledes man i fuldbyrdelsesstaten kan få fastslået, at den udenlandske retsafgørelse skal fuldbyrdes.
Dette sker under en såkaldt eksekvaturproces, hvor der foretages en prøvelse af, om den udenlandske retsafgørelse kan fuldbyrdes her i landet i medfør af domskonventionen.
Der henvises nærmere herom til lovforslagets §§ 5-14 samt til de specielle bemærkninger.
Retsplejerådet har i betænkningen, side 95, overvejet, om eksekvatursagerne bør behandles i forbindelse med de ordinære retssager ved byretterne, eller om eksekvaturprocessen kan henlægges til byretternes fogedafdeling.
Da de forhold, som skal påses i forbindelse med en begæring om fuldbyrdelse, vil kunne afklares i forbindelse med en fogedretsbehandling, og da selve fuldbyrdelsen, når den tillades, skal ske ved fogedretten, foreslår retsplejerådet, at fogedretterne fungerer som eksekvaturmyndighed.
Justitsministeriet er enig heri og lovforslaget er derfor udformet i overensstemmelse hermed.
 6. Hørte myndigheder m.v.
Retsplejerådets betænkning har været sendt til høring hos præsidenterne for østre og vestre landsret, præsidenterne for sø- og handelsretten, Københavns byret og retterne i Århus, Odense og Ålborg, Den Danske Dommerforening, Dommerfuldmægtigforeningen, Advokatrådet, Kammeradvokaten, Indenrigsministeriet, Industriministeriet, Forbrugerombudsmanden, Forbrugerklagenævnet, Dansk Arbejdsgiverforening, Grosserer-Societetet, Industrirådet, Butikshandelens Fællesråd, Håndværksrådet, Assurandør-Societetet, Dansk Organisation af Detailhandelskæder, Provinshandelskammeret, Den Danske Bankforening, Danmarks Sparekasseforening, Landsorganisationen i Danmark, Forbrugerrådet og Arbejderbevægelsens erhvervsråd.
7. Økonomiske og administrative konsekvenser Lovforslaget skønnes ikke at medføre væsentlige økonomiske eller administrative konsekvenser for det offentlige.
Bemærkninger til lovforslagets enkelte bestemmelser Til kapitel 1 Til § 1 Bestemmelsen fastslår, at domskonventionen, den tilhørende protokol og protokollen om Domstolens fortolkning af konventionen gælder her i landet med de ændringer, der følger af tiltrædelseskonventionen af 1978 vedrørende bl.a.
Danmark og tiltrædelseskonventionen af 1982 vedrørende Grækenland.
En sådan bestemmelse - der i øvrigt ikke udtrykkeligt er medtaget i retsplejerådets lovudkast - må anses for nødvendig for at sikre, at samtlige konventionens bestemmelser inkorporeres i dansk ret.
 Der henvises til de almindelige bemærkninger, afsnit 1 og 3.
Til kapitel 2 Dette kapitel vedrører domskonventionens værnetingsregler.
Reglerne findes i konventionens artikel 2-24. Der henvises til de almindelige bemærkninger, afsnit 4, samt til betænkning nr.
 1052/1985, side 24-42.
Til § 2 Bestemmelsen indebærer, at danske domstole skal anvende domskonventionens værnetingsregler i de sager, der er omfattet af domskonventionens saglige anvendelsesområde.
For de tilfælde, hvor en sag efter domskonventionen kan eller skal anlægges her i landet, og hvor hverken domskonventionen eller de danske værnetingsregler bestemmer ved hvilken lokal ret, sagsanlægget skal ske, fastslår bestemmelsens stk. 2, at sagen skal anlægges ved sagsøgerens hjemting, subsidiært Københavns byret eller østre landsret.
En bestemmelse svarende til denne er i retsplejerådets lovudkast indsat i retsplejelovens kapitel om værnetingsregler (§ 247). Der henvises til betænkningen, side 69-70 og 82-86.
Justitsministeriet har fundet det mest hensigtsmæssigt at foreslå bestemmelsen gennemført ved den særlige lov om EF-domskonventionen m.v.
Justitsministeriet har i § 247 i det samtidig hermed fremsatte forslag til lov om ændring af retsplejeloven m.v. indsat en bestemmelse, der henviser til denne bestemmelse.
Til kapitel 3 Kapitlet vedrører domskonventionens regler om anerkendelse og fuldbyrdelse af retsafgørelser.
Reglerne findes i konventionens artikel 25-49. Der henvises til de almindelige bemærkninger, afsnit 5, samt til betænkningen, side 90-91.
Til § 3 Bestemmelsen svarer til § 1 i retsplejerådets lovudkast.
Der henvises til betænkningen, side 87 og 91-95.
Justitsministeriet har dog i bestemmelsens stk. 1 klargjort, at anerkendelse også kan nægtes i det specielle tilfælde, der omtales i protokollens artikel II, stk. 2.
Til § 4 Bestemmelsen svarer med redaktionelle ændringer til § 2 og § 12 i retsplejerådets lovudkast.
Der henvises til betænkningen, side 87, 90, 95-96 og 102.
Til § 5 Bestemmelsen svarer med en redaktionel ændring til § 3 i retsplejerådets lovudkast.
Der henvises til betænkningen, side 87-88 og 96-98.
Til § 6 Bestemmelsen svarer med redaktionelle ændringer til § 4 og § 12 i retsplejerådets lovudkast.
Der henvises til betænkningen, side 88, 90, 98 og 102.
Justitsministeriet har dog i bestemmelsens stk. 2 klargjort, at fuldbyrdelse også kan nægtes i det specielle tilfælde, der omtales i protokollens art.
II, st. 2.
Til § 7 Bestemmelsen svarer med en redaktionel ændring til § 5 i retsplejerådets lovudkast.
Der henvises til betænkningen, side 88 og 98.
Til § 8 Bestemmelsens stk. 1 svarer til § 6, stk. 1, i retsplejerådets lovudkast, jfr. betænkningen side 88-89 og 99-101.
Bestemmelsens stk. 2 er omformuleret i forhold til § 6, stk. 2, i retsplejerådets lovudkast, idet justitsministeriet har fundet det hensigtsmæssigt udtrykkeligt at fastslå, at der i det omhandlede tidsrum kan foretages udlæg og andre fuldbyrdelsesskridt men ikke tvangsauktion over udlagt gods eller andre skridt, der går videre end at sikre tilstedeværelsen af gods med henblik på senere fuldbyrdelse.
Den foreslåede affattelse af stk. 2 er i overensstemmelse med bemærkningerne til retsplejerådets lovudkast, jfr. betænkningen, side 99.
Det kan tilføjes, at landsrettens afgørelse i kæresager med justitsministeriets tilladelse kan indbringes for højesteret, jfr.
retsplejelovens § 392. Danmark har under tilpasningsforhandlingerne givet tilsagn om altid at ville meddele tredjeinstansbevilling, når landsretten ikke har gjort brug af sine skønsmæssige beføjelser til at forelægge sagen for Domstolen, eller når fuldbyrdelsen af den fremmede afgørelse er afslået af retlige grunde.
Dette tilsagn gælder, hvadenten appellen er iværksat af skyldneren eller rekvirenten.
Til § 9 Bestemmelsen er udformet på grundlag af § 7 i retsplejerådets lovudkast, jfr. betænkningen, side 89 og 99-101. Retsplejerådet har imidlertid under henvisning til konventionens artikel 40 foreslået, at der ikke skal gælde nogen frist for kæremål, der rejses af rekvirenten.
Bl.a. på baggrund af høringssvar fra østre og vestre landsret samt Den Danske Dommerforening har justitsministeriet overvejet, om domskonventionens artikel 40 er til hinder for, at der fastsættes en frist for rekvirentens kære svarende til fristen for skyldnerens kære.
Justitsministeriet finder det særdeles tvivlsomt, om konventionen hjemler en rekvirent adgang til at kære et afslag på en begæring om fuldbyrdelse måske flere år efter fogedrettens afgørelse.
Domstolen ses ikke at have taget stilling til spørgsmålet.
På denne baggrund og da prioritetsreglen i retsplejelovens § 526, stk. 1, indrettelsesbetragtninger for så vidt angår skyldneren samt almindelige rimelighedsbetragtninger med styrke taler derfor, har justitsministeriet udformet bestemmelsen således, at der for såvel skyldneren som rekvirenten gælder en kærefrist på 1 måned, der forlænges til 2 måneder, når den pågældende har bopæl i et andet land.
Til § 10 Bestemmelsen svarer til § 8 i retsplejerådets lovudkast.
Der henvises til betænkningen, side 89 og 99-101.
Til § 11 Bestemmelsen er udformet på grundlag af § 9, stk. 2, i retsplejerådets lovudkast.
Der henvises til betænkningen, side 89 og 99-101.
Retsplejerådet har under henvisning til konventionens artikel 40 foreslået, at det i bestemmelsens stk. 1 foreskrives, at kæremålet skal forhandles mundtligt.
Efter justitsministeriets opfattelse er det imidlertid tvivlsomt, om artikel 40 indeholder et egentligt krav om mundtlig forhandling.
Domstolen ses ikke at have taget stilling til dette spørgsmål.
Artikel 40 fastslår, at skyldneren skal tilsiges til at give møde ved appelretten og heri ligger næppe andet, end at appelsagen skal behandles i den kontradiktoriske procesform.
Dette krav kan opfyldes ved at give skyldneren lejlighed til at indsende skriftlige udtalelser til den ret, der behandler kæremålet, og ved at kæreinstansen, når særlige grunde taler derfor, anordner mundtlig forhandling, jfr. de almindelige regler om kære i retsplejelovens kapitel 37.
Justitsministeriet har under hensyn til tvivlen om konventionsbestemmelsens rækkevidde ændret retsplejerådets lovudkast, således at bestemmelsen i overensstemmelse med konventionens ordlyd fastslår, at skyldneren skal tilsiges til at give møde i forbindelse med kæremålet.
Spørgsmålet om dette er et krav på mundtlig appelbehandling må herefter i givet fald afgøres i retspraksis i forbindelse med en forelæggelse for Domstolen.
Indtil dette måtte være sket, forudsætter justitsministeriet, at bestemmelsen anvendes på den måde, at skyldneren i forbindelse med tilsendelsen af rekvirentens kæreskrift, jfr. retsplejelovens § 393, stk. 2, skal opfordres til at udtale sig om, hvorvidt han ønsker kæremålet behandlet mundtligt.
Fremsætter han sådan begæring, træffer kæreinstansen afgørelse om, hvorvidt mundtlig behandling kan tilstedes, jfr. retsplejelovens § 398, stk. 2. I benægtende fald behandles kæremålet skriftligt efter de almindelige regler herom.
Til § 12 Bestemmelsens stk. 1 svarer til § 10 i retsplejerådets lovudkast.
Der henvises til betænkningen, side 89 og 101.
Justitsministeriet har fundet anledning til i bestemmelsens stk. 2 udtrykkeligt at fastslå, at konventionen ikke giver adgang til at fastsætte eller fuldbyrde forvandlingsstraf for udenlandske tvangsbøder eller til at træffe eller fuldbyrde afgørelser om afsoning af underholdsbidrag, der er pålagt i udlandet.
Til § 13 Bestemmelsen svarer med redaktionelle ændringer til § 11 i retsplejerådets lovudkast.
Der henvises til betænkningen, side 89-90 og 102.
Til § 14 Bestemmelsen svarer til § 13 i retsplejerådets lovudkast.
Der henvises til betænkningen, side 90 og 103.
Til kapitel 4 Kapitlet indeholder en bestemmelse om overenskomster med fremmede stater.
Til § 15 Bestemmelsen omhandler aftaler med andre stater og giver regeringen bemyndigelse til at indgå sådanne aftaler.
Som omtalt i de almindelige bemærkninger, afsnit 1, foregår der for tiden forhandlinger mellem EF-landene og Finland, Norge, Sverige og Schweiz om en såkaldt parallelkonvention til domskonventionen.
De nye EF-lande, Spanien og Portugal, må endvidere forventes at blive tilsluttet domskonventionen i løbet af de kommende år.
Det er med henblik på disse og fremtidige tilsvarende situationer, at justitsministeriet foreslår en bemyndigelsesbestemmelse indsat i loven.
De nye aftaler skal være bygget over reglerne i domskonventionen og de 2 protokoller.
Aftalerne kan dog indeholde fravigelser fra den gældende konvention m.v.
Baggrunden herfor er, at der vil kunne blive behov for at foretage tilpasninger af konventionen m.v. med hensyn til lande, hvis retssystemer og andre forhold adskiller sig fra de lande, som i forvejen er tilsluttet konventionen.
Til kapitel 5 Kapitlet indeholder ikrafttrædelses- og overgangsbestemmelser.
Til § 16 Det foreslås, at tidspunktet for lovens ikrafttræden fastsættes af justitsministeren.
Som nærmere omtalt i de almindelige bemærkninger, afsnit 3, vil konventionen ikke kunne få virkning i forhold til Danmark, før Belgien har gennemført den fornødne ratifikation af tiltrædelseskonventionen af 1978. Justitsministeren agter at sætte loven i kraft, så snart dette er sket.
Til § 17 Bestemmelsen regulerer spørgsmålet om lovens gyldighed på Færøerne og Grønland.
