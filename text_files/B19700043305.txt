 I medfør af § 6 i lov om tilsyn med skibe, jfr. lovbekendtgørelse nr. 336  

 af 31. august 1965 fastsættes herved følgende:
 I bekendtgørelse nr. 173 af 21. maj 1965 om forskrifter for skibes bygning  

 og udstyr m.v. foretages følgende ændringer:
 1. Til § 8 føjes som litra e:
»e.
Med hensyn til skibe, der skal være forsynet med internationalt  

 lasteliniecertifikat eller med fribordscertifikat, henvises til de gældende  

 bestemmelser om lastelinier for skibe, for tiden handelsministeriets  

 bekendtgørelse nr. 273 af 5. juli 1968«.
 2. § 25, litra g, § 26, litra f, § 27, litra c, § 41,  

 § 42, litra d, § 44, litra c og § 63, litra d, udgår.
 3. I § 27 foretages følgende ændringer:
I litra a, nr. 1 ændres »90 cm« til »100 cm«.
Til  

 litra a, nr. 2 føjes: »idet dog åbningen under den nederste stang ikke  

 må være mere end 23 cm høj«.
 4. I § 44, litra a, nr. 2, ændres »35 cm«  

 til »38 cm idet dog åbningen under den nederste stang ikke må være mere  

 end 23 cm høj«.
 5. § 47, litra b, affattes således:
 »For så vidt angår hejsemidler og lossegrej henvises til de herom  

 gældende bestemmelser*)».
 6. § 52, affattes således:
 »Bestemmelserne i § 40 finder tilsvarende anvendelse«.
 7. § 54 affattes således:
 »Bestemmelserne i § 26 finder tilsvarende anvendelse«.
 8. § 192, litra f, nr. 3, udgår.
 9. Til § 217, litra a, nr. 15, § 220, litra a, nr. 13,  

 § 220, litra b, nr. 6, § 246, nr. 15, og § 298, nr. 12, føjes:
 »Faldskærmssignaler skal fornyes ved første lejlighed efter udløbet  

 af 4 år regnet fra fabrikationsdatoen«.
 10. I § 384, litra b, indsættes som 2, punktum:  

 »I udlandet kan tilsynsbogen autoriseres af danske  

 udenrigsrepræsentanter«.
 11. I § 385, litra a, indsættes som 3. punktum:
 »I udlandet kan deviationsbogen autoriseres af danske  

 udenrigsrepræsentanter«.
 Handelsministeriet, den 20. oktober  

 1970.
Knud Thomsen /E.
Lysgaard.
 (* 1) For tiden bekendtgørelse nr. 181 af 18. maj 1965 om regulativ for  

 lastning og losning af skibe.
