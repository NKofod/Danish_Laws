Kapitel 1   Område og anvendelse Bekendtgørelse om offentlig kontrol med pesticidrester i fødevarer 1) I medfør af § 49, stk. 1 og § 50 i lov nr. 526 af 24. juni 2005 om fødevarer, fastsættes:
Kapitel 1 Område og anvendelse § 1. Denne bekendtgørelse finder anvendelse på udtagning af prøver til offentlig kontrol af pesticidrester i frugt og grønt, animalske produkter, cerealier, modermælkserstatninger og tilskudsblandinger til spædbørn og småbørn, forarbejdede levnedsmidler baseret på cerealier og babymad til spædbørn og småbørn.
 Stk. 2. Udtagning af prøver efter stk. 1 skal følge reglerne i Kommissionens direktiv 2002/63/EF samt under henvisning til Kommissionens direktiver 2006/125/EF og 2006/141/EF.
Kapitel 2 Ikrafttrædelsesbestemmelser § 2. Bekendtgørelsen træder i kraft den 1. september 2008 Fødevarestyrelsen, den 26. august 2008 Anders Munk Jensen / Jan Thiele 1) Denne bekendtgørelse indeholder bestemmelser, som gennemfører Kommissionens direktiv 2002/63/EF af 11. juli 2002 om EF-metoder til prøveudtagning til officiel kontrol med pesticidrester i og på vegetabilske og animalske produkter og om ophævelse af direktiv 79/700/EØF (EF-Tidende 2002 L 187 s. 30) samt bestemmelser, som gennemfører dele af Rådets direktiv 96/23/EF af 29. april 1996 om de kontrolforanstaltninger, der skal iværksættes for visse stoffer og restkoncentrationer heraf i levende dyr og produkter heraf og om ophævelse af direktiv 85/258/EØF og 86/469/EØF og beslutning 89/187/EØF og 91/664/EØF (EF-Tidende 1986 L 125 s. 10) senest ændret ved Rådets direktiv 2006/104/EF af 20. november 2006 (EU-Tidende L 363, s. 352). Endvidere indeholder bekendtgørelsen bestemmelser, som gennemfører dele af Kommissionens direktiv 2006/141/EF af 22. december 2006 om modermælkserstatninger og tilskudsblandinger til spædbørn og småbørn og om ændring af direktiv 1999/21 EF (EF-Tidende 2006 L 401 s. 1) samt bestemmelser, som gennemfører dele af Kommissionens direktiv 2006/125/EF af 5. december 2006 om forarbejdede levnedsmidler baseret på cerealier og babymad til spædbørn og småbørn (EU-Tidende 2006 L 339 s. 16).
