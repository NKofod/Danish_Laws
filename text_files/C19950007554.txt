Spørgsmålet om kommunernes mulighed for at yde kontanthjælp til  

 prostituerede har været til debat i den seneste tid.
Socialministeriet skal  

 derfor gøre opmærksom på de retningslinjer, der står i SM-meddelelse 0-89-79  

 udsendt den 1. august.
Retningslinjerne blev udsendt på grundlag af en  

 henvendelse fra Folketingets Ombusmand og gælder stadig i dag.
 Ifølge loven skal alle indtægter - altså også fra prostitutionen - trækkes  

 fra kontanthjælpen.
Hvis der er mistanke om prostitution, bør forvaltningen på egen hånd  

 skaffe sig oplysninger om vedkommendes hidtidige levefod og indkomster.
Det  

 kan ske gennem intensive samtaler med klienten selv eller ved at indhente  

 oplysninger fra andre offentlige myndigheder.
 Derimod har socialforvaltningen ingen pligt til at bede politiet om at  

 undersøge vedkommendes forhold for at få be- eller afkræftet en mistanke om  

 prostitution.
Hvis der ikke fremkommer oplysninger, der dokumenterer indtægter ved  

 prostitution, er der ikke grundlag for at afslå kontanthjælp eller foretage  

 et fradrag i allerede tildelt hjælp.
Det gælder, uanset om mistanken stadig  

 er til stede.
 Ministeriet skal endvidere præcisere, at det er et grundlæggende princip i  

 bistandsloven, at der skal ydes hjælp efter behov uanset årsagen til behovet.
 Konklusionen på ovenstående er, at en prostitueret godt kan opnå økonomisk  

 hjælp efter bistandsloven, hvis pågældende i øvrigt opfylder de betingelser,  

 der gælder for denne hjælp.
 Ministeriet fremhæver, at det kan være det rigtige, at socialforvaltningen  

 i en periode prøver at motivere den prostituerede til at finde en anden  

 levevej ved at give kontanthjælp som led i en behandlingsplan.
Ombudsmanden gør bl.a. opmærksom på, at prostitution efter anden  

 lovgivning anses som et ikke-»lovligt« erhverv, og at det må være  

 en social opgave at hjælpe en prostitueret til at finde noget andet at leve  

 af.
Der kan derfor være grund til at yde kontanthjælp, selv om en  

 prostitueret har haft betydelige indtægter ved prostitution.
Men der skal  

 være håb om, at den prostituerede ophører med sit tidligere erhverv, selv om  

 det vil tage sin tid.
Ombudsmanden pointerer samtidig, at hvis den prostituerede uden tvivl vil  

 fortsætte med sin hidtidige levevis, skal der beregnes kontanthjælp efter de  

 almindelige retningslinjer.
Heraf følger automatisk, at kontanthjælpen  

 bortfalder eller nedsættes, hvis indtægterne er for høje.
Der kan ikke gives kontanthjælp alene med den begrundelse, at det skaber  

 en kontakt mellem forvaltningen og den prostituerede.
Uanset om det kunne  

 give håb om, at forvaltningen engang i fremtiden kunne få vedkommende til at  

 opgive prostitutionen.
Den økonomiske hjælp skal ydes efter §37 og §37a.
Når det gælder fradrag i  

 kontanthjælpen, henviser ministeriet til vejledning om kontanthjælp efter  

 bistandsloven af 3. april 1995, punkt 7 - 11.
