 Herved bekendtgøres lov nr. 290 af 31. marts 1949 om  

 udstykning og sammenlægning m.m. af faste ejendomme, jf.lovbekendtgørelse nr.  

 257 af 8. juni 1971, med de ændringer, der følger af § 2 i lov nr. 300 af 6.  

 juni 1973 og § 12 i lov nr. 288 af 26. juni 1975.
 Om udstykning.
 § 1.  Ingen del af en samlet fast ejendom eller af et  

 umatrikuleret areal må særskilt afhændes eller pantsættes eller for et  

 længere tidsrum end 10 år gives i brug til andenmand, medmindre der af  

 landbrugsministeriet gives approbation på udstykning, hvorved den pågældende  

 del fraskilles med egen matrikelbetegnelse.
 Stk.2.  Ved en samlet fast ejendom forstås i denne lov:
 a. jorder, som i matriklen er anført under et matrikelnummer, og b.
 jorder, som i matriklen er anført under flere matr.nre., når jorderne  

 udgør en landbrugsejendom eller i øvrigt ifølge notering i matriklen og  

 tingbogen skal holdes forenet.
 Stk.3.  Såfremt der til et matr.nr. som enten udgør en  

 samlet fast ejendom eller en del af en sådan, ifølge matriklen hører andel i  

 en fælleslod, er andelen indbefattet under den pågældende samlede faste  

 ejendom.
 Stk.4.  Uanset bestemmelsen i stk. 1 kan en del af en  

 landbrugsejendom bortforpagtes eller udlejes for et længere tidsrum end 10 år  

 uden udstykning, når landbrugsministeren har tilladt brugsforholdet efter  

 bestemmelserne i lov om landbrugsejendomme.
 § 2.  Medmindre der foreligger dispensation eller  

 godkendelse fra vedkommende myndighed, kan udstykning ikke approberes, når  

 det er oplyst, at delingen eller den herved tilsigtede anvendelse af  

 arealerne vil medføre noget, som er i strid med eller kræver godkendelse  

 efter bestemmelser, som er fastsat i eller i henhold til gældende love.
§ 3.  (* 1) Samlede fredskovstrækninger må ikke ved  

 udstykning deles i mindre lodder end 50 ha geometrisk mål.
Når særlige  

 omstændigheder efter landbrugsministeriets skøn taler derfor, kan en  

 yderligere udstykning dog tillades.
 Stk. 2 .  Hvorvidt fredskov, om hvis udstykning der er  

 spørgsmål, er en »samlet fredskovstrækning«, afgøres af  

 landbrugsministeriet.
 § 4.  Strandbredder, søbredder og bredder af åer og  

 andre vandløb, som ikke skal forblive i eller overgå i offentlig eje, må som  

 regel ikke ved udstykning adskilles fra de tilstødende jorder ved en efter  

 forholdene smal jordstrimmel.
 Stk. 2 .  For enhver ved udstykning fremkommen lod skal  

 der være sørget for adgang til offentlig vej, medmindre lodden forenes med en  

 tilgrænsende ejendom og vejlovgivningens bestemmelser ikke er til hinder for,  

 at adgangen til denne ejendom tillige tjener som adgang for lodden.  

 Færdselsretten må ikke være tidsbegrænset eller betinget.
§ 5.  Når en ejendom ønskes udstykket, skal ejeren  

 rette henvendelse til en landinspektør.
I områder, hvor matrikulært arbejde  

 udføres af en amtslandinspektør, rettes henvendelse til denne.  

 Landinspektøren foranstalter den nødvendige opmåling og afmærkning i marken  

 af nye skel og udfærdiger de nødvendige udstykningsdokumenter.
 Stk. 2 .  Landbrugsministeren fastsætter nærmere  

 forskrifter om udførelsesmåden for de forskellige arbejder og om skelmærkers  

 art og anbringelse m. v.
 § 6.  (Ophævet).
 § 7.  (Ophævet).
 § 8.  Sager om udstykning skal forelægges vedkommende  

 kommunalbestyrelse til erklæring.
 Stk. 2 .  Landbrugsministeriet giver nærmere forskrifter  

 om, fra hvilke andre myndigheder der skal indhentes erklæringer til kontrol  

 med bestemmelserne i §§ 2-4.
 Stk. 3 .  Landbrugsministeriet giver nærmere forskrifter  

 om de i stk. 1 og 2 nævnte erklæringer.
 Stk. 4 .  Landinspektøren skal, inden andragende om  

 udstykning indsendes til landbrugsministeriet, sørge for, at der foreligger  

 de fornødne erklæringer om, hvorvidt de i §§ 2-4 nævnte bestemmelser er til  

 hinder for udstykningen.
 § 9.  Landbrugsministeren kan bemyndige  

 amtslandinspektørerne til efter nærmere fastsatte regler at approbere sager  

 om udstykning inden for deres stedlige områder.
§ 10.  Meddelelse om udstykningsapprobationen sendes  

 til vedkommende dommer, oppebørselsmyndighed og kommunalbestyrelse.
Dommeren  

 skal på den udstykkede ejendoms blad i tingbogen anføre den ændring, der er  

 sket ved udstykningen med hensyn til matr.nre., arealer og forpligtelser som  

 landbrugsejendom eller lignende.
Oppebørselsmyndigheden har ligeledes at  

 foretage fornøden notering desangående med henvisning til  

 udstykningsapprobationens dato og giver meddelelse om  

 udstykningsapprobationen til vedkommende vurderingsformand.
Påhviler der den  

 udstykkede ejendom halvårlig ydelse for afløst tiende, skal  

 oppebørselsmyndigheden overføre ydelsen til den parcel af ejendommen, der  

 ifølge approbationsskrivelsen har det største areal, eller, hvis flere  

 parceller er lige store, til en af disse.
Ved overførelsen bortses fra  

 parceller, hvis hele areal er anført som vej.
 Stk. 2 .  Deles ved udstykning jorder anført under et  

 matr. nr., hvortil der ifølge matriklen hører andel i en fælleslod, skal det  

 af udstykningsapprobationen fremgå, om andelen forbliver ved restejendommen  

 eller følger en frastykket parcel eller fraskilles som selvstændig ejendom.
§ 11.  A.
Intet skøde eller andet adkomstdokument på  

 en del af en samlet fast ejendom eller af et umatrikuleret areal må indføres  

 endeligt i tingbogen, før der 1. foreligger påtegning fra oppebørselsmyndigheden på  

 skødet om approbationens dato, om det frastykkede areals størrelse og om de  

 forpligtelser som landbrugsejendom el. lign., der ifølge approbationen  

 påhviler arealet, og 2. forevises et af matrikelmyndigheden attesteret  

 udstykningskort over det frastykkede areal eller, hvis dette kort efter  

 anmelderens skriftlige erklæring ikke kan skaffes til veje. en af  

 matrikelmyndigheden attesteret kopi af matrikelkortet over arealet.
 Stk. 2 .  Ved adkomstdokumentets tinglysning skal det i  

 stk. 1, nr. 2, nævnte kort påtegnes om den skete forevisning.
 Stk. 3 .  Dommeren skal indberette uoverensstemmelser  

 mellem tingbogens udvisende og den i stk. 1, nr. 1, nævnte påtegning til  

 matrikelmyndigheden.
 B.  Intet skøde eller andet adkomstdokument på en fast ejendom må  

 indføres endeligt i tingbogen, forinden der foreligger påtegning af  

 vedkommende oppebørselsmyndighed på dokumentet om, at det pågældende areal  

 ikke udgør en del af en samlet fast ejendom.
 C.  Intet pantebrev angående en del af en samlet fast ejendom  

 eller af et umatrikuleret areal og ingen brugskontrakt, hvorved en del af en  

 samlet fast ejendom eller af et umatrikuleret areal gives i brug til en anden  

 for længere tid end 10 år, må endeligt indføres i tingbogen, forinden der  

 foreligger approbation på frastykning af den pågældende del.
 Stk. 2 .  Ingen brugskontrakt, hvorved en fast ejendom  

 gives i brug til en anden for længere tid end 10 år, må indføres endeligt i  

 tingbogen, forinden der foreligger påtegning af vedkommende  

 oppebørselsmyndighed på kontrakten om, at det pågældende areal ikke udgør en  

 del af en samlet fast ejendom.
 Stk. 3 .  Bestemmelserne i stk. 1 og 2 gælder ikke  

 aftægtskontrakter, kontrakter om anbringelse af elmaster, sømærker o. lign.  

 eller kontrakter om udnyttelse af forekomster i jorden af tørv, grus, kalk o.  

 lign. eller om anden begrænset udnyttelse af en del af en ejendom.
 Stk. 4 .  Bestemmelserne i stk. 1 og 2 gælder ikke  

 kontrakter om bortforpagtning eller udleje, når der forevises tilladelse til  

 brugsforholdet fra landbrugsministeren, jfr. § 1, stk. 4.
 Om sammenlægning.
 § 12.  Sammenlægning af landbrugsejendomme er  

 indskrænket ved bestemmelserne i § 13, jfr. § 6, i lov om landbrugsejendomme.
 Stk. 2 .  Sammenlægning af de i henhold til lovgivningen  

 om opførelse af arbejderboliger på landet oprettede ejendomme med anden jord  

 er indskrænket ved særlige bestemmelser i denne lovgivning.
§ 13.  Når jorder, som hidtil i matriklen har været  

 anført under flere matr.nre., skal sammenlægges på en sådan måde, at de ikke  

 påny kan adskilles uden udstykningsapprobation, kan dette enten ske ved, at  

 de pågældende matr.nre. sammenlægges til eet, eller ved, at de pågældende  

 matr.nre. bibeholdes, men i matriklen anføres som en samlet fast ejendom,  

 jfr. § 1, 2. stk.
Forinden sådan sammenlægning foretages, skal der foreligge  

 dommerattest om, at adkomst- og panteforhold ikke er til hinder for  

 sammenlægningen jfr. § 21 i lov nr. 111 af 31. marts 1926 om tinglysning. *) Stk. 2 .  Bestemmelsen i stk. 1, sidste punktum, gælder  

 ikke, når der overensstemmende med § 2, 2. og 3. punktum, og § 3 i lov om  

 landbrugsejendomme foretages notering i matriklen om, at flere matr. nre.,  

 der tilhører samme ejer, i forening udgør en landbrugsejendom § 14.  Meddelelse om sammenlægningen sendes til  

 vedkommende dommer, oppebørselsmyndighed og kommunalbestyrelse.
Dommeren har  

 i tingbogen at foretage fornøden notering om sammenlægningen og den  

 eventuelle derved bevirkede panteudvidelse ifølge § 24 i lov nr. 111 af 31.  

 marts 1926 om tinglysning(* 2) i tilfælde, hvor ejendommen fremtidig består  

 af flere matr.nre.
Oppebørselsmyndigheden har ligeledes at foretage fornøden  

 notering om sammenlægningen med henvisning til meddelelsens dato og giver  

 meddelelse om sammenlægningen til vedkommende vurderingsformand.
 Om omdeling og skelforandring.
§ 15.  Hvis et areal skal fraskilles en ejendom for at  

 forenes med en tilgrænsende samme ejer tilhørende ejendom, kan  

 landbrugsministeriet uanset reglen i § 1, 1. stk., efter ansøgning tillade,  

 at sådan omdeling uden hensyn til arealets størrelse og værdi ordnes ved en  

 notering i matriklens dokumenter, hvorved arealet overføres fra den ene  

 ejendom til den anden uden at få særskilt matr. nr.
Omdelingen skal dog være  

 betinget af, at de pågældende ejendomme ligger i samme sogn og kommune, og at  

 dommerattest foreligger om, at bestemmelserne om pantehæftelser, servitutter  

 og grundbyrder i § 23 i lov nr. 111 af 31. marts 1926 om tinglysning(* 2) er  

 iagttaget.
Såfremt det areal, som overføres, er givet i brug til andenmand,  

 må godtgøres, at der fra dennes side ikke haves noget at indvende imod  

 omdelingen.
§ 16.  Hvis et ubetydeligt areal skal fraskilles en  

 ejendom for at forenes med en tilgrænsende ejendom, som tilhører en anden  

 ejer, kan landbrugsministeriet uanset reglen i § 1, 1. stk., efter ansøgning  

 tillade, at sådan skelforandring ordnes ved en notering i matriklens  

 dokumenter, hvorved arealet overføres fra den ene ejendom til den anden uden  

 at få særskilt matr. nr.
Skelforandringen skal dog være betinget af, at  

 værdien af det areal, der overføres, ikke overstiger et beløb, der fastsættes  

 af landbrugsministeren, og at dommerattest foreligger om, at bestemmelserne  

 om pantehæftelser, servitutter og grundbyrder i § 23 i lov nr.
III af 31.  

 marts 1926 om tinglysning(* 2) er iagttaget.
§ 17.  Afstås en del af en fast ejendom til offentlig  

 gade eller vej. og er arealet ikke erhvervet ved ekspropriation, skal der,  

 forinden afståelsen noteres i matriklens dokumenter, foreligge Stk. 2 .  Hvis hele det under en fast ejendom hørende  

 areal afstås til offentlig gade eller vej, må det ved attest fra dommeren  

 godtgøres, at der ikke af hensyn til påhvilende hæftelser er noget til hinder  

 for, at det pågældende matr. nr. føres til afgang.
Påhviler der ejendommen  

 halvårlig ydelse for tiende, må yderligere godtgøres, at restafløsningssummen  

 er indbetalt.
 § 18.  For sager om tilladelse til omdeling eller  

 skelforandring finder bestemmelserne i kapitlerne I og II i øvrigt  

 tilsvarende anvendelse.
 Kapitel IV. §§ 19-27 (Ophævet).
 Om skelsætningsforretninger.
§ 28.  Når ejeren af en ejendom ønsker at få skellet  

 mod en naboejendom fastslået og afmærket, skal han henvende sig til en  

 landinspektør.
I områder, hvor matrikulært arbejde udføres af en  

 amtslandinspektør, rettes henvendelse til denne.
Stk. 2 .  For så vidt skellet ikke fremtræder ved  

 tydeligt hegn eller på kendelig måde ved skelmærker, eller hvis hegn eller  

 skelmærker findes urigtigt anbragt, kan det pålægges naboejeren et deltage i  

 omkostningerne ved en skelsætningsforretning efter reglerne i §§ 29-34.  

 Spørgsmål om, hvorvidt omkostningerne skal fordeles og da hvorledes, afgøres  

 i mangel af mindelig overenskomst mellem de interesserede ejere af  

 vedkommende kommunes hegnsynsmænd.
Afgørelsen kan inden for en frist af 4  

 uger, efter at den er meddelt, indbringes for vedkommende  

 landvæsenskommission.
§ 29.  Ønskes et skel fastslået ved en  

 skelsætningsforretning, indkalder landinspektøren ejerne af de ejendomme,  

 hvis skel forretningen angår, med mindst 14 dages varsel til at give møde ved  

 forretningen på nærmere fastsat tid og sted for at erklære sig om skellet  

 imellem ejendommene.
Indvarslingen må ske ved anbefalet brev eller på anden  

 måde, hvorved beviset for indkaldelsen sikres.
Stk. 2 .  Skønner landinspektøren det efter  

 omstændighederne påkrævet, eller fremsætter en af de interesserede ejere  

 senest den 10. dag efter indvarslingens afsendelse over for landinspektøren  

 begæring derom, skal to af kommunens faste hegnsynsmænd - eller, når  

 forretningen angår skellet mellem to kommuner, en synsmand fra hver kommune -  

 bistå landinspektøren med sagens oplysning under åstedsforretningen, dog ikke  

 vedrørende spørgsmål, som må anses for udelukkende at være af teknisk art.  

 Den oprindelig berammede åstedsforretning bortfalder da, og landinspektøren  

 foranstalter en ny indkaldelse af naboejerne med mindst 14 dages varsel til  

 at give møde på af ham efter samråd med de udpegede hegnsynsmænd fastsat tid  

 og sted.
Indvarslingen må ske ved anbefalet brev eller på anden måde, hvorved  

 beviset for indkaldelsen sikres.
§ 30.  Formanden for hegnsynsmændene i vedkommende  

 kommune bestemmer, hvilke to af kommunens hegnsynsmænd der skal deltage i  

 forretninger efter § 29, sidste stk., eller - for så vidt han selv deltager i  

 udførelsen - hvilken af mændene der skal deltage i forening med ham.
Med  

 hensyn til deltagelsen i forretningerne er hegnsynsformanden og de andre  

 hegnsynsmænd ligestillet.
 Stk. 2 .  De hegnsynsmænd, som deltager i ommeldte  

 forretninger, må ikke være part i sagen eller personligt interesseret i  

 dennes udfald eller være beslægtet eller besvogret med nogen af parterne i  

 op- eller nedstigende linje eller i sidelinjen så nær som søskendebørn eller  

 være en af parternes ægtefælle, værge, adoptiv~ eller plejefader, adoptiv-  

 eller plejebarn.
§ 31.  Ved åstedsforretningen undersøges forholdene i  

 marken, og efter at de ved forretningen mødte har afgivet forklaring,  

 foretager landinspektøren afsætning af skellet.
Godkender de pågældende ejere  

 rigtigheden af det afsatte skel, foretager landinspektøren fornøden  

 afmærkning med tydelige og varige mærker og lader parterne underskrive en  

 erklæring om godkendelse af skellet, affattet efter en af  

 landbrugsministeriet foreskreven formular.
Stk. 2 .  Tilvejebringes der ikke forlig mellem parterne  

 vedrørende det omhandlede skel, være sig fordi en af parterne ikke er mødt  

 eller på grund af uenighed mellem disse, afmærkes under hensyntagen til de  

 tilvejebragte oplysninger et foreløbigt skel, og der udfærdiges af  

 landinspektøren en erklæring om den foretagne skelsætningsforretning,  

 affattet efter en af landbrugsministeriet foreskreven formular.
Erklæringen,  

 som må indeholde udtrykkelig bemærkning om, at forskrifterne i denne lovs §§  

 29 og 30 er iagttaget, og en kort beskrivelse af det foreløbige skels  

 beliggenhed i marken samt en nærmere angivelse af de anbragte mærker,  

 underskrives af landinspektøren.
Såfremt forretningen er afholdt med bistand  

 af hegnsynsmænd, må dette være angivet i erklæringen tilligemed oplysning om  

 navn og bopæl for hegnsynsmændene samt om, på hvis foranledning disse har  

 deltaget i forretningen. - Snarest efter forretningens afholdelse tilstiller  

 landinspektøren ved anbefalet brev eller på anden måde, hvorved beviset  

 sikres, hver af parterne en genpart af erklæringen forsynet med påtegning om  

 indholdet af bestemmelsen i § 32 i denne lov.
 § 32.  Såfremt der ikke inden 4 uger efter afsendelsen  

 af en overensstemmende med § 31, sidste stk., udfærdiget meddelelse om  

 afmærkning af et foreløbigt skel af en ejer udtages stævning til vedkommende  

 underret mod naboejeren til anerkendelse af en ændret beliggenhed af skellet,  

 tillægges der det foreløbige skel samme retslige betydning som skel, hvorom  

 der er opnået forlig.
§ 33.  Når et skels beliggenhed er blevet endelig  

 bestemt efter reglerne i dette kapitel, påhviler det landinspektøren til  

 landbrugsministeriet at indsende de til skelsætningens notering i matriklen  

 nødvendige dokumenter, herunder kort over skellet og den derom udfærdigede  

 erklæring samt i de tilfælde, hvor forlig ikke er opnået, attest fra  

 vedkommende dommer om, at stævning ikke er udtaget inden den i § 32 fastsatte  

 frist.
Såfremt landbrugsministeriet intet finder at indvende mod  

 forretningen, foranlediger det notering angående denne foretaget i matriklen  

 og tingbogen.
I modsat fald kan landbrugsministeriet hjemvise sagen til  

 fornyet behandling. - Hvor der efter en skelsætningsforretnings afslutning og  

 notering måtte fremkomme oplysninger, som godtgør, at forretningen er afgjort  

 på urigtigt grundlag, kan landbrugsministeriet tillade sagen genoptaget.
§ 34.  Foretagelse af skelsætningsforretninger kan ved  

 opmåling til fornyelse af matrikelkortet foruden af lodsejere forlanges af  

 landbrugsministeriet.
Sådanne forretninger ledes af den til opmålingen  

 antagne landinspektør og indføres i en særlig protokol.
Omkostningerne ved  

 dem afholdes af stat eller kommune efter forud truffen aftale; dog påhviler  

 omkostningerne lodsejerne, hvor disse har forlangt skelsætningsforretning  

 afholdt.
Udgifter til skelmærkernes anskaffelse reparteres som regel på  

 lodsejerne.
 § 35.  Landbrugsministeriet kan give nærmere  

 forskrifter om udførelsen af skelsætningsforretninger og af skelafmærkninger  

 i anden anledning samt om skelmærkernes art og anbringelse m.v.
 § 36.  Aftaler, der går ud på at fastslå eller  

 forandre skel mellem ejendomme, må ikke tinglyses uden landbrugsministeriets  

 godkendelse.
 Stk. 2 .  Forinden ejendomshævd kan tinglyses, må det  

 ved hævden vundne areal enten være særskilt matrikuleret eller i matriklen  

 være henlagt under den ejendom, hvortil det faktisk hører.
 Stk. 3 .  Ingen sag angående skels beliggenhed må  

 indbringes for domstolene, forinden den er søgt afgjort efter reglerne i §§  

 29-34.
 Om berigtigelse af ejendomsforhold i visse  

 tilfælde.
 § 37.  Viser der sig ved en på landbrugsministeriets  

 foranstaltning foretagen opmåling til fornyelse af matrikelkort eller på  

 anden måde at bestå væsentlige uoverensstemmelser mellem matriklens og  

 tingbogens udvisende og de faktiske ejendomsforhold inden for et vist område,  

 kan landbrugsministeriet, når det skønnes nødvendigt, træffe foranstaltning  

 til berigtigelse af matrikel og tingbog under iagttagelse af reglerne i §§  

 38-40.
§ 38.  På grundlag af de til landbrugsministeriet  

 indkomne oplysninger udarbejdes en fortegnelse over samtlige ejendomme inden  

 for det pågældende område, indeholdende angivelse af hver enkelt ejendoms  

 matrikelbetegnelse, den i tingbogen anførte ejers navn og den faktiske ejers  

 navn, hans adkomsts art og eventuelle tinglysningsdato samt af, hvilke matr.  

 nre. adkomsten lyder på.
Fortegnelsen med tilhørende kort forelægges  

 vedkommende kommunalbestyrelse til gennemsyn.
Når eventuelle berigtigelser,  

 som dette gennemsyn måtte foranledige, er foretaget, tilstiller  

 landbrugsministeriet den pågældende dommer en bekræftet genpart af  

 fortegnelsen med tilhørende kort.
§ 39.  Inden en måned efter modtagelsen af  

 dokumenterne foranstalter dommeren indkaldelse overensstemmende med reglerne  

 i § 52 a i lov nr. 111 af 31. marts 1926 om tinglysning, jfr. § 2 i lov nr.  

 56 af 31. marts 1937.(* 2) I øvrigt forholdes efter de i nævnte  

 lovbestemmelse indeholdte regler om retsmødes afholdelse, afsigelse af  

 kendelse, tilvejebringelse af forlig eller henvisning til almindeligt civilt  

 søgsmål samt om tinglysning af kendelse eller forlig.
Disse regler finder  

 også anvendelse i tilfælde, hvor de bestående rettigheder over pågældende  

 ejendomme først er stiftet efter den 1. april 1927. - I tilfælde af  

 henvisning til almindeligt søgsmål er landbrugsministeriet beføjet til at  

 anlægge eller indtræde i anerkendelsessag med påstand om matriklens og  

 tingbogens berigtigelse i overensstemmelse med de faktiske forhold.
 Stk. 2 .  Når ejendomsforholdene er blevet endelig  

 fastslået, skal dommeren fremsende udskrift af kendelse, forlig eller dom til  

 landbrugsministeriet, som derefter foranstalter den fornødne berigtigelse af  

 matriklen.
 § 40.  Udgifter i medfør af bestemmelserne i dette  

 kapitel afholdes af statskassen.
 Særlige bestemmelser.
 § 41.  Landbrugsministeriet bestemmer, hvilke kort,  

 attester, erklæringer og andre oplysninger der skal bilægges sager om  

 matrikulering, udstykning, sammenlægning, omdeling, skelforandring,  

 skelsætning og berigtigelse af matriklen, samt giver nærmere forskrifter om  

 disse dokumenters form og indhold.
§ 42.  Ejendomsattest til brug ved de i § 41 nævnte  

 sager udfærdiges af oppebørselsmyndigheden.
Attesten skal indeholde oplysning  

 om den berørte ejendoms matrikelbetegnelse og areal, om ejendommens  

 eventuelle forpligtelse som landbrugsejendom el. lign. og om sidste dato for  

 eventuel tidligere meddelt approbation på ejendommens udstykning.
Attesten  

 skal også indeholde oplysning om ejendommens seneste ansættelse til  

 ejendomsværdi og grundværdi og angive, hvilke matr. nre. der omfattes af  

 vurderingen.
 Stk. 2 .  Hvis det matr. nr. for hvilket attesten er  

 rekvireret, udgør en del af en samlet fast ejendom, jfr. § 1, stk. 2, skal  

 attesten indeholde oplysning herom og angive de til den samlede faste ejendom  

 hørende matr. nre. og deres arealer m.v.
 Stk. 3 .  Landbrugsministeren fastsætter gebyret for  

 udfærdigelse af ejendomsattester.
 § 42 a.  Landbrugsministeren kan fastsætte gebyrer for  

 attestationer, udskrifter af matriklens dokumenter og kopier af  

 kortmateriale, der udleveres af matrikeldirektoratet.
§ 42 b.  Praktiserende landinspektører og  

 landinspektørassistenter med beskikkelse har ret til adgang til enhver  

 ejendom for at foretage opmåling, der vedrører skels beliggenhed, samt  

 opmåling til kortlægningsopgaver for offentlige myndigheder.
Der skal så vidt  

 muligt forud gives underretning til ejeren eller brugeren af ejendommen, og  

 legitimation skal forevises på forlangende.
Stk. 2 .  Landinspektøren har ret til at anbringe de  

 nødvendige skelmærker på ejendommene.
Det samme gælder varige mærker for  

 opmåling, for så vidt det kan ske uden væsentlige ulemper for ejendommenes  

 ejere eller brugere.
 Stk. 3 .  Bestemmelserne i stk. 1 og 2 gælder  

 tilsvarende for landinspektører, der er ansat i matrikeldirektoratet,  

 amtslandinspektører, stadskonduktøren i Københavns kommune og  

 stadslandinspektøren i Frederiksberg kommune og for deres medarbejdere.
Stk. 4 .  Københavns magistrat og Frederiksberg  

 kommunalbestyrelse udsteder legitimation til henholdsvis stadskonduktøren og  

 stadslandinspektøren og til deres medarbejdere.
I øvrigt udstedes den i stk.  

 1 og 3 nævnte legitimation af landbrugsministeren.
§ 42 c.  Den, som flytter, borttager, beskadiger eller  

 ødelægger et kendeligt skelmærke, er pligtig at betale udgifterne ved dets  

 genanbringelse.
Det samme gælder varige mærker for opmåling, hvortil  

 matrikulære målinger knyttes.
 Om matrikelvæsenet i Københavns og  

 Frederiksberg kommuner.
§ 43.  I Københavns kommune hører matrikelvæsenet  

 under magistraten og bestyres af stadskonduktøren.
Stadskonduktøren udnævnes  

 af borgerrepræsentationen.
I Frederiksberg kommune hører matrikelvæsenet  

 under kommunalbestyrelsen og bestyres af stadslandinspektøren.  

 Stadslandinspektøren udnævnes af kommunalbestyrelsen.
Stadskonduktøren og  

 stadslandinspektøren skal have beskikkelse som landinspektører.
Stk. 2 .  Stadskonduktøren og stadslandinspektøren er  

 hver for sit område eneberettigede til at udføre matrikulære arbejder og  

 andre arbejder, der ifølge lovgivningen eller bestemmelser fastsat i medfør  

 af lovgivningen skal udføres af en landinspektør.
Deres afgørelser med hensyn  

 til skels beliggenhed kan ikke påklages til højere administrativ myndighed.
 Stk. 3 .  Københavns magistrat fastsætter regler for  

 statskonduktørens virksomhed og gebyrer for hans forretninger.  

 Landbrugsministeren kan bestemme, at reglerne om den matrikulære virksomhed i  

 Københavns kommune skal godkendes af ham.
Stk. 4 .  Frederiksberg kommunalbestyrelse fastsætter  

 regler for stadslandinspektørens matrikulære virksomhed i et reglement, der  

 skal godkendes af landbrugsministeren.
Kommunalbestyrelsen fastsætter gebyrer  

 for stadslandinspektørens forretninger.
 Stk. 5 .  Bestemmelserne i kapitel I-VII gælder ikke i  

 Københavns og Frederiksberg kommuner, bortset fra §§ 2, 42 b og 42 c.
 Straffebestemmelser, lovens område og  

 ikrafttræden.
§ 44.  Når den til en aftalt udstykning, omdeling  

 eller skelforandring ifølge nærværende lovs § 1, 1. stk., jfr. § 18, krævede  

 approbation eller tilladelse ikke er søgt inden 1 år fra aftalens dato, eller  

 når der, hvis approbationen eller tilladelsen afslås, ikke inden 1 år efter  

 afslagets dato er sket ophævelse af aftalen og tilbageføring af det i henhold  

 til denne etablerede forhold, kan hver af de kontraherende parter straffes  

 med bøder.
Bødestraffen pålægges i overensstemmelse med lovgivningens  

 almindelige regler den for overtrædelsen ansvarlige.
Er en af parterne et  

 aktieselskab, et andelsselskab, en institution el. lign., kan bødeansvar  

 tillige eller i stedet pålægges selskabet eller institutionen.
 Stk. 2 .  Det kan endvidere pålægges vedkommende at  

 efterkomme den ham efter loven påhvilende forpligtelse under tvang af  

 fortløbende bøder.
 § 45.  Loven gælder ikke for Færøerne og Grønland.
Stk. 2 .  Loven træder i kraft 3 måneder efter lovens  

 indrykkelse i lovtidenden.
Fra samme tidspunkt ophæves lov nr. 107 af 3.  

 april 1925 om indskrænkninger i retten til jords udstykning samt om jords  

 sammenlægning i de sønderjyske landsdele og lov nr. 108 af s. d. om jords  

 udstykning og sammenlægning m. m. samt plakat af 21. april 1848 angående  

 autoriserede kort ved afhændelser af fæstegods og udstykninger af  

 landejendomme.
Endvidere ophæves fra samme tidspunkt lov nr. 116 af 28. marts  

 1923 om afgift for matrikelvæsenets ekspedition af udstykningssager m.v.  

 Endelig bortfalder, hvad i øvrigt i den gældende lovgivning måtte være  

 stridende mod nærværende lov.
 Ændringerne, der er en følge af § 12 i lov nr. 288 af 26. juni 1975,  

 træder først i kraft i fuldt omfang den 1. februar 1977.
 Landbrugsministeriet, den 7. januar 1977  

 .
P.
M.
V.
 Hans Jørgen Kristensen.
 /Tove Lense-Møller.
 (* 1) Ved bekendtgørelse nr. 540 af 5. oktober 1973, jfr. bekendtgørelse  

 nr. 540 af 27. oktober 1975, er landbrugsministeriets kompetence i henhold  

 til § 3 overført til miljøministeriet (skovstyrelsen).
 (* 2) Lovbekendtgørelse nr. 464 af 14. september 1976.
