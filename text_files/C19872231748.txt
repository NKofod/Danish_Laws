(De erhvervsfaglige grunduddannelser.  

 Handels- og kontorområdet) Formål Brancheuddannelsen indenfor butiksfaget har til formål, at eleven opnår  

 viden om butikkens drift, varesortimentets sammensætning, varernes oprindelse  

 og anvendelsesområder samt branchens karakter og eksistensbetingelser,  

 således at der sikres eleven en forsvarlig faglig uddannelse.
Adgangsbetingelser Adgang til at indgå uddannelsesaftale inden for butiksfaget er  

 gennemførelse af efg-basisuddannelsen inden for handels- og kontorområdet.
Varighed Praktisk uddannelse: 2 år.
Teoretisk uddannelse: 6 uger (3 x 2 uger), i alt 240 timer) Den teoretiske uddannelse på handelsskole på 6 uger er indeholdt i det  

 2-årige forløb.
Plan for den teoretiske uddannelse Ved tilrettelæggelsen af den teoretiske undervisning i 2. del, har det  

 bl.a. været hensigten at lægge op til en undervisning, der i det væsentlige  

 har til formål:
- at videreudvikle de kompetencer (kundskaber og færdigheder) som eleven  

 har erhvervet i basisuddannelsen, - at supplere og styrke den praktiske uddannelse i virksomheden, således  

 at uddannelsen i 2. del bliver en koordinering af teori og praktik.
Undervisningens indhold Branche-Varekundskab Undervisningen, der er fordelt på 2 x 2 uger = 160 timer omfatter følgende  

 emner:
Varekundskab bygningsisenkram maling og tapet VVS-artikler el-artikler haveartikler sundhed, sikkerhed og miljø væg- og gulvmaterialer forarbejdede produkter af træ trælast byggematerialer farlige og giftige stoffer lagerfunktioner købsfunktioner regnskabsfunktioner forsendelsesfunktioner salgsfunktioner efteruddannelse Der henvises til gældende læreplan Butiksdrift Undervisningen (80 timer) omfatter følgende emner:
1. Placering 2. Omstilling og tilpasning 3. Personaleforhold 4. Varekøb 5. Lagerstyring 6. Salg & Markedsføring 7. Økonomi 8. Samlet Case (ca af 3 dages varighed Reglerne for den praktiske uddannelse Uddannelsestiden skal i overensstemmelse med uddannelsesreglerne og den  

 fastsatte skoleundervisning anvendes således, at eleven opnår  

 uddannelsesbevis ved uddannelsestidens udløb. uddannelsesreglerne er fastsat  

 af Undervisningsministeriet i henhold til § 8, stk. 2 i lov om  

 erhvervsfaglige grunduddannelser, jfr. lovbekendtgørelse nr. 150 af 18. marts  

 1987.
 For at sikre en forsvarlig uddannelse er uddannelsestiden opdelt i 4  

 perioder af 6 måneder.
 Periodernes rækkefølge kan tilpasses forretningens arbejdsgang.
 Uddannelsen omfatter følgende hovedpunkter:
- Introduktion - Varekundskab - Varebehandling - Forsendelse - Salg - Disponering - Markedsføring - Butikkens kontorarbejde som er indarbejdet i de enkelte perioder.
 Eleven skal uddannes praktisk og fagligt forsvarligt så fuldkomment, som  

 den pågældende forretnings omfang, funktioner og varesortiment muliggør inden  

 for følgende emner:
1. Periode Af hensyn til forretningen og eleven gives der en grundig introduktion til  

 forretningens daglige drift:
 Kendskab til:
 Eleven bør have prøvet lettere ekspedition inden prøvetidens udløb,  

 således at både eleven og læremesteren kan få en rimelig baggrund for at  

 bedømme, om uddannelsesforholdet med udbytte kan fortsættes efter prøvetidens  

 udløb.
2. Periode Eleven gives en dybere indsigt i butikkens forretningsgange og  

oplæring i de i byggemarkedet forekommende hovedgrupper:
 Eleven deltager i butiksarbejde, kundebetjening, kasse/terminalbetjening  

 og telefonbetjening.
 Eleven skal endvidere have oplysning om:
3. Periode Eleven udfører det hidtil lærte med mere selvstændig indsats især med  

 større vægt på kundebetjening og kundevejledning.
 Den erhvervede viden fra branchens vare- og branchekundskabskursus  

 udbygges ved praktisk anvendelse i virksomheden.
 I denne periode skal eleven have kendskab til:
 Desuden skal eleven have oplæring i:
4. Periode Her forekommer fuld anvendelse af det i de tre tidliger perioder lærte.  

 Eleven arbejder helt selvstændigt, såvel med kundebetjening og  

 kundevejledning som med de øvrige medarbejdere for at sikre, at der ved  

 udstedelse af uddannelsesbevis er opnået den alsidige faglige dygtighed, som  

 er sigtet med uddannelsen.
Yderligere oplysninger om uddannelsen inden for butiksfaget samt  

 rekvirering af spørgeskema til brug for godkendelse som uddannelsessted, kan  

 ske ved henvendelse til Det faglige udvalg for Butiksuddannelser, Vester  

 Voldgade 96, 1552 København V.
Telefon 01 15 60 33.
