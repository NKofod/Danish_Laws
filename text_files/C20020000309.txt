Cirkulære om genoptagelse af  

 skatteansættelse vedrørende  

 eftervederlag for valgte fagforeningssekretærer,  

 folketingsmedlemmer, borgmestre, rådmænd o.lign. -  

 fratrædelsesgodtgørelse1) Før 1. januar 2000 beskattedes 85 % af den del af  

 årets samlede indkomster, der henhørte under den  

 dagældende ligningslovs § 7 O.
Dog beskattedes den del, der  

 lå under et årligt reguleret bundfradrag ikke.
Indtil 1. januar  

 2000 var denne regel også gældende vedrørende  

 fratrædelsesgodtgørelse og jubilæumsgratiale mv.
Told- og  

 Skattestyrelsen har i sine vejledninger bl.a. i Ligningsvejledningens afsnit  

 A.B.2.6 givet udtryk for det synspunkt, at folketingsmedlemmers eftervederlag  

 beskattes som almindelig indkomst.
Det vil sige, sådanne vederlag  

 ansås ikke for omfattet af denne regel.
Told- og Skattestyrelsen har  

 på samme måde anset eftervederlag til  

 fagforeningssekretærer for skattepligtig almindelig indkomst.  

 Synspunktet bygger bl.a. på en afgørelse offentliggjort i lsr  

 1982, 154.
Landsskatteretten har den 29. juni 2000 afsagt kendelse,  

 hvorefter en valgt fagforeningsfunktionær ikke var berettiget til at  

 få beskattet et eftervederlag efter dagældende ligningslovs  

 § 7 O i forbindelse med en fratrædelse i 1996. Der var konkret  

 tale om en person, der ikke var blevet genvalgt som sekretær.  

 Vedkommende havde en kontraktsmæssig ret til et eftervederlag beregnet  

 som svarende til et antal måneders løn.
Vedkommende var ikke  

 blevet genvalgt som sekretær på en kongres i juni måned  

 1996, og skulle fratræde med udgangen af juni måned 1996.  

 Vedkommende fik et eftervederlag, som Landsskatteretten betragtede som  

 almindelig skattepligtigt eftervederlag.
Sagen blev indbragt for domstolene med påstand om,  

 at beløbet skulle betragtes som skattepligtigt efter bestemmelsen i  

 den dagældende ligningslovs § 7 O.
Skatteministeriet har besluttet  

 at tage bekræftende til genmæle i sagen, således at  

 vedkommende bliver beskattet efter bestemmelsen i den dagældende  

 ligningslovs § 7 O.
Det er således nu Skatteministeriets  

 opfattelse, at den praksis, hvorefter eftervederlaget skal beskattes som  

 almindelig personlig indkomst, ikke længere kan opretholdes i relation  

 til den dagældende ligningslovens § 7 O.
Sagen handlede om en  

 fagforeningssekretær, men det samme gælder efter ministeriets  

 opfattelse for folketingsmedlemmer, borgmestre rådmænd o. lign,  

 som har modtaget et tilsvarende eftervederlag.
Afgørende er, at der i  

 disse tilfælde ikke eksisterer et krav på løn i en  

 opsigelsesperiode, men et vederlag i forbindelse med fratrædelse.
Den ændrede praksis har kun virkning for indkomster,  

 der beskattes efter den dagældende ligningslovs § 7 O, da den nye  

 bestemmelse om beskatning af fratrædelsesgodtgørelse mv. i  

 ligningslovens § 7 U, kun omhandler personer, der anses for at stå  

 i et tjenesteforhold til den udbetalende arbejdsgiver.
Hidtil har det alene  

 været en betingelse, at der var tale om lønnet  

 beskæftigelse.
Det er også en betingelse for udbetaling af  

 godtgørelse mv., at medarbejderen er ansat hos arbejdsgiveren.  

 Ligningslovens § 7 U omfatter således ikke personer, der er valgt  

 eller udnævnt til at bestride tillidshverv.
Den pågældende  

 persongruppe, beskattes fra og med 1. januar 2000 - hvor loven har virkning  

 fra - som almindelig personlig indkomst af sådanne eftervederlag, dog  

 kan der være personer, der er omfattet af overgangsreglen, der blev  

 indført i forbindelse med vedtagelsen af ligningslovens § 7 U,  

 som derfor skal beskattes efter de gamle regler, selvom udbetalingen er sket  

 efter 1. januar 2000.
 I henhold til skattestyrelseslovens § 34,  

 stk. 2, kan der ske genoptagelse, hvis anmodning herom fremsættes  

 inden 3 år fra udløbet af det pågældende  

 indkomstår.
 Er den skattepligtiges indkomstår ikke  

 sammenfaldende med kalenderåret, regnes fristen fra udløbet af  

 det år, som indkomståret træder i stedet for, jf.  

 skattestyrelseslovens § 34, stk. 5.
Hvis fristen i skattestyrelseslovens § 34,  

 stk. 2, er udløbet, kan der i henhold til skattestyrelseslovens  

 § 35, stk. 1, nr. 7, endvidere efter anmodning ske  

 ekstraordinær genoptagelse fra og med det indkomstår, der har  

 været til prøvelse, eller fra og med det indkomstår, der  

 er påbegyndt, men endnu ikke udløbet 5 år forud for  

 underkendelse af praksis.
Det vil i det pågældende tilfælde  

 sige for skatteansættelser for indkomståret 1996 eller senere  

 indkomstår, hvor genoptagelse ikke kan ske efter punkt 5.
 Ekstraordinær genoptagelse kan dog kun ske, hvis den  

 indebærer en indkomstændring på mindst 5.000 kr. for det  

 enkelte indkomstår, jf. skattestyrelseslovens § 35,  

 stk. 2.
Anmodning om ekstraordinær genoptagelse skal  

 fremsættes under iagttagelse af fristbestemmelsen i  

 skattestyrelseslovens § 35, stk. 3, det vil sige inden rimelig tid  

 efter det tidspunkt, hvor den skattepligtige har erhvervet kendskab til de  

 omstændigheder, der begrunder genoptagelsen.
Hvad der forstås ved  

 rimelig tid beror på en konkret vurdering, men det vil normalt  

 være 6 måneder, jf. cirkulære nr. 116 af 1. juli 1999,  

 punkt 4.3.
 Anmodning om genoptagelse af skatteansættelserne  

 efter punkt 5-6 skal indgives til den skatteansættende myndighed, jf.  

 skattestyrelseslovens § 35, stk. 4.
 Cirkulæret bortfalder med udgangen af 2002.
Told- og Skattestyrelsen, den 4. januar  

 2002 Ole Kjær /Ebbe Willumsen 1)   I Told- og Skattestyrelsens egen  

 interne nummerrække har cirkulæret nr. 2002-02.
