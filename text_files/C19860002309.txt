 Til samtlige ministrerier og styrelser m.v.
1. Indledning Ved lov nr. 263 af 22. maj 1986 om ændring af lov om tjenestemandspension  

 er der bl.a. sket en række ændringer i kap. 9 om samordningsfradrag.
Der  

 henvises til finansministeriets orienteringsskrivelse af 19. juni 1986 om  

 lovændringer på tjenestemandsområdet.
 Udgangspunkt for beregning af samordningsfradraget er det grundbeløb - for  

 enten enlige eller samgifte - som tjenestemandspensionisten selv får udbetalt  

 i folkepension pr. 1. januar 1987. Fradraget udgør 2 pct. heraf for hvert års  

 pensionsalder, som er lagt til grund ved tjenestemandspensionens beregning.
2. Beregningsgrundlag Reguleringen af samordningsfradraget ændres pr. 1. januar 1987, således at  

 samordningsfradraget pr. 1. januar 1987 vil blive reguleret som  

 tjenestemandspensionerne.
Dette betyder, at der - efter den første regulering  

 - fremover ikke længere vil være en direkte beløbsmæssig overensstemmelse  

 mellem samordningsfradraget og folkepensionen.
Tabel over  

 samordningsfradragets størrelse vil efterfølgende blive udsendt i cirkulærer  

 fra finansministeriet, jfr. punkt 7, og vil blive anført i de  

 pensionstabeller, der udsendes af finansministeriet.
Samordningsfradrag for tjenestemandspensionistens ægtefælles folkepension  

 vil blive afviklet over en 2- årig periode.
Således nedsættes denne del af  

 samordningsfradraget 1. januar 1987 med en fjerdedel til 1,5 pct. af  

 folkepensionens grundbeløb for hvert års pensionsalder, der er lagt til grund  

 ved tjenestemandspensionens beregning.
Fradragsprocenten nedsættes fra 1.  

 januar 1988 til 1 pct. og fra 1. januar 1989 bortfalder samordningsfradraget  

 for ægtefællens folkepension.
3. Samordningsfradragsformer 3.1. Samordningsfradrag for ægtefællens folkepension Samordningsfradraget for ægtepar, hvor den ene ægtefælle er  

 tjenestemandspensionist, og begge ægtefæller får folkepension, vil fra 1.  

 januar 1987 udgøre det i efterfølgende tabel 1 anførte beløb (svarer til 7/8  

 af det pr. 1. oktober 1986 beregnede samordningsfradrag). Når folkepensionen  

 for den ene eller begge ægtefæller er indtægtsreguleret (67-69 år), beregnes  

 samordningsfradraget efter tjenestemandspensionslovens § 30, stk. 1 med  

 udgangspunkt i tabel 1.
 Samordningsfradraget for ægtepar, hvor kun tjenestemandspensionistens  

 ægtefælle får folkepension, vil fra 1. januar 1987 udgøre de i tabel 4  

 anførte beløb (svarende til 3/4 af samordningsfradraget pr. 1. oktober 1986  

 beregnet på grundlag af folkepensionens enligsats). Samordningsfradraget for  

 ægtefællens indtægtsregulerede folkepension fastsættes efter  

 tjenestemandspensionslovens § 30, stk. 1. med udgangspunkt i tabel 4.
 I tilfælde, hvor tjenestemandspensionisten får social førtidspension, og  

 ægtefællen får folkepension, beregnes samordningsfradraget efter § 30, stk.  

 1, på grundlag af samgiftesats for 2 ægtefæller, jfr. tabel 1.
3.2. Samordningsfradrag for ægtefællens sociale førtidspension Pr. 1. januar 1987 bortfalder det samordningsfradrag, der beregnes på  

 grundlag af tjenestemandspensionistens ægtefælles sociale førtidspension og  

 på grundlag af hustrutillægget til den pågældendes sociale pension.
 3.3. Samordningsfradraget for tjenestemandspensionistens folke- og  

 førtidspension.
 Det samordningsfradrag, der foretages, for en tjenestemandspensionists -  

 egenpensionist eller ægtefællepensionist - egen folkepension, vil fortsat  

 bestå, og hvis den eventuelle ægtefælle ikke får folkepension, beregnes  

 samordningsfradraget efter folkepensionens enligsats, jfr. tabel 2.
 Samordningsfradraget for ægtepar, hvor tjenestemandspensionisten får  

 folkepension og ægtefællen social førtidspension, jfr. pkt. 3.2., beregnes på  

 grundlag af samgiftesats for en ægtefælle, jfr. tabel 3. Den samme sats  

 anvendes for ægtepar, hvor begge ægtefæller får folkepension, men hvor  

 tjenestemandspensionistens - egenpensionist eller ægtefællepensionist -  

 ægtefælle ikke vil være berettiget til ægtefællepension ved  

 tjenestemandspensionistens død, og endvidere for ægtepar, hvor begge  

 ægtefæller er tjenestemandspensionister, og hvor de begge får folkepension.
I tilfælde, hvor en tjenestemandspensionist får såvel egen- som  

 ægtefælle/enkepension, skal der foretages samordningsfradrag i egenpensionen  

 på grundlag af den hertil knyttede pensionsalder.
Den myndighed, der  

 udbetaler egenpensionen, tager initiativ til eventuel koordinering med anden  

 pensionsmyndighed.
 Samordningsfradrag for egenpensionistens og ægtefællepensionistens  

 indtægtsregulerede sociale førtidspension vil bortfalde 1. januar 1989.
3.4. Samordningsfradrag for erhvervsudygtighedsbeløbet Der vil fortsat blive trukket et samordningsfradrag for egenpensionisten,  

 der får en forhøjet pension - enten i form af svagelighedspension eller  

 tilskadekomstpension - og som samtidig får højeste social førtidspension med  

 erhvervsudygtighedsbeløb.
 Samordningsfradraget er lig med det erhvervsudygtighedsbeløb, som  

 egenpensionisten rent faktisk får udbetalt, d.v.s. pr. 1. januar 1987 24.888  

 kr. årlig for enlige eller 18.024 kr. årlig, hvis begge ægtefæller får  

 højeste social førtidspension.
 Opmærksomheden henledes på, at egenpensionister med højeste social  

 førtidspension, der har en høj optjent pensionsalder, på grund af ovennævnte  

 samordningsfradrag kan have fordel af at vælge at oppebære den ordinære  

 pension i stedet for en pension efter tjenestemandspensionslovens § 7 eller §  

 8, indtil han overgår til folkepension som 67-årig, jfr.  

 tjenestemandspensionslovens § 30, stk. 3.
 Det i den hidtidige affattelse af lovens § 30, stk. 2, 2. pkt., omhandlede  

 samordningsfradrag for erhvervsudygtighedsbeløb for personer, der oppebærer  

 ægtefællepension efter tilskadekomstreglerne og samtidig får højeste social  

 førtidspension, bortfalder pr. 1. januar 1987.
4. Nedsættelse af samordningsfradrag 4.1. § 30a - nedslag Samordningsfradraget kan nedsættes, hvis den samordnede efterlønsydelse  

 (tjenestemandspension + social pension) er lavere end pensionen med tillæg af  

 indtægtsbestemt social pension beregnet efter reglerne gældende før 1. april  

 1970. Et nedslag kan komme på tale for meget små tjenestemandspensioner,  

 f.eks. ved en delt enkepension eller en lille opsat pension.
 Før et nedslag gives i medfør af § 30a er det nødvendigt at undersøge, om  

 nedslaget vil få konsekvenser for de sociale ydelser, pågældende  

 tjenestemandspensionist måtte oppebære, idet det - som følge af  

 samspilsproblemerne med indtægtsregulerede sociale ydelser, boligydelser m.v.  

 - i nogle tilfælde vil give et dårligere resultat for pensionisten, hvis  

 tjenestemandspensionen stiger som følge af nedslag i samordningsfradraget  

 efter § 30a.
 Ved beregningen af et eventuelt nedslagsbeløb skal følgende være klarlagt:
a.
Tjenestemandspensionens størrelse.
b.
Alle tjenestemandspensionistens og dennes ægtefælles indtægter og  

 udgifter (renteindtægter og -udgifter, arbejdsindtægter og lign.).
c.
Fradrag, som forud for 1. april 1970 blev trukket fra  

 indtægtsgrundlaget inden den indtægtsbestemte sociale pension blev fastsat.  

 Fradraget udgør pr. 1. oktober 1986: for ægtepar 7.015,00 kr. årlig, for  

 enlige 4.240,00 kr. årlig.
 Fradraget reguleres med samme procent som folkepensionen (enligsatsen).
d.
Tabel over indtægtsregulering af socialpensioners grundbeløb, anført  

 som tabel 5 i sikringsstyrelsens bekendtgørelse af 19. august 1986 om folke-  

 og førtidspensionens størrelse pr. 1. oktober 1986 m.v.
e.
Fradrag i den sociale pension efter den 20 pct.-regel, der anvendtes  

 før 1970. Da denne sats ikke er aktuel i det sociale pensionssystem, anvendes  

 det fradrag, der er i tabel 2 A 2. i sikringsstyrelsens nævnte bekendtgørelse  

 om folke- og førtidspensionens størrelse pr. 1. oktober 1986 m.v.
f.
Folkepensionens størrelse på beregningstidspunktet.
g.
Samordningsfradragets størrelse på beregningstidspunktet.
 Statens Regnskabsdirektorat vil være alle tjenestemandspensionsberegnende  

 myndigheder behjælpelig med beregning af § 30a-nedslag.
Fremtidige nedslag fastsættes normalt ved første pensionsberegning og er  

 konstant, medmindre der sker ændring i arten af tjenestemandspensionistens  

 sociale pension.
Allerede fastsatte nedslag vil med virkning fra 1. januar  

 1987 blive revideret i forbindelse med forbedringerne i samordningsfradraget.
4.2. § 30a, stk. 2 Ved ændringen af § 30a, stk. 2, bortfalder samordningsfradraget i  

 tilfælde, hvor den sociale pension bliver nedsat ved visitation til eller  

 optagelse på plejehjem, jfr. den sociale pensionslov § 46, stk. 1, og  

 bistandslovens § 84, ved ophold på særlige plejehjem efter bistandslovens §  

 112, stk. 2, og ved ophold på forsorgshjem efter bistandslovens § 105, når  

 disse er bestemt til længerevarende ophold for personer, der er hjemløse og  

 ikke kan tilvænne sig det almindelige samfundsliv.
 Der trækkes dog indtil 1. januar 1989 stadig samordningsfradrag for en  

 eventuel hjemmeboende ægtefælles folkepension efter de i pkt. 3.1. anførte  

 retningslinier.
4.3. § 30a, stk. 3 Denne bestemmelse er indsat for at undgå, at en tjenestemandspensionist  

 eller samgifte tjenestemandspensionister får en indtægtsnedgang som følge af  

 ændringerne i lovgivningen om samordningsfradrag.
 Indtægtsnedgang kan eksempelvis forekomme ved bortfald af  

 samordningsfradrag for ægtefællens indtægtsregulerede sociale pension.  

 Nedslaget i samordningsfradraget fastsættes til det beløb, der udligner  

 indtægtsnedgangen ved overgangen, og vil herefter være konstant, indtil begge  

 ægtefæller er fyldt 67 år, hvor det bortfalder, eller indtil der foreligger  

 en ny beregningssituation ved ægtefællens død.
Hidtil har man trukket samordningsfradrag for samgifte  

 tjenestemandspensionister i den tjenestemandspension, der er størst.
Den  

 ændring, at hver ægtefælle nu skal betale hver sit samordningsfradrag, kan i  

 nogle tilfælde betyde, at ægtepar får en indtægtsnedgang, der begrunder  

 nedslag i samordningsfradraget.
Dette nedslag, som fastsættes ved overgangen  

 pr. 1. januar 1987, indgår herefter som et konstant nedslag.
Den myndighed, der hidtil har trukket samordningsfradraget i den største  

 af pensionerne, skal give meddelelse til ægtefællens pensionsudbetalende  

 myndighed med oplysning om tjenestemandspensionistens pensionsalder.
Den nye  

 myndighed vil herefter kunne tage stilling til, om der er basis for nedslag,  

 og i givet fald nedsætte det nye samordningsfradrag.
5. Samordningsfradrag ved delte ægtefællepensioner Såfremt en ægtefællepension deles mellem flere pensionsberettigede, vil et  

 eventuelt samordningsfradrag udgøre samme brøkdel af et samordningsfradrag  

 beregnet af den pensionsberettigedes sociale pension, som den pågældendes  

 andel af ægtefællepensionen udgør.
6. Frasigelse af folkepension For de tjenestemandspensionister, der af principielle grunde ikke ønsker  

 at få folkepension, skal der efter lovændringen ikke foretages  

 samordningsfradrag.
 Det forudsættes, at den pågældende tjenestemand selv over for den  

 pensionsudbetalende myndighed dokumenterer, at han ikke får udbetalt  

 folkepension.
7. Tabeller Samordningsfradrag for tjenestemandspension og folkepension med fuldt  

 grundbeløb fra 1. januar 1987 - 31. marts 1987.(* 1) Tabel 1 = ægtepar, hvor begge får folkepension Tabel 2 = enlige Tabel 3 = ægtepar, hvor egenpensionisten får folkepension og ægtefællen  

 får social førtidspension Tabel 4 = ægtepar, hvor kun egenpensionistens ægtefælle får folkepension Erhvervsudygtighedsbeløb (EUB) for enlige pr. måned 2.074,00 kr.
 Erhvervsudygtighedsbeløb (EUB) for ægtepar pr. måned 1.502,00 kr.
 Eventuelle tvivlsspørgsmål kan forelægges for finansministeriet, lønnings-  

 og pensionsdepartementet, 5. kontor, tlf.nr. 01 111233.
Finansministeriet, lønnings- og pensionsdepartementet, den 12. december  

 1986 P.M.V.
 E.B.
Lene Larsen (* 1) For personer, der får udbetalt folkepension med delvist grundbeløb,  

 nedsættes samordningsfradraget efter tabellerne til samme brøkdel, som er  

 anvendt ved beregningen af grundbeløbet.
