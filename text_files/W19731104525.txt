Vigepligtsulykke, som begge parter havde skyld i.
Den enes hustru  

 dræbt og den andens forlovede tilføjet betydelige skader.
Tiltalefrafald  

 meddelt begge parter,uagtet forsikringsselskaberne var uenige om  

 skyldspørgsmålet.(* 2) J kom kørende ad en mindre betydende vej ind i et kryds med en åbenbart mere betydende vej, hvor han stødte sammen med en  

 bilist C, der kom ad denne vej, og som havde J.s vogn på sin højre side.
J  

 havde ikke bemærket trafik på den vej, han skulle krydse, medens C havde set  

 J.s vogn, men regnede med, at den ville holde tilbage, og han fortsatte uden  

 at nedsætte hastigheden.
Ved sammenstødet blev J.s hustru dræbt og C.s  

 forlovede pådrog sig meget betydelige skader (§ 249, stk. 2). I bevismæssig  

 henseende blev det af anklagemyndigheden lagt til grund, at både J og C kunne  

 drages til ansvar for uagtsomt manddrab og uagtsom betydelig legemsskade.
Da  

 skaderne havde ramt nærpårørende, og da der var medskyld på begge sider,  

 fandtes det forsvarligt at frafalde påtale mod dem begge både for  

 overtrædelse af § 241 og § 249, stk. 2 og for overtrædelse af færdselsloven,  

 uanset at forsikringsselskaberne ikke var enige om skyldspørgsmålet.
(* 1) Offentliggjort i Anklagemyndighedens Årsberetning 1976, side 127-128.
