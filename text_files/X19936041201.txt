En af Københavns Fondsbørs truffet afgørelse om at slette A-aktierne i  

 et selskab ændredes under henvisning til, at der var en begrundet formodning  

 for, at skadevirkning kunne indtræde for B-aktionærerne ved slettelse af  

 A-aktierne.
Finanstilsynet fandt endvidere at afgørelsen, der vedrører en  

 indgribende foranstaltning overfor aktionærerne, burde være truffet af  

 Fondsbørsens bestyrelse.
En række mindretalsaktionærer klagede over en afgørelse truffet af  

 Københavns Fondsbørs' forretningsudvalg, hvorefter et selskabs børsnoterede  

 A-aktier, efter anmodning fra selskabets bestyrelse, slettedes fra  

 noteringen.
Klagerne anførte blandt andet, at forretningsudvalget ikke havde  

 kompetence til at træffe en sådan afgørelse, ligesom det anførtes, at  

 afnotering af A-aktierne ville være til skade for B-aktionærerne.
Det  

 anførtes endvidere, at et af bestyrelsen afgivet løfte om bistand ved salg af  

 A-aktier ikke gav aktionærerne et egentligt retskrav på bistand ved salg  

 eller sikrede dem en repræsentativ kurs, hvorfor løftet ikke kunne tillægges  

 betydning.
