Bekendtgørelse om ændring af bekendtgørelse om forbud mod adgang til og restriktioner for lokaler og lokaliteter, krav om mundbind m.v. og coronapas på Erhvervsministeriets område i forbindelse med håndtering af covid-19 § 1 I bekendtgørelse nr. 1105 af 2. juni 2021 om forbud mod adgang til og restriktioner for lokaler og lokaliteter, krav om mundbind m.v. og coronapas på Erhvervsministeriets område i forbindelse med håndtering af covid-19 foretages følgende ændringer:
 1. Efter § 1 indsættes før overskriften før § 2:
»§ 1 a.
Fysiske og juridiske personer, herunder offentlige myndigheder, skal holde serveringssteder, hvor der serveres mad, drikkevarer eller tobak til indtagelse på salgsstedet, beliggende i de geografiske områder, der fremgår af bilag 2, lukket for offentligheden, jf. dog stk. 2 og kapitel 7. 1. pkt. omfatter både lokaler og lokaliteter.
Stk. 2. Serveringssteder må uanset stk. 1, holde åbent for offentligheden med henblik på at sælge mad og drikkevarer, der ikke indtages på salgsstedet (take-away), i det omfang de har tilladelse hertil i medfør af øvrig relevant lovgivning, jf. dog §§ 2 og 3.« 2. I § 31, stk. 1, indsættes efter nr. 2 som nyt nummer:
»3) Den, der overtræder § 1 a, stk. 1.« 3. I § 32 indsættes efter stk. 1 som nyt stykke:
»Stk. 2. § 1 a, § 31, stk. 1, nr. 3, og bilag 2 ophæves den 17. juni 2021.« Stk. 2 og 3 bliver herefter stk. 3 og 4.
 4. Som bilag 2 indsættes bilag 1 til denne bekendtgørelse.
§ 2 Bekendtgørelsen træder i kraft den 3. juni 2021.
Erhvervsministeriet, den 2. juni 2021 Simon Kollerup / Michael Dithmer Bilag 1 »Bilag 2 Liste over geografiske områder, jf. § 1 a, stk. 1.
