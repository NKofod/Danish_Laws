1. Med virkning fra 1. januar 1980 indføres en generel  

 ordning, hvorefter det påhviler statsinstitutioner, forinden der træffes  

 bindende aftale om anskaffelse af videnskabeligt apparatur, at forelægge  

 forslaget til høring hos et af de statslige forskningsråd.
Disse er: Statens  

 naturvidenskabelige Forskningsråd, Statens lægevidenskabelige Forskningsråd,  

 Statens jordbrugs- og veterinærvidenskabelige Forskningsråd, Statens  

 samfundsvidenskabelige Forskningsråd, Statens humanistiske Forskningsråd samt  

 Statens teknisk-videnskabelige Forskningsråd.
 Ordningen omfatter såvel apparatur, som skal anvendes til videnskabelige  

 formål, som apparatur, der kan anvendes hertil.
 2. Følgende er ikke omfattet af ordningen:
a.
Apparatur, hvis anskaffelsesværdi er under 300.000 kr., incl. moms.
Ved  

 et stykke apparatur forstås i denne forbindelse apparatur, som indkøbes som  

 en enhed, eller som på brugerstedet er sammenkoblet i en fast opstilling.
b.
Forslag om anskaffelse af udstyr m. v. til teknisk prøvning, som  

 forelægges for statens tekniske prøvenævn.
c.
Edb-udstyr, hvor forslag om anskaffelse forelægges for  

 administrationsdepartementet eller for undervisningsministeriets  

 edb-kapacitetsudvalg.
d.
Apparatur, som anskaffes for midler, der stilles til rådighed af  

 private fonde og privatpersoner.
e.
Anskaffelser, som finansieres af teknologirådet.
f.
Anskaffelser til institutioner under forsvarsministeriet.
 3. Forelæggelse af forslag til anskaffelse af  

 videnskabeligt apparatur sker af den myndighed eller institution, hvis  

 bevilling anskaffelsen belaster.
Forslagene skal indeholde en faglig beskrivelse af de aktiviteter, hvortil  

 det ansøgte apparatur skal anvendes, herunder en redegørelse for kravene til  

 apparaturets specifikationer.
Desuden skal der redegøres for den forventede  

 kapacitetsudnyttelse.
Under forberedelsen af ansøgninger kan man søge  

 apparaturmæssige oplysninger hos Forskningsrådenes og Risøs  

 Instrumenttjeneste, FRIT, tlf. (03) 37 12 12.
 Myndigheder og institutioner, som påtænker at anskaffe videnskabeligt  

 apparatur, men som ikke er omfattet af høringsordningen som anført i pkt. 1  

 og 2, kan forelægge anskaffelsen for det relevante statslige forskningsråd.
 4. Materiale til brug for høringen indsendes til det  

 relevante forskningsråd i 4 eksemplarer.
 Adressen er:
Statens ...... Forskningsråd, c/o Forskningssekretariatet, Holmens Kanal 7, 1060 København K., tlf. (01) 11 43 00.
 Vejledning om ordningen kan fås ved henvendelse til  

 Forskningssekretariatet.
Undervisningsministeriet, den 12. juli  

 1979 P.
M.
V.
