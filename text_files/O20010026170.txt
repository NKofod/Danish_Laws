 Resumé  



  

 Miljøstyrelsen og Skov- og Naturstyrelsen afviste at behandle en klage  

 under henvisning til at tilkendegivelsen i sagen som et amt havde afgivet i  

 medfør af vandløbsloven, ikke kunne indbringes for styrelsen.
Amtet havde tilkendegivet at en genoptagelse af opstemningsretten  

 til andet formål end det oprindelige krævede godkendelse.
En bestemmelse  

 herom  

 var indsat i regulativet for det pågældende vandløb.
Ombudsmanden udtalte at amtets tilkendegivelse måtte anses for en  

 bindende afgørelse.
Der var ikke grundlag for at antage at der ved  

 fastlæggelsen af klageadgangen efter vandløbsloven var sket en fravigelse af  

 det almindelige forvaltningsretlige afgørelsesbegreb.
Afgørelsen var herefter  

 omfattet af klageadgangen.
Da der var tale om en konstaterende  

 forvaltningsakt,  

 var spørgsmålet dog behæftet med en vis usikkerhed.
 Ombudsmanden henstillede at Skov- og Naturstyrelsen overvejede  

 genoptagelse og søgte spørgsmålet nærmere afklaret i forbindelse med en  

 kommende ændring af vandløbsloven.
 Miljøstyrelsens og Skov- og Naturstyrelsens afgørelser var  

 desuden mangelfuldt begrundede. (J.nr. 1999-2374-143).
Klageadgang efter vandløbsloven.
Afgørelsesbegrebet.  

 Begrundelse Sagen drejede sig om  

 hvorvidt Miljøstyrelsen og Skov- og Naturstyrelsen var berettiget til at  

 afvise  

 at realitetsbehandle en klage vedrørende opstemningsret under henvisning til  

 at  

 Vestsjællands Amt ikke havde truffet en afgørelse i medfør af vandløbsloven  

 som  

 var genstand for klage.
 Det fremgik af sagen at  

 Vestsjællands Amt i brev af 14. december 1995 til A skrev bl.a. følgende:
 I forbindelse med  

 udarbejdelse af et nyt regulativ for amtsvandløbet ( ) er man blevet  

 opmærksom  

 på, at De som ejer af den tidligere (Y) Mølle ifølge det gamle regulativ fra  

 1881 har ret til at foretage opstemning af vandet i ( ).
 Ved en landvæsenskendelse af  

 14. januar 1927 blev denne ret mod erstatning til den daværende mølleejer  

 indskrænket til kun at omfatte opstemning i perioden fra 1. oktober til 1.  

 april.
Så vidt det er amtet bekendt  

 har opstemningsretten ikke været udnyttet i de sidste 25-30 år.
Amtet går  

 derfor ud fra, at De ikke længere er interesseret i at udnytte Deres  

 opstemningsret, hvilket i øvrigt heller ikke vil være særlig godt forenelig  

 med  

 de miljømæssige interesser i vandløbet.
 Som bekendt blev der i  

 efteråret 1992,  netop for at forbedre de miljømæssige forhold i  

 vandløbet,   

 anlagt et fiskepassabelt stryg nedstrøms vejbroen for (Z)-vej.
 I den forbindelse blev det  

 drøftet med Dem at nedlægge Deres opstemningsret, men det fremgår ikke af den  

 omhandlede sag, at der blev truffet en afgørelse herom.
 En genoptagelse af  

 opstemningen i vinterperioden vil være til væsentlig skade for vandløbet, da  

 vandløbet i så fald ikke længere vil være fiskepassabelt med mindre der  

 etableres en fisketrappe ind under vejbroen.
 I forbindelse med  

 udarbejdelsen af det nye vandløbsregulativ for ( ) ønsker amtet derfor en  

 afklaring  

 af spørgsmålet om opstemningsretten, som amtet helst ser nedlagt.
 Amtet kan som  

 vandløbsmyndighed med hjemmel i vandløbslovens § 50 meddele påbud om  

 nedlæggelse  

 af opstemningsretten, såfremt en genoptagelse af opstemningen vil være til  

 væsentlig skade for vandløbskvaliteten.
Amtet påtænker derfor at nedlægge Deres opstemningsret af hensyn til en  

 fortsat sikring af fiskepassagen i vandløbet, samt med den begrundelse, at De  

 gennem de seneste 25-30 år ikke har udnyttet opstemningsretten. I brev af 7. februar 1996  

 protesterede A mod den påtænkte nedlæggelse af opstemningsretten.
A henviste  

 bl.a. til at de påtænkte at genetablere en vandturbine i åen, og at amtet var  

 bekendt hermed.
 Amtet skrev herefter i brev  

 af 20. marts 1996 bl.a. følgende til A:
 I fortsættelse af amtets  

 skrivelser af 14/12-95 og 18/1-96 skal man herved meddele, at en genoptagelse  

 af opstemningen ved vejbroen ved (Z)-vej ikke kan ske uden tilladelse efter  

 vandløbslovens § 48, idet opstemningsretten ikke har været udnyttet siden  

 1970-71 og ikke uden amtets godkendelse kan genoptages til andet formål, end  

 det opstemningen for mange år siden har været benyttet til, nemlig til  

 mølleridrift.
En genoptagelse af  

 opstemningen vil heller ikke kunne ske uden en dispensation fra  

 naturbeskyttelseslovens  

 § 3, ( ) Mod en genoptagelse af  

 opstemningen taler endvidere hensynet til de opstrøms beliggende lodsejere,  

 som  

 nu gennem 25 år har været vant til den naturligt lavere vandstand i åen i  

 vinterperioden (fra 1. oktober til 1. april) uden at være udsat for  

 oversvømmelser af de vandløbsnære arealer, som skyldes en opstemning af åen  

 ved  

 (Z-vej).
 Opstemningsretten burde være  

 bortfaldet i forbindelse med, at De i 1991 valgte udførelsen af et  

 fiskepassabelt  

 stryg i stedet for udførelsen af en fisketrappe som oprindeligt foreslået og  

 projekteret af amtet.
 Amtet har valgt at betragte  

 Deres brev af 7. februar 1996 som en ansøgning om tilladelse til at genoptage  

 opstemningen, som De nu ønsker at udnytte til turbinedrift til el-produktion.
 Amtet kan som  

 vandløbsmyndighed med hjemmel i vandløbslovens § 50 beslutte at nedlægge  

 opstemningsretten,  

 såfremt en genoptagelse af opstemningen vil være til væsentlig skade for  

 vandløbskvaliteten.
Med ovennævnte begrundelser  

 har amtet i medfør af vandløbslovens § 50 og naturbeskyttelseslovens § 3  

 besluttet at meddele Dem afslag på Deres ansøgning om genoptagelse af  

 opstemningen.
Deres opstemningsret er hermed bortfaldet. B klagede på vegne af A i  

 brev af 17. april 1996 til amtet og anførte at han ønskede afgørelsen  

 indbragt  

 for bl.a.
Miljøstyrelsen.
I brev af 10. maj 1996 uddybede B klagen.
B skrev  

 bl.a.:
 Min klient har den  

 opfattelse, at der ikke skal ansøges om genoptagelse af opstemningsretten,  

 idet  

 denne ret har eksisteret på ejendommen siden denne blev etableret samt at  

 retten senest er statueret ved landvæsenskommissionskendelse af 14. januar  

 1927.
 Opstemningsretten er således  

 en ret der ubetinget er tilknyttet ejendommen og som kan udøves af den til  

 enhver tid værende ejer af ejendommen uden at det i den forbindelse er  

 fornødent at fremsende ansøgning herom.
 At der ikke skal fremsendes  

 ansøgning til Vestsjællands Amt fremgår ligeledes af amtskommunens skrivelse  

 af  

 28. maj 1991, hvor amtskommunen meddeler, at amtskommunen er indstillet på at  

 sikre fiskepassage, hvis min klient genoptager opstemningsretten.
 Amtet meddeler på det  

 tidspunkt intet om, at det tilsyneladende er amtets opfattelse, at der skal  

 indhentes  

 tilladelse hertil.
 Skrivelsen af 28. maj 1991  

 fra Vestsjællands Amtskommune er klart at opfatte som et tilsagn om, at  

 amtskommunen ikke har nogen indvendinger mod at opstemningsretten genoptages  

 samt, at der i øvrigt ikke stilles krav i den forbindelse.
 Der er således tale om en  

 begunstigende forvaltningsakt fra amtskommunens side, som er bindende for  

 amtskommunen.
 Førnævnte støttes ligeledes  

 af det der fremgår af Vestsjællands Amtskommunes skrivelse af 20. august  

 1987,  

 hvor det meddeles, at amtskommunen ikke ser nogen forureningsmæssige eller  

 afvandingsmæssige  

 konsekvenser af en opstemning.
 Det forekommer derfor noget  

 besynderligt, at Vestsjællands Amt nu finder at have hjemmel i vandløbslovens  

 §  

 50 til at hindre min klient i at udnytte den ret der ubetinget er tilknyttet  

 ejendommen.
 Det bestrides, at der er  

 hjemmel i vandløbslovens § 50 til at Vestsjællands Amt kan beslutte  

 nedlæggelsen,  

 idet ifølge såvel Vestsjællands Amtskommune som min klient vil en udnyttelse  

 af  

 opstemningsretten ikke medføre væsentlig skade for vandløbskvaliteten eller i  

 øvrigt give problemer i forhold til vandløbet.
 Det eneste problem der kan  

 opstå ifølge Vestsjællands Amtskommunes opfattelse er sikring af  

 fiskepassagen,  

 hvilket amtskommunen har meddelt at ville forestå og bekoste.
 Vestsjællands Amt henviser  

 ligeledes til naturbeskyttelseslovens § 3 der omtaler ændringen i tilstanden  

 af  

 naturlige søer, vandløb eller dele af vandløb.
 Naturbeskyttelseslovens § 3  

 kan heller ikke afgive hjemmel til Vestsjællands Amts beslutning, idet der  

 ikke  

 er tale om at der foretages ændringer i tilstanden som følge af, at  

 opstemningsretten har været en ret for ejendommen siden denne er blevet  

 grundlagt.
Det forhold at  

 opstemningsretten ikke har været anvendt i en årrække har ingen betydning i  

 forhold  

 til, hvorvidt der er tale om en ændring såfremt opstemningsretten skulle  

 blive  

 genoptaget.
Dette er amtet, jfr. de ovenfor anførte tidligere skrivelser  

 ligeledes enig i.
 Af Vestsjællands Amts  

 skrivelse af 20. marts d.å. fremgår, at det tilsyneladende er amtets  

 opfattelse,  

 at opstemningsretten burde være bortfaldet i 1991. Det er muligt at amtet nu  

 finder at dette burde være sket, men sammenholdes det med amtets skrivelser  

 fra  

 1991 er der ikke overensstemmelse mellem det amtet nu anfører og det der blev  

 anført i 1991, hvorfor bemærkningen i skrivelsen af 20. marts d.å. forekommer  

 noget uforståelig.
 Det forekommer desuden noget  

 uforståeligt, at Vestsjællands Amt tilsyneladende griber en mulighed for at  

 træffe en ukorrekt afgørelse på grundlag af mine klienters skrivelse af 7.  

 februar d.å., som amtet tilsyneladende finder det belejligt at fortolke som  

 en  

 ansøgning, uagtet at skrivelsen intet tilkendegiver i den retning.
 Som min klient har meddelt  

 og meddeler i den pågældende skrivelse, og som i øvrigt er Vestsjællands Amt  

 bekendt, har der i en årrække været arbejdet med at genoptage opstemningen  

 med  

 henblik på at producere strøm i vinterperioden.
 I den forbindelse er der  

 indhentet oplysninger fra Vestsjællands Amt, der i et vist omfang har  

 forholdt  

 sig til det pågældende projekt uden som anført ovenfor på nogen måde at gøre  

 indsigelser herimod.
Vestsjællands Amts afgørelse  

 af 20. marts d.å. er at opfatte som ekspropriation af den ejendommen  

 tilhørende  

 ret.
Således som det er amtet bekendt kan ekspropriationer alene gennemføres  

 såfremt  

 særlige betingelser er opfyldt og i øvrigt alene mod fuldstændig erstatning.
 Et eventuelt erstatningskrav  

 fra min klient vil således som det tidligere er meddelt i skrivelse af 23.  

 april d.å. tage sit udgangspunkt i den værdiansættelse der er sket af  

 opstemningsretten ved Landvæsenskommissionskendelse af 14. januar 1927 der  

 omregnet til 1996 kroner kan opgøres til kr. 354.675,00, der som anført i  

 førnævnte skrivelse er at anse som absolut minimumserstatning.
 Vestsjællands Amts afgørelse  

 af 20. marts 1996 er inden klagefristens udløb påklaget til såvel  

 Miljøstyrelsen som Naturklagenævnet.
I forhold til begge  

 klageinstanser gøres det som det fremgår af det ovenfor anførte gældende, at  

 de  

 lovbestemmelser der er påberåbt i afgørelsen ikke afgiver hjemmel til at  

 træffe  

 afgørelsen i det foreliggende tilfælde og særligt i forhold til  

 naturbeskyttelsesloven § 3 gøres det gældende, at der ikke kan fremsættes  

 krav  

 om dispensation for bestemmelsen som følge af, at ejendommen har en ubetinget  

 ret til opstemning og naturligvis ligeledes fordi at kriterierne for at  

 anvende  

 bestemmelsen ikke er opfyldt i nærværende tilfælde. Den 19. juni 1996 blev der  

 afholdt et møde mellem B og amtet, og i fortsættelse heraf skrev amtet den  

 21.  

 juni 1996 til B bl.a. at begrundelsen for at bringe spørgsmålet om  

 nedlæggelse  

 af opstemningsretten frem på daværende tidspunkt var at vandløbsregulativet  

 for  

 ( ) var under revision, og at status for bl.a. opstemningsanlæg skulle fremgå  

 af regulativet.
Der ville komme til at stå i regulativet at der ved (Y) Mølle  

 var et opstemningsanlæg som ikke havde været i brug i omkring 25 år, og at en  

 eventuel genoptagelse af opstemningen ville kræve vandløbsmyndighedens  

 tilladelse.
 I brev af 30. juli 1996 til  

 amtet protesterede B mod at der blev optaget en sådan bestemmelse i  

 regulativet,  

 og B fastholdt sin klage af 10. maj 1996 medmindre der blev indgået et  

 acceptabelt forlig vedrørende erstatning.
A solgte den pågældende  

 ejendom i efteråret 1996, og i brev af 23. januar 1997 til amtets advokat  

 skrev  

 B at hans klienter stadig var part i sagen idet der var taget højde herfor i  

 forbindelse med overdragelsen.
B henviste til et brev af 13. januar 1997 fra  

 køberen af ejendommen.
 I brev af 20. marts 1997 til  

 B skrev amtet bl.a. følgende:
 På baggrund af Deres  

 skrivelse af 10. maj 1996 skal det meddeles, at amtet hermed tilbagekalder  

 sin  

 skrivelse af 20. marts 1996 til Deres klienter, ( ), idet det må erkendes, at  

 amtet begik en fejl ved at vælge at betragte Deres klienters skrivelse til  

 amtet af 7. februar 1996 som en ansøgning om genoptagelse af opstemningen i  

 (åen).
 Det skal samtidig meddeles,  

 at amtets advokat ( ) er enig med administrationen i, at en genoptagelse af  

 opstemningen kræver nye tilladelser efter vandløbslovens § 48 og  

 naturbeskyttelseslovens  

 § 3.
 Administrationen har derfor  

 besluttet at fjerne bemærkningen i regulativforslaget om opstemningsrettens  

 bortfald, og medtage stemmeværket (eller resterne af det) under  

 regulativets  

 afsnit om bygværker med bemærkning om, at opstemningen, som tidligere har  

 været  

 udnyttet til mølleridrift, ikke har været benyttet siden 1970, og at en  

 genoptagelse af opstemningen til andet formål end den oprindelige  

 mølleridrift  

 kræver amtets tilladelse efter vandløbslovens § 48 samt efter  

 naturbeskyttelseslovens  

 § 3.
Herefter vil  

 regulativforslaget blive forelagt amtsrådets udvalg for teknik og miljø til  

 vedtagelse i udvalgets møde den 1. april 1997 og en eventuel efterfølgende  

 klage over regulativet vil blive henvist til behandling i klageinstanserne,  

 som  

 er Miljøstyrelsen og Naturklagenævnet. Det nye regulativ blev med  

 den nævnte ordlyd vedtaget af amtet den 15. april 1997.
 I brev af 21. april 1997 til  

 amtet fastholdt B sin klage.
 Amtet meddelte B i brev af  

 23. april 1997 at man betragtede hans tidligere klageskrivelser som  

 bortfaldet  

 da amtet havde tilbagekaldt sit brev af 20. marts 1996. B fik samtidig  

 vejledning om klagemulighederne vedrørende det nye regulativ.
 B fremsendte herefter den  

 20. maj 1997 en ny klage til amtet over regulativet.
 Amtet videresendte klagen  

 til Miljøstyrelsen ved brev af 3. juni 1997. Amtet anførte bl.a. følgende:
 Det skal indledningsvis  

 bemærkes, at klagerne har afhændet ejendommen i efteråret 1996, og at den nye  

 ejer efter det foreliggende ingen interesse har i at genoptage opstemningen.  

 Efter amtets vurdering må opretholdelse af klagen således mest anses for  

 værende af principiel karakter byggende på utilfredshed med amtets behandling  

 af sagen.
 Idet der i øvrigt henvises  

 til vedlagte kopier af sagens akter, herunder det summariske resumé over  

 sagsgangen vedrørende opstemningsretten ved (Y) Mølle, skal følgende  

 bemærkes:
Der har ikke været foretaget  

 opstemning af åen det pågældende sted i de seneste ca. 25 år.
Opstemningen  

 var  

 oprindelig knyttet til mølleridrift på ejendommen. (A) har imidlertid   

 første  

 gang i begyndelsen af 1986  overfor amtet givet udtryk for, at han  

 havde  

 planer om at genoptage opstemningen og installere en turbine til  

 elproduktion.  

 Efter amtets vurdering vil der således i givet fald dels være tale om  

 opstemning til et andet formål end det oprindelige, dels være tale om ændring  

 af den tilstand i vandløbet, der har indstillet sig i løbet af de 25 år,  

 hvori  

 opstemning ikke har fundet sted.
Dette er baggrunden for amtets vurdering af,  

 at genoptagelse af opstemningen vil forudsætte tilladelse i henhold til både  

 vandløbsloven og naturbeskyttelsesloven.
Denne vurdering er klagernes advokat  

 ikke enig i.
Amtets seneste forsøg på at  

 finde en forligsmæssig løsning om nedlæggelse af stemmeværket skal ses på  

 baggrund  

 af, at amtets gentagne forespørgsler om planerne for elproduktion var  

 forblevet  

 ubesvarede, da stillingtagen til opstemningsproblematikken blev nødvendig af  

 hensyn til revisionen af regulativet for (åen). På grundlag af det  

 erstatningskrav, som blev fremsat, opgav amtet imidlertid at komme videre ad  

 den vej.
I stedet er amtets vurdering af status for genoptagelse af  

 opstemningen indsat som en bemærkning i regulativet, der er vedtaget af  

 amtsrådet den 15. april 1997. Miljøstyrelsen bad B i brev  

 af 18. juni 1997 om at tilkendegive hvilken individuel, væsentlig interesse  

 hans klienter havde i sagens udfald efter at de havde afhændet ejendommen.
 Skov- og Naturstyrelsen  

 stadfæstede den 18. juli 1997 amtets afgørelse om at en genoptagelse af  

 opstemningen krævede tilladelse i henhold til naturbeskyttelseslovens § 3.
I brev af 3. november 1997  

 til Miljøstyrelsen oplyste B at hans klienter havde aftalt med køberen af  

 ejendommen at sagen skulle fortsætte med henblik på at forholdene forblev som  

 de havde været formentlig i mindst de seneste 100 år.
Hvis forholdene  

 ændredes,  

 skulle Bs klienter acceptere en reduktion i købesummen, og ved  

 nedlæggelse af  

 de rettigheder der var tilknyttet ejendommen, skulle der kompenseres ved  

 udbetaling af erstatning som der tidligere var forhandlet med amtet om.
I brev af 10. november 1997  

 bad Miljøstyrelsen B om dokumentation herfor.
På det foreliggende grundlag  

 mente styrelsen ikke at Bs klienter var klageberettiget efter  

 vandløbsloven.  

 Miljøstyrelsen oplyste desuden at styrelsen var enig med amtet i at  

 genoptagelse af opstemningen til andet formål end den oprindelige mølledrift  

 krævede amtets dispensation efter vandløbsloven såfremt der kunne opnås  

 tilladelse efter naturbeskyttelseslovens § 3. Styrelsen bad tillige om en  

 nærmere begrundelse for klagen.
B skrev i brev af 13. januar  

 1998 til Miljøstyrelsen at det fremgik af det betingede skøde ved salget af  

 ejendommen at hans klienter havde ret til at fortsætte sagen mod amtet  

 vedrørende retten til opstemning af åløbet.
B vedlagde kopi af skødet.
Som  

 følge af det aftalte havde klienterne en individuel, væsentlig interesse i  

 sagens udfald.
Interessen vedrørte de økonomiske forhold som B tidligere  

 havde  

 redegjort for.
 I sin afgørelse af 12. marts  

 1998 har Miljøstyrelsen bl.a. anført følgende:
 Miljøstyrelsen skal  

 bemærke, at det fremgår af betinget skøde dateret 22. august 1997, at Deres  

 klienter har ret til at fortsætte sagen mod Vestsjællands Amt vedrørende  

 indskrænket ret til opstemning af åløb.
 Miljøstyrelsen skal desuden  

 bemærke, at Vestsjællands Amt i forbindelse med vedtagelsen af regulativet  

 ikke  

 ændrer retstilstanden for så vidt angår udnyttelsen af en eventuel  

 opstemningsret.
Miljøstyrelsen finder på det  

 grundlag ikke, at Deres klienter er klageberettiget efter vandløbsloven,  

 hvorfor  

 Miljøstyrelsen ikke har mulighed for at realitetsbehandle Deres klage af 20.  

 maj 1997. B kommenterede styrelsens  

 afgørelse i brev af 23. marts 1998 til Miljøstyrelsen.
 Skov- og Naturstyrelsen  

 overtog pr. 1. januar 1999 sagen i forbindelse med en strukturændring i  

 Miljø-  

 og Energiministeriet, og i brev af 6. januar 1999 fremsendte B yderligere  

 bemærkninger til sagen til denne styrelse.
I brev af 24. marts 1999 tog  

 Skov- og Naturstyrelsen stilling til sagen.
Styrelsen anførte bl.a. følgende:
 Skov- og Naturstyrelsen  

 skal indledningsvis bemærke, at det fremgår af Miljøstyrelsens cirkulære af  

 26.  

 februar 1985 om vandløbsloven, at Miljøstyrelsen (nu Skov- og Naturstyrelsen)  

 er ankeinstans for de materielle (tekniske) afgørelser, der træffes af  

 amtsråd  

 og kommunalbestyrelser i henhold til loven, jf. cirkulærets punkt 4.2  

 Miljøstyrelsen.
 Skov- og Naturstyrelsen skal  

 desuden bemærke, at opstemningsanlæg eller andre anlæg, der hindrer vandets  

 frie løb eller i øvrigt kan være til skade for vandløbet, ikke må anlægges  

 eller ændres, herunder driftsmæssigt, uden vandløbsmyndighedens godkendelse,  

 jf. vandløbslovens § 48.
 Da Vestsjællands Amt i  

 forbindelse med vedtagelsen af det nye regulativ for ( ) ikke har ændret på  

 en  

 evt. opstemningsret, eller har mulighed for at ændre en evt. opstemningsret,  

 jf. ovenfor om vandløbslovens § 48, finder Skov- og Naturstyrelsen ikke, at  

 Deres klienter er klageberettiget efter vandløbsloven.
 Skov- og Naturstyrelsen skal  

 desuden oplyse, at en evt. opstemningsret efter vandløbsloven ikke kan  

 udnyttes  

 før der er opnået godkendelse hertil efter naturbeskyttelsesloven m.v., jf. §  

 23, stk. 1, i Miljøministeriets bekendtgørelse nr. 424 af 7. september 1983  

 om  

 vandløbsregulering m.v., herunder om restaurering af vandløb.
Skov- og Naturstyrelsen har  

 på den baggrund ikke taget stilling til, om Vestsjællands Amts skrivelser fra  

 1987, 1991 og 1992 skulle være begunstigende forvaltningsakter, jf. ovenfor,  

 ligesom Vestsjællands Amts skrivelse af 3. juni 1997 ikke har indgået i  

 styrelsernes afgørelser. Herefter klagede B i brev af  

 10. august 1999 til mig.
Jeg meddelte ham at jeg ikke kunne behandle klagen  

 over Skov- og Naturstyrelsens afgørelse af 18. juli 1997 da denne var  

 forældet  

 i forhold til ombudsmandsloven.
Jeg bad imidlertid Skov- og  

 Naturstyrelsen om en udtalelse i anledning af den del af klagen som vedrørte  

 spørgsmålet om klageberettigelse i henhold til vandløbsloven.
Jeg bad om at  

 styrelsen i udtalelsen kom nærmere ind på spørgsmålet om i hvilket omfang  

 styrelsens afvisning af at realitetsbehandle sagen skyldtes at klagerne efter  

 styrelsens opfattelse ikke opfyldte kravene til klageberettigelse, jf.  

 vandløbslovens § 84, stk. 1, og/eller om afvisningen af at realitetsbehandle  

 sagen skyldtes at der efter styrelsens opfattelse ikke forelå en afgørelse  

 truffet af amtet der var genstand for påklage i henhold til vandløbsloven.
I brev af 13. juli 2000  

 udtalte Skov- og Naturstyrelsen at afvisningen var begrundet med at amtet med  

 vedtagelsen af regulativet og med amtets skrivelser af 20. marts 1996 og 20.  

 marts 1997 ikke havde truffet en afgørelse i medfør af § 48 eller § 50 i  

 vandløbsloven der var genstand for klage.
En afgørelse efter § 48 i  

 vandløbsloven forudsatte en ansøgning og sagsbehandling efter reglerne i  

 kapitel  

 6 i Miljøministeriets bekendtgørelse nr. 424 af 7. september 1983.
 I brev af 15. september 2000  

 til mig udtalte B bl.a. at amtet med vedtagelsen af regulativet tilsidesatte  

 den tilladelse som hans klienter havde vedrørende ejendommen.
Ombudsmandens udtalelse 1. Afvisningen af klagen Amtets tilkendegivelse af at en genoptagelse af opstemningsretten til andet  

 formål end det oprindelige krævede godkendelse, blev første gang fremsat i  

 brevet af 20. marts 1996 til (A). Brevet blev imidlertid tilbagekaldt i brev  

 af 20. marts 1997.
 Spørgsmålet er herefter om amtet ved at gentage denne opfattelse i brevet af  

 20. marts 1997 og i det nye regulativ traf en afgørelse som kunne påklages.
 Vandløbslovens § 80, stk. 1, 1. pkt. (lovbekendtgørelse nr. 404 af 19. maj  

 1992 med senere ændringer) har denne ordlyd:
  

  

 § 80.  

  

 Vandløbsmyndighedens afgørelser kan påklages til Miljøstyrelsen, jf. dog §§  

 67 og 68. Det fremgår ikke af forarbejderne til denne bestemmelse (Folketingstidende  

 1981-82, 2. samling, tillæg A, sp. 1203) hvad der forstås ved afgørelser.
Det  

 nævnes blot at bestemmelsen svarer til den dagældende bestemmelse i bl.a.  

 miljøbeskyttelseslovens § 70, stk. 1.
 Der er ikke i denne bestemmelse eller forarbejderne hertil nærmere redegjort  

 for hvad der forstås ved afgørelser.
 Af cirkulære nr. 21 af 26. februar 1985 om vandløbsloven, pkt. 4.2., fremgår  

 det at Miljøstyrelsen er ankeinstans for de materielle (tekniske)  

 afgørelser, der træffes af amtsråd og kommunalbestyrelser i henhold til  

 loven.
 Jeg må herefter lægge til grund at spørgsmålet om hvad der skal forstås ved  

 afgørelser  og dermed hvad der kan gøres til genstand for klage   

 skal bedømmes ud fra det almindelige forvaltningsretlige afgørelsesbegreb.
 I forarbejderne til forvaltningsloven er det anført at afgørelsessager sigter  

 til sådanne sager i hvilke der udfærdiges retsakter, dvs. udtalelser der går  

 ud på at fastsætte hvad der er eller skal være ret i et foreliggende  

 tilfælde, jf.  

 Folketingstidende 1985-86, tillæg A, sp. 115. Uden for afgørelsesbegrebet i  

 forvaltningslovens forstand falder således bl.a. forvaltningens uforbindende  

 udtalelser.
Det kan undertiden give  

 anledning til tvivl om en tilkendegivelse fra en myndighed skal betragtes som  

 en uforbindende udtalelse eller som en bindende afgørelse.
Jeg henviser bl.a.  

 til Folketingets Ombudsmands beretning for 1999, s. 693ff*, navnlig s. 714.  

 Efter min opfattelse kan det i den foreliggende sag give anledning til en vis  

 tvivl om det i amtets brev af 20. marts 1997 anførte om at amtets advokat er  

 enig med administrationen i at en genoptagelse af opstemningen kræver nye  

 tilladelser efter vandløbslovens § 48 og naturbeskyttelseslovens § 3, kan  

 betragtes som en blot uforpligtende udtalelse.
Det anførte må imidlertid  

 forstås som en tilkendegivelse om at amtet fastholdt den opfattelse af dette  

 spørgsmål som amtet tidligere havde givet udtryk for i brevet af 20. marts  

 1996. Afgørelsen i brevet af 20. marts 1996 om at afslå hvad amtet betragtede  

 som (A)s ansøgning om tilladelse til at genoptage opstemningen, blev  

 ganske  

 vist tilbagekaldt i brevet af 20. marts 1997, men amtet fastholdt sin  

 opfattelse af at en genoptagelse af opstemningen krævede tilladelse efter  

 vandløbsloven.
Da brevet af 20. marts 1996 også på dette punkt var formuleret  

 som en uforbeholden meddelelse om (A)s retsstilling, må brevet af 20.  

 marts  

 1997 antagelig forstås på samme måde.
Hertil kommer den omstændighed at det i  

 vandløbsregulativet er indføjet at en genoptagelse af opstemningen til andet  

 formål end den oprindelige mølleridrift kræver vandløbsmyndighedens  

 godkendelse  

 i henhold til vandløbslovens § 48. Da vandløbsregulativet er et bindende  

 regelsæt, kan den nævnte bestemmelse ikke betragtes som en blot uforbindende  

 udtalelse.
I den forvaltningsretlige  

 litteratur  

 sondres der  

 mellem konstaterende og konstitutive  

 forvaltningsakter.
De konstaterende akter kendetegnes ved at de ikke skaber,  

 ændrer eller ophæver retsforhold, men blot fastslår hvad der også før  

 afgørelsen var gældende.
De konstitutive forvaltningsakter er derimod  

 karakteriseret ved at de skaber, ændrer eller ophæver retsforhold.
Der  

 henvises  

 til Karsten Revsbech mfl., Forvaltningsret, Almindelige emner, 3. udgave  

 (1997), s. 71f, og Poul Andersen, Dansk Forvaltningsret, 5. udgave (1965), s.  

 262. Desuden henvises til John Vogter, Forvaltningsloven med kommentarer, 3.  

 udgave (1999), s. 109ff.
Amtets tilkendegivelse af at  

 en genoptagelse af opstemningsretten til andet formål end det oprindelige  

 krævede godkendelse, må efter min opfattelse karakteriseres som en  

 konstaterende forvaltningsakt idet det blev fastslået at den eksisterende  

 opstemningsret til mølleridrift ikke måtte benyttes til andet formål uden  

 forudgående godkendelse, og at Deres opfattelse hvorefter opstemningsretten  

 kunne udnyttes uden begrænsninger, var forkert.
Amtet fastslog således  

 rækkevidden af den eksisterende opstemningsret og dermed hvad der var  

 gældende  

 ret efter vandløbsloven i det konkrete tilfælde.
Sondringen mellem  

 konstaterende og konstitutive forvaltningsakter har ikke mindst betydning i  

 forbindelse med forvaltningens udstedelse af påbud.
Betænkning nr. 981/1983  

 om  

 håndhævelse af bygge- og miljølovgivningen indeholder i afsnit 5 om  

 konstaterende standsningspåbud en gennemgang af om sådanne påbud var omfattet  

 af samme regler som konstitutive påbud med hensyn til bl.a. fristfastsættelse  

 og forhåndsvarsling.
Der blev i betænkningen rejst betydelig tvivl om disse  

 spørgsmål, og også spørgsmålet om klageadgang blev i en vis udstrækning anset  

 for tvivlsomt.
Endvidere gav Folketingets Ombudsmand i en sag der er gengivet  

 i  

 Folketingets Ombudsmands beretning for 1981, s. 196ff*, udtryk for at  

 bestemmelsen i § 68 i den dagældende miljøbeskyttelseslov om forhåndsvarsling  

 i  

 hvert fald generelt ikke kunne anses for uanvendelig i forhold til påbud om  

 at  

 berigtige ulovlige forhold.
På den baggrund blev der ved lov nr. 250 af 23.  

 maj  

 1984 om ændring af forskellige miljø- og planlægningslove indsat bestemmelser  

 i  

 flere love inden for Miljøministeriets område om at adressaten for visse  

 konstaterende påbud efter loven ikke havde krav på forhåndsvarsling eller  

 fastsættelse af en frist, jf. bl.a. vandløbslovens § 77 a og den dagældende  

 miljøbeskyttelseslovs § 68 a.
På linje hermed er der i den nugældende  

 miljøbeskyttelseslovs § 37 indsat en bestemmelse om at der med de undtagelser  

 der følger af § 37, stk. 2, ikke kan klages til anden administrativ myndighed  

 over godkendelsesmyndighedens afgørelse om at et anlæg mv. er  

 godkendelsespligtigt  

 efter lovens kapitel 5.
Vandløbsloven indeholder  

 ikke en bestemmelse svarende til miljøbeskyttelseslovens § 37 om at  

 vandløbsmyndighedens afgørelse om at et anlæg er godkendelsespligtigt efter  

 lovens § 48, ikke kan påklages til anden administrativ myndighed.
Spørgsmålet  

 om klageadgang må derfor afgøres efter lovens klagebestemmelser sammenholdt  

 med  

 de almindelige forvaltningsretlige regler.
I Miljøstyrelsens vejledning  

 nr. 12/1992 om håndhævelse af miljøbeskyttelsesloven, pkt. 2.3.1, er det  

 anført  

 at konstaterende standsningspåbud (der i vejledningen betegnes som  

 indskærpelser) ikke kan påklages til anden myndighed da de ikke kan indeholde  

 nye bestemmelser.
Det må imidlertid tages i betragtning at  

 miljøbeskyttelsesloven i § 69, stk. 3, indeholder en bestemmelse om at  

 tilsynsmyndighedens  

 afgørelser efter stk. 1, herunder påbud til den ansvarlige om at genoprette  

 den  

 hidtidige tilstand, ikke kan påklages til anden administrativ myndighed.  

 Vandløbsloven indeholder ikke en tilsvarende bestemmelse; tværtimod fremgår  

 det  

 af lovens § 82 at forbud og påbud kan gøres til genstand for klage.
Det i  

 vejledningen anførte har derfor næppe betydning ved bedømmelsen af  

 retstilstanden efter vandløbsloven.
Spørgsmålet er ikke omtalt i cirkulæret  

 om  

 vandløbsloven.
 I Mogens Moe, Miljøret, 4.  

 udgave (2000), s. 296, er bl.a. anført følgende angående sondringen mellem  

 konstitutive og konstaterende retsakter:
I de oplagte tilfælde er  

 ingen i dag i tvivl om, at en virksomhed ikke kan anke over, at den skal  

 overholde gældende krav.
Men hvad nu, hvis der er fortolkningstvivl? Hvis  

 virksomheden fortolker sin godkendelse på én måde, miljømyndigheden på en  

 anden  

 måde? Eller hvis man er uenige om fortolkningen af en af miljølovgivningens  

 generelle regler? Her har praksis også efter 1983 været meget usikker. I Ellen Margrethe Basse og  

 Birgitte Egelund Olsen mfl., Miljøretten I, Almindelige emner (2001), s. 313,  

 er bl.a. anført følgende:
Sondringen har bl.a.  

 betydning for adgangen til at påklage en afgørelse.
Er der tale om et påbud,  

 der er konstitutivt, vil udgangspunktet være, at der er en adgang til at  

 påklage afgørelsen ( ), og klagen vil ofte kunne tillægges suspensiv virkning  

 ( ). Derimod kan klage over konstaterende påbud være afskåret  det  

 gælder fx i  

 medfør af mbls § 69, stk. 3. Skov- og Naturstyrelsen har  

 anført at en afgørelse efter vandløbslovens § 48 forudsætter en ansøgning og  

 sagsbehandling efter reglerne i kapitel 6 i bekendtgørelse nr. 424 af 7.  

 september 1983 om vandløbsregulering m.v., herunder om restaurering af  

 vandløb.  

 Reglerne i bekendtgørelsens kapitel 6 fastlægger hvordan sagsbehandlingen  

 tilrettelægges når vandløbsmyndigheden skal træffe afgørelse om bl.a.  

 godkendelse af opstemningsanlæg.
Efter min opfattelse  

 er det uden betydning for vurderingen  

 af klageadgangen i denne sag om der havde fundet en sagsbehandling sted efter  

 disse  

 regler.
De omhandler kun konstitutive afgørelser  

 og har ikke betydning for spørgsmålet  

 om hvorvidt konstaterende afgørelser kan påklages.
Der er heller ikke i  

 vandløbslovens klagebestemmelser eller forarbejderne hertil forudsætninger om  

 at udnyttelsen af klageadgangen forudsætter en ansøgning og sagsbehandling  

 efter de nævnte regler.
Ved bedømmelsen af  

 spørgsmålet om hvorvidt der var adgang til at klage over Vestsjællands Amts  

 tilkendegivelse om at (A) ikke kunne genoptage udnyttelsen af  

 opstemningsretten til andet formål end det  

 oprindelige uden en godkendelse efter vandløbslovens § 48, må der efter min  

 opfattelse lægges vægt på at der ikke er grundlag for at antage at der ved  

 afgrænsningen af hvilke beslutninger der kan påklages efter vandløbslovens §  

 80, er sket en fravigelse fra det almindelige forvaltningsretlige  

 afgørelsesbegreb.  

 Desuden må der lægges vægt på at amtets udtalelse om retsstillingen ikke blot  

 havde karakter af en uforbindende vejledning, men må anses for en bindende  

 afgørelse.
Disse forhold taler med styrke for at anse forholdet for omfattet  

 af  

 klageadgangen efter vandløbslovens § 80.
Endvidere  

 kan nævnes at klagen over amtets  

 tilkendegivelse om at genoptagelse krævede dispensation fra  

 naturbeskyttelseslovens § 3, blev realitetsbehandlet af Skov- og  

 Naturstyrelsen.
Klageadgangen efter naturbeskyttelsesloven omfatter på samme  

 måde som efter  

 vandløbsloven amtets  

 afgørelser, jf. naturbeskyttelseslovens § 78, stk. 1. Det  

 forekommer  

 inkonsekvent at Skov- og Naturstyrelsen  

 træffer  

 forskellige afgørelser på et identisk retsgrundlag.
Samlet er det min opfattelse  

 at afgørelsen i den foreliggende sag var omfattet af klageadgangen efter  

 vandløbslovens § 80. I betragtning af at der i betænkningen om håndhævelse af  

 bygge- og miljølovgivningen rejses tvivl om i hvilken udstrækning der er  

 adgang  

 til at klage over konstaterende standsningspåbud, og at spørgsmålet heller  

 ikke  

 kan anses for endeligt afklaret i perioden efter afgivelsen af betænkningen,  

 må  

 spørgsmålet om klageadgangen i den foreliggende sag dog anses for at være  

 behæftet med en vis usikkerhed.
Jeg har derfor ikke fuldt tilstrækkeligt  

 grundlag for at udtale min opfattelse som en kritik af  

 Skov- og Naturstyrelsen.
 Jeg har imidlertid  

 henstillet til Skov- og Naturstyrelsen at den overvejer genoptagelse af sagen  

 i  

 lyset af det jeg har anført.
 Jeg har endvidere henstillet  

 til Skov- og Naturstyrelsen at den overvejer at søge spørgsmålet nærmere  

 afklaret i forbindelse med en kommende ændring af vandløbsloven.
2. Begrundelsen for afvisningen En begrundelse for en  

 afgørelse skal indeholde en henvisning til de retsregler i henhold til hvilke  

 afgørelsen er truffet, jf. forvaltningslovens § 24, stk. 1, 1. pkt.
Begrundelsen skal endvidere  

 efter § 24 fremtræde som en forklaring på hvorfor afgørelsen har fået det  

 pågældende indhold, jf.
John Vogter, Forvaltningsloven med kommentarer, 3.  

 udgave (1999), s. 420.
 Hverken Miljøstyrelsens  

 afgørelse af 12. marts 1998 eller Skov- og Naturstyrelsens afgørelse af 24.  

 marts 1999 indeholdt en henvisning til vandløbslovens § 80. Dette anser jeg  

 for  

 beklageligt.
Miljøstyrelsens afgørelse er  

 desuden formuleret på en måde som kan give anledning til tvivl om hvorfor  

 styrelsen ikke anså Deres klienter for klageberettigede.
Dette anser jeg for  

 beklageligt.
Jeg har gjort myndighederne  

 bekendt med min opfattelse. Skov- og Naturstyrelsen  

 meddelte mig ved kopi af brev af 3. januar 2002 til klager at styrelsen havde  

 genoptaget sagen og realitetsbehandlet klagen.
 Jeg meddelte herefter  

 styrelsen at jeg på det foreliggende grundlag ikke foretog mig mere i den  

 konkrete sag.
 NOTER: (*)  

 FOB 1999, s. 693, og FOB 1981, s. 196.
