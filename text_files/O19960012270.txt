Resumé En tidligere patient klagede over at Indenrigsministeriet  

 havde afvist at pålægge Københavns Amt at udlevere navnene på to  

 sygeplejersker  

 der arbejdede på en psykiatrisk afdeling.
Klageren ønskede at indkalde  

 sygeplejerskerne som vidner i en sag anlagt mod tre læger.
Københavns Amt havde over for Indenrigsministeriet oplyst  

 at kvinden havde overfuset adskillige ansatte i amtet og opsøgt den  

 behandlende  

 skadestuelæge på dennes privatadresse.
Kvinden havde løbende under sagens  

 behandling  

 bestridt disse oplysninger om chikane og trusler.
Indenrigsministeriet mente ikke at ministeriet kunne  

 kritisere amtskommunens vurdering af at der forelå begrundet mistanke om at  

 udlevering af de pågældende navne kunne medføre at de pågældende blev udsat  

 for  

 chikane fra kvinden.
Hensynet til sygeplejerskerne begrundede således  

 afvisningen  

 af at udlevere navnene, jf. offentlighedslovens § 13, stk. 1, nr. 6.
Ombudsmanden udtalte at anvendelsesområdet for offentlighedslovens  

 § 13, stk. 1, nr. 6, er meget snævert.
Anvendelsen af denne bestemmelse  

 forudsætter at undtagelse fra aktindsigt er absolut påkrævet af hensyn til  

 beskyttelsen af private eller offentlige interesser.
 Ombudsmanden mente på den baggrund at ministeriet burde  

 have indhentet nærmere oplysninger fra amtskommunen om kvindens opførsel over  

 for personalet, herunder søgt oplysninger direkte fra de forulempede.
 Ombudsmanden henstillede til Indenrigsministeriet at sagen  

 blev genoptaget. (J.nr. 1996-1203-409).
Udlevering af navnene på to sygeplejersker A klagede til mig over at Indenrigsministeriet fortsat havde  

 stadfæstet Københavns Amts afgørelse om at nægte at udlevere navnene på to  

 sygeplejersker.
Det fremgik at A skulle bruge navnene fordi hun ønskede at  

 indkalde sygeplejerskerne som vidner i en retssag hun havde anlagt mod tre  

 læger.
A havde tidligere klaget til mig i samme sag.
I mit afsluttende brev  

 skrev jeg:
"Efter §  

  

 4  

  

 , stk. 2, i lov om Folketingets Ombudsmand  

 kan der kun klages til ombudsmanden over en kommune (amtskommune) hvis  

 kommunens afgørelse kan påklages til en statslig myndighed.
Endvidere skal  

 muligheden for at klage til den statslige myndighed være udnyttet.  

 Indenrigsministeriets tilsyn med amtskommunerne anses i relation til denne  

 bestemmelse ikke for at være en klagemyndighed.
Jeg har derfor ikke mulighed for at tage umiddelbar stilling til  

 lovligheden af Københavns Amtskommunes dispositioner.
Min undersøgelse er  

 begrænset til at vedrøre spørgsmål om hvorvidt den udtalelse som  

 Indenrigsministeriet har afgivet, kan give mig grundlag for kritik.
Som ministeriet har skrevet i sit brev af  

 12. januar 1995, er det kommunale  

 tilsyn et legalitetstilsyn.
Dette betyder at Indenrigsministeriet kun kan  

 gribe  

 ind over for amtskommunen hvis der foreligger en tilsidesættelse af  

 lovgivningen  

 (eller af gældende ret i øvrigt). Indenrigsministeriet kan således ikke tage  

 stilling til rimeligheden eller hensigtsmæssigheden af dispositioner som en  

 amtskommune  

 foretager inden for lovens rammer.
Det er almindeligt antaget at oplysningen om hvilke personer der  

 har truffet afgørelse, og hvem der har medvirket ved en sags behandling, er  

 undergivet offentlighed, jf. reglerne om aktindsigt i offentlighedslovens §  

 11.  

 Oplysningen anses for at være væsentlig for sagsforholdet, bl.a. for at  

 vurdere  

 habilitetsspørgsmålet.
Jeg henviser til Jon Andersen mfl.
Forvaltningsret  

 (1994), s. 285, John Vogter Offentlighedsloven med kommentarer (1992), s.  

 188,  

 og Juridisk formularbog, 14. udg., s. 906. Endvidere henviser jeg til  

 afgørelserne i Ugeskrift for Retsvæsen (1988), s. 470ff, og Folketingets  

 Ombudsmands beretning for året 1989, s. 151. Disse sager vedrørte navnlig  

 spørgsmålet om aktindsigt i dokumenter hvor oplysningen om hvem der havde  

 medvirket, fremgik af et dokument.
 I det materiale jeg har haft til gennemsyn, findes ikke noget  

 dokument hvoraf fremgår navnene på de to sygeplejersker der var til stede på  

 den psykiatriske skadestue  

 den  

 23. januar 1993.
 Hverken Københavns Amtskommune eller Indenrigsministeriet har i  

 afgørelsen henholdsvis udtalelsen redegjort for efter hvilke regler afslaget  

 på  

 at oplyse navnene på de to sygeplejersker er truffet.
I en udtalelse af  

 10. maj 1994  

 (mit j.nr. 1992-1171-813) berørte jeg  

 spørgsmålet om hvorvidt tilsynsmyndighedernes udtalelser anses for at være  

 afgørelser i forvaltningslovens forstand.
Jeg opregnede fire tilfældegrupper.  

 Om den gruppe som den foreliggende sag falder ind under, udtalte jeg  

 følgende:
'b) Tilsynsrådet iværksætter en realitetsbehandling og påtager  

 sig i den forbindelse et ansvar for sagens oplysning.
Man anlægger  

 efterfølgende en konkret, retlig vurdering af sagens spørgsmål, men udtaler,  

 at der ikke er handlet retsstridigt fra kommunens side.
 ...
ad b) I denne situation - hvor tilsynsrådet foretager en konkret  

 retlig vurdering og på grundlag heraf afslutter sagen - har tilsynsrådets  

 udtalelse efter min opfattelse ganske klart karakter af en afgørelse i  

 forvaltningslovens forstand.' Efter forvaltningslovens § 22 skal en afgørelse der meddeles  

 skriftligt, begrundes.
Kun hvis afgørelsen giver parten fuldt ud medhold,  

 gælder dette krav ikke.
Forvaltningsloven indeholder i § 24 følgende  

 bestemmelse om de krav der stilles til indholdet af en begrundelse:
 '  

  

 Stk. 1.  

  

 En begrundelse for en afgørelse skal indeholde  

 en henvisning til de retsregler, i henhold til hvilke afgørelsen er truffet.  

 I  

 det omfang, afgørelsen efter disse regler beror på et administrativt skøn,  

 skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent  

 indeholde en kort redegørelse for de oplysninger vedrørende sagens faktiske  

 omstændigheder, som er tillagt væsentlig betydning for afgørelsen.
Stk. 3....' Det er efter min mening kritisabelt at Indenrigsministeriet ikke  

 i sin udtalelse af  

 12. januar  

 1995  

 til Dem anførte, efter hvilke regler ministeriet afviste at  

 pålægge Københavns Amtskommune at oplyse Dem om navne og stillingsbetegnelser  

 på de to sygeplejersker.
Jeg har i dag henstillet til ministeriet at genoptage sagen og  

 meddele Dem en begrundelse for udtalelsen.
Jeg går ud fra at ministeriet i  

 den  

 forbindelse nærmere redegør for om der findes dokumenter i form af vagtplaner  

 mv. der indeholder de pågældendes navne.
 Jeg har bedt ministeriet underrette mig om hvad det foretager  

 sig i sagen.
Til Deres orientering kan jeg oplyse at De under rettens  

 behandling af sagen har mulighed for at søge oplysningerne om navnene på de  

 to  

 sygeplejersker hos modparten, jf. retsplejelovens §§ 302-303 og § 344.  

 Afgørelsen om hvorvidt Deres begæring skal efterkommes, træffes af  

 retten." Indenrigsministeriet genoptog på denne baggrund behandlingen af  

 sagen.
Indenrigsministeriet bad Københavns Amt om en fornyet udtalelse.
Amtet  

 udtalte i den anledning bl.a. følgende:
 "... der findes en vagtplan for den psykiatriske skadestue  

 på Amtssygehuset i Gentofte for  

 den 23. januar 1993  

 indeholdende navnene på de to  

 sygeplejersker.
 Københavns Amt er generelt af den opfattelse, at man i henhold  

 til offentlighedslovens regler normalt efter anmodning udleverer navne på de  

 personer, der har deltaget i sagsbehandlingen eller i udøvelsen af faktisk  

 forvaltningsvirksomhed som f.eks. læger, sygeplejersker mfl.
Amtet har imidlertid vurderet den konkrete sag som værende af en  

 sådan karakter, at der findes begrundet formodning om, at udlevering af de  

 omhandlede navne kan medføre, at de pågældende udsættes for chikane fra (A),  

 der allerede har overfuset adskillige ansatte i amtet og også har opsøgt den  

 behandlende skadestuelæge på dennes privatadresse.
Amtet finder det  

 væsentligt  

 at beskytte privatlivets fred for de personalegrupper, der i særlig grad kan  

 være udsat for chikane f.eks. fra patienter og pårørende på sygehusene.  

 Derfor  

 bærer personalet på de psykiatriske skadestuer generelt skilte, hvoraf alene  

 fornavnet fremgår, mens personalet på de somatiske skadestuer selv afgør om  

 kun  

 fornavnet fremgår af skiltet til identifikation af vedkommende.
 Det er dog klart, at en anmodning fra politiet eller retten om  

 oplysning om navne på nuværende eller tidligere ansatte vil blive  

 efterkommet.
 Af sagsakterne fremgår det, at politimesteren i Lyngby i en  

 udtalelse til justitsministeriet oplyser, at (A) og dennes søn ved Østre  

 Landsrets dom af  

 11. maj  

 1994  

 er dømt for vold, og det kan yderligere oplyses, at (A) for  

 lang tid siden har indgivet politianmeldelse mod den behandlende  

 skadestuelæge  

 og den ansvarlige overlæge, idet (A) i forbindelse hermed ønsker at indkalde  

 de  

 to sygeplejersker som vidner og derigennem få kendskab til deres identitet.  

 Så  

 vidt det er amtet bekendt, har anklagemyndigheden ikke rejst tiltale.
På baggrund af ovenstående er det fortsat amtets opfattelse, at  

 navnene på de to sygeplejersker ikke bør udleveres, idet sagen findes at være  

 af en sådan karakter, at bestemmelsen i offentlighedslovens § 11 i dette  

 særlige tilfælde bør vige for undtagelsesbestemmelsen i lovens § 13, stk. 1,  

 nr. 6, hvorefter aktindsigten kan begrænses i det omfang, det er nødvendigt  

 til  

 beskyttelse af væsentlige hensyn til private og offentlige interesser, hvor  

 hemmeligholdelse efter forholdets særlige karakter er påkrævet." I forbindelse med Indenrigsministeriets tidligere behandling af  

 sagen havde Københavns Amt i brev af  

 10. januar 1995  

 oplyst følgende (som jeg også citerede i  

 min udtalelse af  

 23. august  

 1995  

 ):
 "Baggrunden for i dette særlige tilfælde ikke at udlevere  

 navnene på de involverede personer var bl.a., at det af skadestuesedlen  

 vedrørende (A) for  

 den 23.  

 januar 1993  

 fremgik, at politiet over for vagthavende læge, (B),  

 bl.a. havde oplyst, at man samme dag havde fået henvendelse fra beboere i  

 (A)'s  

 ejendom om, at man havde set (A) komme gående hen mod en mand med en kniv i  

 hånden.
Hertil kom, at sygehusledelsen var blevet underrettet om, at  

 læge (B), der ikke længere var ansat på sygehuset, var blevet opsøgt på sin  

 private bopæl af (A). Man fandt derfor at kunne frygte en personlig chikane  

 også mod de to andre involverede personer på skadestuen.
Det senere forløb i  

 sagen har da også vist i hvilket omfang (A) utallige gange direkte har  

 kontaktet  

 de personer, som (A) havde kendskab til i forbindelse med verserende  

 klagesager." A havde løbende under sagens behandling bestridt oplysningerne  

 om at hun skulle have truet enkelte ansatte i amtskommunen.
Endvidere bestred  

 A, bl.a. i et brev af  

 3.  

 januar 1996  

 til Indenrigsministeriet, den oplysning der fremgik  

 af amtskommunens udtalelse hvorefter hun skulle have opsøgt læge B på dennes  

 private bopæl.
A oplyste at hun i overensstemmelse med Sundhedsministeriets  

 vejledning som hun havde fået udleveret, i første omgang havde rettet direkte  

 henvendelse til læge B.
A havde sendt hende et brev, men opsøgte hende ikke  

 personligt på privatadressen.
A fik aldrig svar på brevet.
A klagede derefter  

 til Sundhedsvæsenets Patientklagenævn.
Der findes i sagen et notat der gennemgår hele sagsforløbet.
En  

 overlæge havde, ifølge dette notat, oplyst at A havde opsøgt B privat.  

 Sagsakterne indeholder ikke nogen erklæring fra læge B.
Endvidere fremgår det af det samme notat at A under en  

 telefonsamtale med en bestemt ansat i amtskommunen havde truet den ansatte og  

 dennes familie på livet.
Der er ikke i sagen nogen erklæring fra denne  

 medarbejder  

 om denne begivenhed.
 Om amtskommunens henvisning til landsretsdommen af  

 11. maj 1994  

 skrev A at  

 Østre Landsret  

 den 10.  

 november 1995  

 i den verserende straffesag som hun havde anlagt mod  

 lægerne, havde afsagt kendelse om "at ingen af de indklagede har  

 godtgjort  

 en retslig interesse i at få domsudskift vedrørende A udleveret".
 Indenrigsministeriet havde ikke hos amtskommunen søgt  

 omstændighederne om disse forhold som A havde bestridt, nærmere oplyst.
 I en udtalelse af  

 8. maj 1996  

 skrev Indenrigsministeriet følgende:
 "Indenrigsministeriet fører tilsyn med, at amtskommunerne  

 overholder lovgivningen, jf. §§ 47 og 61 i lov om kommunernes styrelse  

 (lovbekendtgørelse  

 nr. 615 af  

 18. juli 1995  

 ).
 Indenrigsministeriet kan ikke tage stilling til, om  

 amtskommunernes sagsbehandling er rimelig eller hensigtsmæssig, eller til  

 spørgsmål vedrørende skønsudøvelse, så længe skønnet udøves inden for de  

 rammer, der er fastsat i lovgivningen.
 Det følger af § 1, stk. 1, i offentlighedsloven (lov nr. 572 af  

 19. december 1985  

 om  

 offentlighed i forvaltningen som senest ændret ved lov nr. 504 af  

 30. juni 1993  

 ), at loven  

 gælder for al virksomhed, der udøves af den offentlige forvaltning, herunder  

 også faktisk forvaltningsvirksomhed.
 § 4, stk. 1 og 3, i offentlighedsloven er sålydende:
'§ 4. Enhver kan med de undtagelser, der er nævnt i lovens §§  

 7-14, forlange at blive gjort bekendt med de dokumenter, der er indgået til  

 eller oprettet af en forvaltningsmyndighed som led i administrativ  

 sagsbehandling i forbindelse med dens virksomhed.
En forvaltningsmyndighed  

 kan  

 give aktindsigt i videre omfang, medmindre andet følger af regler om  

 tavshedspligt mv.
 ...
Stk. 3.  

  

 Begæring efter stk. 1 og 2 skal angive de  

 dokumenter eller den sag, som den pågældende ønsker at blive gjort bekendt  

 med.' § 7 i offentlighedsloven har følgende ordlyd:
'§ 7. Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses 1) dokumenter, der udarbejdes af en myndighed til eget brug, ...' Efter offentlighedslovens § 4, stk. 1, omfatter retten til  

 aktindsigt dokumenter, der er indgået til eller oprettet af en  

 forvaltningsmyndighed  

 som led i administrativ sagsbehandling.
Retten gælder kun dokumenter, der er  

 produceret, og giver ikke ansøgeren krav på, at myndigheden rekonstruerer  

 allerede  

 destrueret materiale eller tilvejebringer dokumenter.
 Det er endvidere en betingelse efter offentlighedslovens § 4,  

 stk. 3, at begæringen om aktindsigt angiver de dokumenter eller den sag, som  

 man ønsker at blive gjort bekendt med.
 Det må anses for tilstrækkeligt til at opfylde  

 identifikationskravet, at begæringen om aktindsigt indeholder de oplysninger,  

 der efter indretningen af myndighedens journaler og registre er nødvendige  

 for, at myndigheden kan finde frem til sagen.
 Der kan nærmere henvises til 'Forvaltningsret' v/ Hans  

 Gammeltoft-Hansen m.fl., 1994, side  

 265  

 f.
 Københavns Amtskommune har i sin udtalelse af  

 24. november 1995  

 oplyst,  

 at der findes en vagtplan for den psykiatriske skadestue på Amtssygehuset i  

 Gentofte for  

 den 23. januar  

 1993, hvoraf navnene på de to sygeplejersker fremgår.
 Således som Deres henvendelse af  

 11. april 1993  

 til Amtssygehuset i Gentofte er  

 formuleret, finder Indenrigsministeriet, at Deres begæring om aktindsigt må  

 forstås som omfattende også vagtplanen, jf. offentlighedslovens § 4, stk. 3.
Indenrigsministeriet finder, at den pågældende vagtplan må anses  

 for at være et internt arbejdsdokument, der som udgangspunkt er undtaget fra  

 retten til aktindsigt efter offentlighedslovens § 7, nr. 1, idet ministeriet  

 lægger til grund, at der er tale om et dokument, der er udarbejdet af  

 Gentofte  

 Amtssygehus til eget brug.
Ministeriet har herved lagt til grund, at sådanne  

 vagtplaner alene anvendes i sygehusforvaltningen og på sygehusene.
 Som en undtagelse til § 7 i offentlighedsloven er det i lovens §  

 11, stk. 1, anført, at oplysninger i interne arbejdsdokumenter om faktiske  

 omstændigheder af væsentlig betydning for sagsforholdet er undergivet  

 aktindsigt  

 i overensstemmelse med lovens almindelige regler.
 § 11, stk. 1, i offentlighedsloven er sålydende:
'Oplysninger i dokumenter, der er omfattet af § 7 og § 10, nr.  

 1-4, om faktiske omstændigheder, der er af væsentlig betydning for  

 sagsforholdet, skal uanset disse bestemmelser meddeles i overensstemmelse med  

 lovens almindelige regler.' Om ekstraheringspligten efter § 11, stk. 1, er i bemærkningerne  

 til bestemmelsen (Folketingstidende 1985/86, Tillæg A, spalte 225) blandt  

 andet  

 anført følgende:
 'Ekstraheringspligten efter stk. 1 omfatter enhver konkret  

 oplysning om faktiske omstændigheder af væsentlig betydning for  

 sagsforholdet,  

 der ikke fremgår af de dokumenter, der er undergivet aktindsigt efter de  

 almindelige regler.
 Ekstraheringspligten omfatter ikke blot oplysninger vedrørende  

 en sags faktiske omstændigheder, som myndigheden har været forpligtet til at  

 gøre notat om efter lovforslagets § 6, men også oplysninger, som myndigheden  

 har tilført sagen fra sine interne arbejdsdokumenter i andre sager eller fra  

 registre og lignende.
I modsætning til notatpligten i lovforslagets § 6 gælder  

 ekstraheringspligten som udgangspunkt alle de sagstyper, der er omfattet af  

 loven, d.v.s. også administrative sager, der indgår i faktisk  

 forvaltningsvirksomhed.  

 Ikke enhver oplysning, der er nedskrevet, er omfattet af  

 ekstraheringspligten,  

 idet den kun gælder for oplysninger af væsentlig betydning for sagsforholdet.  

 Det forhold, at en oplysning på et tidspunkt nedfældes i et dokument, der  

 indgår i sagen, må i nogle tilfælde tages som udtryk for, at oplysningen i  

 hvert fald på dette tidspunkt ikke blev anset for betydningsløs.
Imidlertid  

 kan  

 det vise sig, at oplysninger, der oprindelig blev anset for at være af  

 betydning, og som derfor blev noteret på sagens akter, på et senere stadium i  

 sagsbehandlingen er betydningsløse.
Omfanget af ekstraheringspligten kan  

 derfor  

 afhænge af, på hvilket tidspunkt begæring om aktindsigt fremsættes.' Bestemmelsen gælder som nævnt kun for oplysninger af væsentlig  

 betydning for sagsforholdet.
 Det er Indenrigsministeriets opfattelse, at oplysningerne om  

 navne og stillingsbetegnelser på de to sygeplejersker, der var til stede  

 under  

 Deres ophold på den psykiatriske skadestue  

 den 23. januar 1993, må betragtes som faktiske  

 oplysninger af væsentlig betydning for Deres behandling på den psykiatriske  

 skadestue, hvorfor Københavns Amtskommune efter ministeriets opfattelse som  

 udgangspunkt  

 har pligt til at meddele Dem disse oplysninger.
 Adgangen til at blive gjort bekendt med oplysninger, der i givet  

 fald skal ekstraheres, er undergivet de begrænsninger, der følger af §§  

 12-14.
 Offentlighedslovens § 13, stk. 1, er sålydende:
'Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til ...
6) private og offentlige interesser, hvor hemmeligholdelse efter  

 forholdets særlige karakter er påkrævet.' Med bestemmelsen i § 13, stk. 1, nr. 6, er der givet de  

 offentlige forvaltningsmyndigheder en vis adgang til efter en konkret  

 vurdering  

 at begrænse adgangen til aktindsigt, hvis dette er nødvendigt til beskyttelse  

 af bl.a. enkeltpersoners interesse.
Det er i forarbejderne til den tilsvarende bestemmelse i § 2,  

 stk. 2, nr. 4, i offentlighedsloven af 1970 forudsat, at der kun vil blive  

 gjort brug af bestemmelsen i tilfælde, hvor hemmeligholdelse af hensyn til  

 enkeltpersoners interesse er klart påkrævet jf.
F.T. 1969/70, tillæg A, sp.  

 589.
 Af Københavns Amtskommunes udtalelse af  

 24. november 1995  

 fremgår det, at  

 amtskommunen normalt efter anmodning udleverer navne på de personer, der har  

 deltaget i udøvelsen af faktisk forvaltningsvirksomhed, herunder læger,  

 sygeplejersker m.fl.
 Det fremgår endvidere af sagen, at Københavns Amtskommune på  

 grundlag af en vurdering fra sygehuset i den konkrete sag har skønnet, at  

 udlevering af navne på de to sygeplejersker burde undlades.
 Indenrigsministeriet finder, at der efter omstændighederne - af  

 hensyn til sygehuspersonale, der behandler psykiatriske patienter - vil kunne  

 være behov for at hemmeligholde oplysninger om navne på det pågældende  

 personale, jf. offentlighedslovens § 13, stk. 1, nr. 6.
 Det falder som ovenfor anført uden for rammerne af det kommunale  

 tilsyn at tage stilling til spørgsmål vedrørende skønsudøvelse, så længe  

 skønnet udøves inden for de rammer, der er fastsat i lovgivningen.
 Indenrigsministeriet finder ikke grundlag for at antage, at den  

 lægefaglige vurdering, der ligger bag amtskommunens beslutning om ikke at  

 udlevere navnene på de to sygeplejersker, ikke har kunnet udøves inden for  

 rammerne af offentlighedslovens § 13, stk. 1, nr. 6.
 Indenrigsministeriet finder endvidere ikke grundlag for at  

 antage, at Københavns Amtskommune har været forpligtiget til at udlevere de  

 pågældende navne i henhold til anden lovgivning.
Af den kommenterede offentlighedslov, v/ John Vogter, 1992, side  

 188, fremgår det, at det i Justitsministeriets praksis er almindeligt  

 antaget,  

 at den, over for hvem det offentlige har truffet en afgørelse, kan kræve at  

 få  

 oplyst, hvem der har deltaget i sagsbehandlingen.
Som begrundelse herfor er  

 anført, at oplysninger om, hvilke personer der har truffet afgørelse, og hvem  

 der i øvrigt har medvirket i sagsbehandlingen, er af væsentlig betydning for  

 afgørelsen  

 af eventuelle spørgsmål om inhabilitet.
 I det foreliggende tilfælde er der imidlertid ikke truffet nogen  

 afgørelse, men derimod tale om udøvelse af faktisk forvaltningsvirksomhed,  

 hvor  

 der ikke på samme måde kan opstå spørgsmål om inhabilitet.
 Uanset eventuelle hensigtsmæssighedsovervejelser, der kunne tale  

 for det modsatte, har Indenrigsministeriet ikke fundet grundlag for at  

 antage,  

 at der gælder en forvaltningsretlig grundsætning om pligt til udlevering af  

 navne på personer, der medvirker ved udøvelsen af faktisk  

 forvaltningsvirksomhed.
Da det kommunale tilsyn er et legalitetstilsyn, finder Indenrigsministeriet  

 på denne baggrund ikke grundlag for at foretage videre i anledning af  

 Københavns Amtskommunes beslutning om at undlade at oplyse Dem om navn på de  

 to  

 sygeplejersker, der - foruden læge B - var til stede, da De blev indbragt på  

 den psykiatriske skadestue  

 den  

 23. januar 1993." A klagede til mig over denne udtalelse.
Ombudsmandens udtalelse "Indenrigsministeriet har lagt til grund at oplysning om navnene på de  

 to sygeplejersker på den psykiatriske skadestue på Gentofte Amtssygehus  

 fremgår af vagtplaner.
Disse vagtplaner er interne arbejdsdokumenter.
Efter  

 offentlighedslovens § 7 er interne arbejdsdokumenter undtaget fra retten til  

 aktindsigt.
Dog skal oplysninger om sagens faktiske omstændigheder  

 ekstraheres, jf. offentlighedslovens § 11, stk. 1. Indenrigsministeriet har  

 konkluderet at netop navnene på sygeplejerskerne er oplysninger der er  

 omfattet af ekstraheringspligten i offentlighedslovens § 11, stk. 1. Jeg kan  

 i det hele tilslutte mig denne del af Indenrigsministeriets redegørelse for  

 retsstillingen.
 Efter Indenrigsministeriets opfattelse kan oplysningerne undtages fra  

 aktindsigt efter offentlighedslovens § 13, stk. 1, nr. 6, som har denne  

 ordlyd:
'Retten til aktindsigt kan begrænses i det omfang, det er nødvendigt til  

 beskyttelse af væsentlige hensyn til ...
6) private og offentlige interesser, hvor hemmeligholdelse efter forholdets  

 særlige karakter er påkrævet.' En bestemmelse svarende til offentlighedslovens § 13, stk. 1, nr. 6, blev  

 indført ved offentlighedsloven fra 1970 (lov nr. 280 af  

 10. juni 1970  

 ). I betænkningen der lå til grund for lovforslaget til offentlighedsloven  

 fra 1970 (betænkning nr. 325/1963), er på s. 64 om baggrunden for  

 bestemmelsen anført at man forudsatte at der kun ville blive gjort brug af  

 den under § 2, nr. 7, foreslåede bestemmelse i tilfælde, hvor  

 hemmeligholdelse af hensyn til det offentliges eller enkeltpersoners  

 interesse klart ville tilsige det.
 I betænkning nr. 857/1978 om offentlighedslovens revision, s. 260, har  

 udvalget om den tidligere bestemmelses rækkevidde bl.a. skrevet således:
'Der kan være anledning til indledningsvis at fastslå, at den  

 eksemplifikation på bestemmelsens anvendelsesområde, der er givet i  

 forarbejderne, utvivlsomt ikke er udtømmende, men at også andre  

 beskyttelsesinteresser end de nævnte kan komme i betragtning.
Tværtimod er  

 forholdet antagelig det, at der næppe på forhånd kan drages absolutte grænser  

 for, hvilke  

  

 typer  

  

 af interesser der i givet fald vil kunne varetages  

 gennem anvendelse af generalklausulen.
I det omfang, der er spørgsmål om at  

 begrænse offentlighedsprincippet af hensyn til interesser, der falder uden  

 for  

 de i lovmotiverne nævnte, vil der dog givetvis blive stillet strengere krav  

 med  

 hensyn til styrken af det aktuelle beskyttelsesbehov.
I det hele taget må det  

 i  

 overensstemmelse med forarbejderne lægges til grund, at undtagelse efter  

 bestemmelsen kun kan gøres,  

  

 hvor det er klart påkrævet...
En samlet vurdering af de tilfælde, hvor bestemmelsen efter de  

 foreliggende oplysninger har været bragt i anvendelse i praksis, efterlader  

 det  

 indtryk, at den i betydelig udstrækning, - ... - er blevet benyttet til at  

 tilgodese beskyttelsesinteresser, der som sådanne er anerkendt ved  

 udformningen  

 af lovens øvrige undtagelsesbestemmelser, men hvor de udtrykkelige  

 bestemmelser  

 har vist sig utilstrækkelige.' På baggrund af denne beskrivelse af gældende ret skrev udvalget  

 i betænkningen på s. 285ff følgende om sine overvejelser:
'Det er udvalgets opfattelse, at en sådan generalklausul bør  

 opretholdes i forbindelse med offentlighedslovens revision.
Udvalget har i så  

 henseende navnlig lagt vægt på,  

  

 at  

  

 der ikke i den periode,  

 offentlighedsloven har været i kraft, er indhøstet så udførlige erfaringer,  

 at  

 det er muligt med rimelig grad af sikkerhed at overskue alle de  

 undtagelsesbehov, der vil kunne opstå i praksis,  

  

 at  

  

 en generalklausul er  

 påkrævet for at undgå, at visse meget specielle undtagelsesbehov opregnes  

 udtrykkeligt i loven,  

  

 samt at  

  

 en generalklausul giver loven en ønskelig  

 smidighed med hensyn til at kunne tilpasses nye undtagelsesbehov, der måtte  

 opstå i fremtiden, således at hyppige ændringer af loven kan undgås.
Udvalget  

 skal dog samtidig understrege, at generalklausulen som hidtil kun forudsættes  

 anvendt i begrænset omfang og kun, hvor der er et klart behov derfor.' Jeg anerkender at der kan være tilfælde hvor hensynet til en  

 medarbejder på en psykiatrisk afdeling efter en konkret vurdering i det  

 enkelte  

 tilfælde kan føre til at undtage oplysningen om den pågældendes navn efter  

 offentlighedslovens § 13, stk. 1, nr. 6. Som det fremgår af det jeg har  

 anført  

 ovenfor, skal der imidlertid være et klart behov herfor.
Amtskommunen oplyste over for Indenrigsministeriet at amtet i  

 den konkrete sag mener at der er begrundet formodning om at udlevering af de  

 omhandlede navne kan medføre at de pågældende udsættes for chikane fra Dem.  

 De  

 har allerede overfuset adskillige ansatte i amtet og også opsøgt den  

 behandlende skadestuelæge på dennes privatadresse.
Endvidere henviser amtet  

 til  

 at det af sagsakterne fremgår at Politimesteren i Lyngby i en udtalelse til  

 Justitsministeriet oplyste at De ved Østre Landsrets dom af  

 11. maj 1994  

 var dømt for  

 vold.
Indenrigsministeriet har på dette grundlag udtalt at ministeriet  

 mener at der - af hensyn til sygehuspersonale der behandler psykiatriske  

 patienter  

 - vil kunne være behov for at hemmeligholde oplysninger om navne på dette  

 personale.
Indenrigsministeriet mener at den lægefaglige vurdering der ligger  

 bag amtskommunens beslutning om ikke at udlevere navnene på de to  

 sygeplejersker, har kunnet udøves inden for rammerne af offentlighedslovens §  

 13, stk. 1, nr. 6.
Som anført ovenfor er det forudsat at bestemmelsen i  

 offentlighedslovens § 13, stk. 1, nr. 6, har et meget snævert  

 anvendelsesområde.
Anvendelse af bestemmelsen må derfor forudsætte at  

 undtagelse  

 fra aktindsigt er absolut påkrævet af hensyn til andre private eller  

 offentlige  

 interesser.
 De har i sagen fremsat indsigelser imod de oplysninger om  

 chikane, trusler mv. som ligger til grund for Indenrigsministeriets  

 udtalelse.  

 Indenrigsministeriet har ikke søgt disse oplysninger nærmere dokumenteret.
Efter min opfattelse burde ministeriet på grundlag af Deres  

 indsigelser have bedt Københavns Amtskommune om nærmere oplysninger om Deres  

 opførsel over for personalet, herunder have søgt tilvejebragt oplysninger  

 direkte fra de personalemedlemmer som var blevet forulempet, og fra læge (B).  

 Oplysningerne om straffedommen fremgår ikke af sagens akter ud over at den er  

 nævnt i amtets udtalelse.
Straffedommen, herunder indholdet af dommen, og den  

 vægt den er tillagt, fremgår hverken af amtskommunens eller  

 Indenrigsministeriets  

 udtalelser.
Om de kommunale tilsynsmyndigheders undersøgelsesbeføjelser  

 henviser jeg til udtalelsen optrykt i Folketingets Ombudsmands beretning for  

 året 1978, s. 504ff.
Jeg har henstillet til Indenrigsministeriet at genoptage sagen  

 og søge sagens faktum nærmere belyst under hensyn til det jeg har anført  

 ovenfor.
Jeg har bedt ministeriet om at underrette mig om hvad ministeriet  

 foretager sig i sagen." Indenrigsministeriet meddelte mig ved brev af  

 20. december 1996  

 at  

 ministeriet havde genoptaget sagen.
 NOTER:  

 (*1) FOB 1989, s. 151 og FOB 1978, s. 504ff.
