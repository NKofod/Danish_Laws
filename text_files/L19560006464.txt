 Under 15. september 1956 er der i Stockholm mellem repræsentanter for den  

 danske og den finske regering blevet underskrevet og udvekslet følgende  

 overenskomst:
Overenskomst mellem Danmark og Finland angående gensidig anerkendelse af førerbevis og  

 indregistreringsattester for motorkøretøjer m.m.
 For at lette vejtrafikken mellem Danmark og Finland har undertegnede,  

 dertil behørigt bemyndigede, indgået følgende overenskomst.
 Artikel 1.
 Førerbevis til motorkøretøj (motorvogn eller motorcykel), udstedt i det  

 ene land (hjemlandet) og gyldigt der, giver indehaveren ret til under  

 midlertidigt ophold på højst et år i det andet land (besøgslandet) at føre  

 motorkøretøj af den art, hvortil førerbeviset berettiger ham, for så vidt  

 angår motorkøretøj i erhvervsmæssig trafik eller af den, hvis hovederhverv  

 består i at være chauffør i en andens tjeneste, dog kun under forudsætning  

 af, at køretøjet er indregistreret andetsteds end i besøgslandet.  

 Førerbeviset skal gælde som legitimation.
 Den i første stykke nævnte ret bortfalder, når vedkommende tager fast  

 bopæl i besøgslandet.
 Artikel 2.
 Indehaver af et i hjemlandet udstedt gyldigt førerbevis til motorkøretøj,  

 som tager fast bopæl i besøgslandet, har efteransøgning ret til i det  

 sidstnævnte land at opnå førerbevis til samme art motorkøretøj uden ved  

 ansøgning at fremmelægge bevis for bestået førerprøve, såfremt ansøgeren  

 iøvrigt opfylder de i besøgslandet stillede krav for opnåelse af tilsvarende  

 førerbevis.
 Artikel 3.
Den, som under midlertidigt ophold i det ene land har opnået tilladelse  

 til i en vis periode at føre motorvogn eller motorcykel (i Danmark  

 »midlertidigt førerbevis«, i Finland »kørtillstånd«), kan  

 i den periode, hvori tilladelsenb gælder, i det andet land føre motorkøretøj  

 af den art, som tilladelsen berettiger ham til, under forudsætning af at han  

 ikke er bosat i sidstnævnte land.
Tilladelsesskrivelsen skal gælde som  

 legitimation.
 Artikel 4.
 Motorkøretøjer samt påhængs- eller sidevogne hertil, der er indregistreret  

 i det ene land, kan indpassere og i højst et år benyttes i det andet land på  

 vilkår, at de er i færdselsmæssig forsvarlig stand og opfylder de i  

 besøgslandet gældende forskrifter angående akseltryk, totalvægt og bredde.  

 Som bevis for indregistrering skal for dansk personmotorvogn og motorcykel og  

 dertil hørende påhængs- eller sidevogn gælde nummerplade og for andet dansk  

 motorkøretøj og dertil hørende påhængsvogn nummerplade og  

 indregistreringsattest, for finsk køretøj »registerutdrag«.  

 Køretøjet skal være forsynet med hjemlandets mationalitetsmærke såvel som med  

 de i hjemlandet tildelte nummerplader.
 De i første stykke nævnte bestemmelser gælder ikke, når køretøjets  

 indehaver har fast bopæl i besøgslandet.
 Artikel 5.
Når der i det ene labd er meddelt tilladelse til midlertidigt brug af et i  

 et tredie land indregistreret motorkøretøj med eller uden påhængs- eller  

 sidevogn, må køretøjet i den tid, tilladelsen gælder, midlertidigt benyttes i  

 det andet land på vilkår, at køretøjet er i færdselsmæssig forsvarlig standd  

 og opfylder de i besøgslandet gældende forskrifter angående akseltryk,  

 totalvægt og bredde.
Som legitimation skal for køretøjer, som har opnået  

 tilladelse i Danmark, gælde midlertidig indregistreringsattest og  

 grænsenummerplader, for køretøjer, som har opnået tilladelse i Finland,  

 »tillståndsbevis« med tilsvarende skilt.
Skilte og  

 grænsenummerplader skal efter indregistreringsnummeret indeholde den  

 internationalt foreskrevne nationalitetsafmærkning, for Danmark DK og for  

 Finland SF.
Bogstaver og tal skal være udført i rød farve på hvid bund.
 For hvert skilt kan ved udleveringen kræves en i forvejen fastsat afgift.
 Artikel 6.
 Når det er åbenbart, at vilkårene for opnåelse af førerbevis eller anden  

 tilladelse ikke længere er opfyldt, eller indehaveren af førerbevis eller  

 anden tilladelse har gjort sig skyldig i en lovovertrædelse, som efter  

 besøgslandets lovgivning medfører fortabelse af førerbeviset, har vedkommende  

 myndighed i dette land ret til uanset bestemmelserne i foranstående artikler  

 at nægte godkendelse - i påkommende tilfælde for en bestemt tid - af et i det  

 andet land udfærdiget førerbevis eller af en der meddelt tilladelse.
 Nægtes godkendelse af et i det andet land udstedt førebevis eller en i  

 dette meddelt tilladelse, skal førerbeviset eller tilladelsen tages i  

 forvaring og snarest muligt tilbagesendes til den myndighed, som har udstedt  

 førerbeviset eller tilladelsen, hvorved tillige årsagen til den nægtede  

 godkendelse skal anføres, lige som der på førerbeviset skal ske påtegning om  

 den tid, i hvilken indehaveren er blevet nægtet ret til at benytte det i  

 besøgslandet.
 Artikel 7.
 Denne overenskomst berører ikke spørgsmål om tilladelse til mod betaling  

 at befordre personereller andet gods end føreres og passagerers personlige  

 bagage , ej heller de bestemmelser om told, afgift eller skat på  

 motorkøretøjer og påhængs- og sidevogne, benzin, olie eller  

 automobilgummiringe eller forsikring af motorkøretøjer, som gælder eller  

 måtte blive indført i de to lande.
 Denne overenskomst, som træder i stedet for overenskomst af 30. juni 1930,  

 træder i kraft den 1. november 1956, og forbliver gældende indtil 6 måneder  

 fra den dag, den måtte blive opsagt af en af de kontraherende parter.
 Til bekræftelse heraf har undertegnede underskrevet denne renskomst og  

 forsynet den med vore segl.
 Underskrevet i Stockholm i to  

 eksemplarer, den 15. september 1956.
 Justitsministeriet, den 27. oktober  

 1956.
 Hans Hækkerup.
 /Mogens Grau.
