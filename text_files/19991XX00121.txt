Skriftlig fremsættelse (1. december 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsmarkedsuddannelser. ( Ændret finansiering af udgifter til  

 arbejdsmarkedsuddannelse til ledige m.m.).
(Lovforslag nr.
L 108).
 Forslaget er en opfølgning på  

 finanslovsaftalen for 1999.
Aftalen indebærer:" at undervisningsudgifter i  

 forbindelse med lediges deltagelse i uddannelse, der indgår i en  

 handlingsplan fra og med år 2000 afholdes af rammen for den aktive  

 arbejdsmarkedspolitik.
For ikke forsikrede ledige afholder kommunerne  

 udgiften".
 Den ændrede finansiering af  

 arbejdsmarkedsuddannelserne (AMU) indebærer, at det i fremtiden kun vil  

 være uddannelse for beskæftigede, for ledige dagpengeberettigede  

 med ret til 6 ugers selvvalgt uddannelse og personer som hverken er  

 dagpengeberettigede eller oppebærer kontanthjælp, der vil kunne  

 modtage driftstilskud efter loven.
 Kommunernes og AF s betaling for AMU vil dække de  

 direkte undervisningsudgifter, administration, bygningsdrift og udstyr.  

 Staten vil fortsat dække alle udgifter til udvikling og til  

 læreruddannelse.
Beskæftige og ledige dagpengeberettigede med ret til  

 6 ugers selvvalgt uddannelse vil kunne modtage godtgørelse efter loven  

 og tilskud til befordring og kost- og logi.
Personer, som hverken er  

 dagpengeberettigede eller oppebærer kontanthjælp, kan modtage  

 tilskud til befordring og kost og logi.
Herudover indeholder forslaget en række forenklinger  

 med afskaffelse af en obligatorisk pædagogisk vejledning til  

 uddannelsesplanerne og fri adgang for uddannelsesstederne til at bestemme  

 afholdelsesformer.
Endelig er der behov for en række  

 præciseringer på området f.eks i forbindelse med voksnes  

 adgang til Træningsskolens Arbejdsmarkedsuddannelser (TAMU), drift af  

 registre og samkøring af data, vilkår under strejke og lockout  

 m.m.
 Disse justeringen betyder samlet dels en omlægning  

 af finansieringen og dels en lettelse i udviklingsprocessen på AMU og  

 lettelse i skolernes drift samt en række præciseringer i forhold  

 til den daglige drift.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 forslaget til Tingets velvillige behandling.
