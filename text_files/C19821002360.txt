Lodslejdere I forbindelse med kontrolsyn udført af fremmede myndigheder på danske  

 skibe samt fra lodserier har der været rejst kritik af danske skibes  

 lodslejdere, uanset at lodslejderne har været godkendt af skibstilsynet.
 På denne foranledning skal man meddele, at der ved ikrafttrædelsen af  

 SOLAS 74 i kapitel V, reglement 17, der indeholdes i Skibstilsynets  

 meddelelser »B«, er sket en skærpelse, bl.a. ved at kravene til  

 materialer for trin, tværribber (spreaders) samt tovværk er blevet nøjere  

 specificeret, end tilfældet var tidligere.
 De nye bestemmelser i SOLAS 74 gælder for alle skibe i international fart,  

 såvel eksisterende som nye, uanset størrelse.
 Direktoratet har godkendt visse lejdertrin udført af andet materiale end  

 hårdt træ. Disse trin kan fortsat anvendes i de skibe, hvori de findes, men  

 tillades ikke anvendt i lodslejdere i nye skibe, før trinnene er blevet  

 revurderet og evt. har fået en fornyet tilladelse.
 Evt. ansøgning om tilladelse til at anvende tværribber af andet materiale  

 end hårdt træ skal indsendes til direktoratet.
Udskibningslejdere Udskibsningslejdere skal i princippet være udført som lodslejdere.
Dette  

 medfører, at nye lejdere mod trin, fremstillet af andre materialer end hårdt  

 træ, indtil videre ikke må anvendes, før de er blevet revurderet og godkendt  

 af direktoratet.
Forlængede trin kræves ikke for flerfagsudskibningslejdere,  

 Udskibningslejdere skal have en sådan længde, at de kan nå vandoverfladen  

 selv under de for skibet ugunstigste forhold med hensyn til styrlastighed og  

 ved en slagside på 15 grader til hver af siderne.
Tovværk af andet material  

 end manila kan godkendes af direktoratet under forudsætning af, at dimension,  

 brudstyrke, vejrbestandighed og tovets egenskaber med hensyn til at få et  

 sikkert greb om det mindst svarer til manilatov af god kvalitet.
