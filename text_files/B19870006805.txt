 I medfør af §§ 14, 15, 24, 25, 43, 44 og 63 i lov nr. 310 af 6. juni 1973  

 om levnedsmidler m.m., som ændret ved lov nr. 108 af 29. marts 1978 og lov  

 nr. 250 af 23. maj 1984 fastsættes følgende:
 § 1.  Bekendtgørelsen omhandler røgaromastoffer til  

 levnedsmidler, der sælges her i landet samt mærkning af sådanne levnedsmidler  

 med oplysning om de anvendte røgaromastoffer.
 Stk. 2.  Ved røgaromastoffer forstås i denne  

 bekendtgørelse tilsætningsstoffer, der er fremstillet ud fra røg eller ved  

 sammenblanding af kemisk veldefinerede stoffer, således at røgsmag  

 frembringes.
 § 2.  Røgaromastoffer til levnedsmidler kan tages i  

 anvendelse, hvis de senest 6 måneder, før de tages i brug, er anmeldt til  

 Levnedsmiddelstyrelsen, og der ikke forinden af styrelsen er nedlagt forbud  

 mod den påtænkte anvendelse.
 Stk. 2.  Levnedsmiddelstyrelsen kan godkende, at  

 anvendelsen sker tidligere end 6 måneder efter anmeldelsen.
 Stk. 3.  Styrelsen træffer bestemmelse om, hvilke  

 oplysninger en anmeldelse skal indeholde.
 Stk. 4.  Levnedsmiddelstyrelsen kan fastsætte vilkår for  

 anvendelsen af røgaromastoffer, herunder at anvendelsen begrænses til  

 bestemte levnedsmiddelgrupper eller tidsbegrænses.
 Stk. 5.  Uagtet forbud mod anvendelse af et røgaromastof  

 ikke er nedlagt i henhold til stk. 1, kan Levnedsmiddelstyrelsen senere  

 nedlægge forbud mod anvendelse, såfremt forholdene taler derfor.
 § 3.  Røgaromastoffer, der enkeltvis eller i blanding  

 med andre tilsætningsstoffer eller levnedsmiddelingredienser sælges til  

 anvendelse ved erhvervsmæssig tilvirkning af levnedsmidler, skal på  

 salgsemballagen være mærket med følgende oplysninger:
1. fabrikantens, importørens eller forhandlerens navn  

 og adresse, 2. ordene »til levnedsmidler«,  

 »begrænset anvendelse«, »røgaromastof«, og for produkter  

 med indhold af farvestoffer ordet »levnedsmiddelfarve«, 3. den specifikke betegnelse for de i produktet  

 forekommende tilsætningsstoffer.
Betegnelsen skal være den, som er anvendt i  

 afsnit B i positivlisten eller fastlagt i forbindelse med godkendelse eller  

 anmeldelse, jfr. § 4, stk. 1, 5 og 6, i bekendtgørelse nr. 65 af 20. februar  

 1981 om tilsætningsstoffer til levnedsmidler med senere ændringer.
Dog kan  

 produktets indhold af røgaromastoffer være angivet med ordet  

 »røgaromastof«, mens et eventuelt indhold af andre aromastoffer kan  

 være angivet med ordet »aroma« eller »aromastof(fer)», 4. tilsætningsstoffernes nummer fastlagt af De  

 Europæiske Fællesskaber, hvis der findes et sådant, 5. det procentiske indhold af hvert af de i produktet  

 forekommende tilsætningsstoffer, jfr. dog stk. 3. Dog skal det procentiske  

 indhold ikke angives for farvestoffer og aromastoffer, og 6. kode til identifikation af parti.
Stk. 2.  Ovenstående finder også anvendelse på  

 halvfabrikater indeholdende røgaromastof, der har karakter af et  

 levnedsmiddel, og som sælges til anvendelse ved erhvervsmæssig fremstilling  

 af levnedsmidler.
Mærkning ifølge stk. 1, pkt. 2-6, kan dog undlades for  

 sådanne halvfabrikater, der i øvrigt opfylder de regler om  

 tilsætningsstoffer, der er i positivlistens afsnit A.
Mærkning skal i så fald  

 ske efter § 11 i bekendtgørelse nr. 65 af 20. februar 1981 om  

 tilsætningsstoffer til levnedsmidler med senere ændringer.
Emballagen skal  

 dog være forsynet med ordet »røgaromastof«.
Såfremt halvfabrikater  

 forefindes som pulvere, koncentrater eller lignende, kan mærkning ifølge stk.  

 1, pkt. 2-6, erstattes af mærkning efter § 11 i bekendtgørelse nr. 65 af 20.  

 februar 1981 om tilsætningsstoffer til levnedsmidler med senere ændringer,  

 hvis der er angivet en brugsanvisning til fremstilling af det færdige  

 levnedsmiddel, der sikrer, at dette overholder reglerne i positivlistens  

 afsnit A.
Emballagen skal dog være forsynet med ordet  

 »røgaromastof«.
Stk. 3.  Hvor særlige hensyn taler derfor, kan  

 Levnedsmiddelstyrelsen tillade, at produkter, der sælges under bestemte  

 handelsnavne, ikke mærkes med det procentiske indhold.
Handelsnavn og  

 sammensætning skal i så fald registreres i Levnedsmiddelstyrelsen.
Styrelsen  

 kan fastsætte vilkår for salg af sådanne produkter herunder f.eks. at  

 produktet mærkes med oplysning om, til hvilke levnedsmidler produktet må  

 anvendes og i hvilken højeste mængde.
 § 4.  Røgaromastoffer, der enkeltvis eller i blanding  

 med andre tilsætningsstoffer eller levnedsmiddelingredienser sælges til  

 anvendelse ved madlavning i private husholdninger, skal på salgsemballagen  

 eller en medfølgende vejledning være mærket med:
1. de i § 3, stk. 1, nævnte oplysninger, 2. brugsanvisning indeholdende en doseringsvejledning,  

 der sikrer, at de af styrelsen fastsatte mængdemæssige begrænsninger ikke  

 overskrides.
§ 5.  Hvis der i et færdigpakket levnedsmiddel er  

 anvendt røgaromastof, skal levnedsmidlets færdigpakning eller en vedhæftet  

 etiket mærkes med oplysning herom ved i ingredienslisten efter  

 kategoribetegnelsen »aroma/aromastof(fer)» at anføre ordet  

 »røgaromastof«.
Såfremt levnedsmidlerne bringes i handelen i et  

 tidligere led end detailleddet, kræves der dog ikke mærkning på den enkelte  

 færdigpakning eller en dertil vedhæftet etiket, idet det i så fald er  

 tilstrækkeligt, at mærkningsoplysningerne i stedet anføres på de relevante  

 handelsdokumenter.
§ 6.  De i bekendtgørelsen krævede oplysninger skal  

 være anført på dansk.
I stedet for dansk kan andre sprog, der kun ved  

 uvæsentlige forskelle i stavning adskiller sig fra dansk, anvendes.
 § 7.  Levnedsmiddelstyrelsen kan fastsætte nærmere  

 regler og træffe bestemmelse om gennemførelse af kontrollen med overholdelse  

 af denne bekendtgørelse.
 § 8.  Levnedsmiddelstyrelsen kan i særlige tilfælde,  

 når forholdene taler for det, dispensere fra reglerne i denne bekendtgørelse.
 § 9.  Overtrædelse af bestemmelserne i denne  

 bekendtgørelse eller af afgørelser truffet i medfør af bekendtgørelsens  

 bestemmelser straffes med bøde i henhold til § 63, stk. 3 og 4, i lov om  

 levnedsmidler m.m.
 § 10.  Bekendtgørelsen træder i kraft den 1. juli  

 1987.
 Stk. 2.  Færdigpakkede varer, der er tilvirket eller  

 indført inden bekendtgørelsens ikrafttræden, og som opfylder de hidtil  

 gældende regler, kan sælges indtil den 1. januar 1988.
 Stk. 3.  Langtidsholdbare levnedsmidler, der er  

 tilvirket eller indført inden bekendtgørelsens ikrafttræden, og som opfylder  

 de hidtil gældende regler, kan dog sælges indtil den 1. juli 1988.
 § 11.  § 3, stk. 3, i Miljøministeriets bekendtgørelse  

 nr. 392 af 26. august 1985 om kvalitetsmæssige krav m.m. til kødprodukter,  

 får følgende ordlyd fra 1. juli 1987:
 »Røgaromastoffer må anvendes i overensstemmelse med reglerne i  

 bekendtgørelse nr. 68 af 30. januar 1987 om røgaromastoffer til  

 levnedsmidler«.
 § 12.  Følgende bestemmelse ophæves med virkning fra  

 1. juli 1987:
 § 10,  stk. 2, i Miljøministeriets bekendtgørelse nr.  

 392 af 26. august 1985 om kvalitetsmæssige krav m.m. til kødprodukter.
