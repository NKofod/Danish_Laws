8.  

 ANDRE UDTALELSER OG AFGØRELSER  





  

 Om offentligt udbud ved aftaler om indgåelse af finansielle  

 arrangementer, herunder sale-and-lease-back arrangementer, hvori der indgår  

 et  

 salg af kommunal fast ejendom  




  

 Udtalt, at aftaler om indgåelse af finansielle arrangementer, herunder  

 sale-and-lease-back arrangementer, hvori der indgår et salg af kommunal fast  

 ejendom, er omfattet af den kommunale styrelseslovs regler om offentligt  

 udbud.  

 Det forudsættes, at der i aftalen indgår en reel ejendomsoverdragelse,  

 hvilket  

 må bero på en formueretlig vurdering af de retlige og økonomiske konsekvenser  

 af aftalen.
Det forhold, at køberen af de omhandlede ejendomme i forbindelse  

 med indgåelse af et sale-and-lease-back arrangement overlader brugsretten til  

 sælgeren, udelukker ikke i sig selv, at der er tale om et reelt salg.
 I den  

 konkrete sag havde en kommunalbestyrelse forespurgt, hvorvidt der i  

 forbindelse  

 med indgåelse af sale-and-lease-back arrangementer ville skulle foretages  

 udbud  

 både i forbindelse med salget af de omhandlede ejendomme og i forbindelse med  

 indgåelse af kontrakten om det omhandlede arrangement.
I den  

 forbindelse - under henvisning til udbudsbekendtgørelsens § 3, stk. 2, -  

 udtalt, at i det omfang, der herved varetages saglige, kommunale interesser,  

 kan kommunalbestyrelsen i forbindelse med et offentligt udbud fastsætte  

 begrænsninger for en ejendoms anvendelse, herunder at køberen efterfølgende  

 skal udleje ejendommen til kommunen samt vilkårene herfor.
Det følger heraf,  

 at  

 udbud af et sale-and-lease-back arrangement, hvori der indgår salg af en  

 kommunal ejendom, vil kunne foretages i forbindelse med udbuddet af den  

 kommunale ejendom, idet den del af aftalen, der vedrører tilbageleje af den  

 faste ejendom, vil kunne fastsættes som et vilkår for salget.
 Kravet  

 om offentligt udbud i forbindelse med sale-and-lease-back arrangementer,  

 hvori  

 der indgår salg af en kommunal ejendom, vil således ikke medføre, at der skal  

 gennemføres to udbud.
Endvidere  

 - under henvisning til udbudsbekendtgørelsens § 3, stk. 1, - udtalt, at  

 kravet  

 om, at offentligt udbud af en kommunal ejendom skal ske ved annoncering i den  

 lokale presse, ikke afskærer kommunen fra at orientere særligt interesserede  

 eller mulige købere, for hvem et køb vil være særligt relevant, om, at en  

 ejendom er eller vil blive udbudt til salg.
Kravet er således ikke til hinder  

 for, at der forud for eller i forbindelse med udbuddet rettes henvendelse til  

 udvalgte købere.
 Endelig  

 udtalt, at en henvisning til det forhold, at kommunen ønsker at indgå et  

 sale-and-lease-back arrangement vedrørende kommunal fast ejendom, ikke i sig  

 selv kan begrunde en tilladelse til at undlade offentligt udbud i medfør af  

 udbudsbekendtgørelsens § 2, stk. 3.
Udtalelse afgivet af Indenrigs- og Sundhedsministeriet om  

 offentligt udbud ved aftaler om indgåelse af finansielle arrangementer,  

 herunder  

  

 sale-and-lease-back arrangementer, hvori der indgår et salg af kommunal fast  

 ejendom Assens Byråd  

  

 Rådhuset  

  

 Østergade 7-9  

  

 5610 Assens I brev af 6. februar 2001  

 har Assens Byråd klaget over en udtalelse af 24. august 2000 fra Tilsynsrådet  

 for Fyns Amt vedrørende Assens Kommunes indgåelse af et sale-and-lease-back  

 arrangement med Nordania Leasing vedrørende tre børnehaver, fire skoler samt  

 kommunens rådhus.
 Indenrigs- og  

 Sundhedsministeriet har nu afsluttet behandlingen af sagen.
 Indenrigs- og  

 Sundhedsministeriet har på baggrund af de foreliggende oplysninger ikke  

 fundet  

 grundlag for at antage, at Tilsynsrådet for Fyns Amt ved sin udtalelse af 24.  

 august 2001 og den supplerende udtalelse af 22. december 2001 har tilsidesat  

 lovgivningen, eller at tilsynsrådets udtalelser er udtryk for en urigtig  

 retsopfattelse eller hviler på et urigtigt faktisk grundlag.
 Her følger en gennemgang af  

 sagens baggrund og en nærmere begrundelse for Indenrigs- og  

 Sundhedsministeriets opfattelse.
 Sagens baggrund:
 Det fremgår af sagen, at  

 Assens Kommune den 29. oktober 1999 foretog et udbud af tre børnehaver, fire  

 skoler og kommunens rådhus med henblik på indgåelse af en aftale om salg og  

 tilbageleje (et sale-and-lease-back arrangement) af kommunens nævnte  

 ejendomme.  

 Udbudsmaterialet blev udsendt til tre udvalgte leasingselskaber - Nordania  

 Leasing, Leasing Fyn og Finansieringsinstituttet for Industri og Håndværk  

 A/S.
 Det fremgår endvidere, at et  

 flertal i Assens Byråd den 29. november 1999 - på baggrund af det begrænsede  

 udbud - besluttede at indgå aftale vedrørende de omhandlede institutioner med  

 Nordania Leasing.
 I brev af 24. august 2000  

 afgav Tilsynsrådet for Fyns Amt - i anledning af en henvendelse fra den  

 socialdemokratiske gruppe i Assens Byråd - en udtalelse, der bl.a. vedrørte  

 lovligheden af proceduren omkring Assens Kommunes indgåelse af aftalen om det  

 omhandlede sale-and-lease-back arrangement.
 Af Tilsynsrådets udtalelse  

 fremgår bl.a. følgende vedrørende det nævnte forhold:
 "Det fremgår af  

 bekendtgørelse om offentligt udbud ved salg af kommunens faste ejendomme § 1,  

 at salg af kommunens faste ejendomme, medmindre andet særligt er hjemlet i  

 lovgivningen, skal ske efter forudgående offentligt udbud.
 Tilsynsrådet er af den  

 opfattelse, at et sale-and-leaseback arrangement må sidestilles med et salg i  

 henhold til bekendtgørelsens § 1.
 Tilsynsrådet finder på denne  

 baggrund, at Assens byråd forinden salget af 3 børnehaver, rådhuset og 4  

 skoler  

 skulle have foretaget offentligt udbud.
 Tilsynsrådet finder ikke, at  

 der ud fra det oplyste i sagen findes at være grundlag for at anvende  

 undtagelsesbestemmelsen i bekendtgørelsens § 2, stk. 3.
Selv om byrådet har handlet  

 i strid med lovgivningen ved ikke at anvende reglerne om offentligt udbud,  

 har  

 tilsynsrådet ikke mulighed for at annullere byrådets beslutning, da  

 beslutningen er bragt til udførelse." I brev af 10. november 2000  

 anmodede Assens Byråd Tilsynsrådet for Fyns Amt om at uddybe, på hvilket  

 grundlag tilsynsrådet fandt, at byrådet havde handlet i strid med  

 lovgivningen  

 om offentligt udbud i forbindelse med indgåelsen af aftalen om det omhandlede  

 sale-and-lease-back arrangement.
 Tilsynsrådet for Fyns Amt  

 afgav på denne baggrund i brev af 22. december 2000 en uddybende udtalelse.  

 Af  

 udtalelsen fremgår bl.a. følgende:
 "Indledningsvist kan  

 det oplyses, at det var tilsynsrådets opfattelse, at kommunens udbud af 3  

 børnehaver, rådhus og 4 skoler var omfattet af bekendtgørelsen om offentligt  

 udbud ved salg af kommunens faste ejendomme.
Tilsynsrådet lagde herved  

 vægt på, at der ikke var tale om, at kommunen havde den fulde rådighed over  

 bygningerne og de dertil hørende arealer, trods byrådets påstand om det  

 modsatte." I brev af 6. februar 2001  

 indbragte Assens Byråd Tilsynsrådet for Fyns Amts udtalelse af 24. august  

 2000  

 for Indenrigs- og Sundhedsministeriet (tidligere Indenrigsministeriet), idet  

 byrådet anmodede om oplysninger om, hvorvidt en kommune skal foretage udbud  

 to  

 gange, og hvorvidt udbudsbekendtgørelsen finder anvendelse på dispositioner,  

 som reelt er finansieringsarrangementer, og hvor kommunen vil fortsætte  

 brugen  

 af ejendommene.
Byrådet anmodede samtidig Kommunernes Landsforening om en  

 udtalelse om det anførte spørgsmål.
 Byrådet understregede i den  

 forbindelse bl.a., at byrådet fandt, at der var tale om et overvejende  

 finansielt arrangement, som først blev aftalt med aftalepartneren Nordania  

 Leasing, efter at det havde været i udbud hos flere finansielle selskaber.
Byrådet anførte endvidere,  

 at byrådet efter modtagelsen af tilsynsrådets uddybende udtalelse af 22.  

 december 2000 havde foranlediget et responsum om sagen udarbejdet af advokat  

 dr. jur.
Mogens Heide-Jørgensen.
 Af det omtalte responsum,  

 der var vedlagt Assens Byråds brev af 6. februar 2001, fremgår bl.a.  

 følgende:
"Her [i forbindelse med  

 salget af tre børnehaver, fire skoler og rådhuset] er forholdet det, at  

 Assens  

 Kommune til tre finansielle institutter, der tilsammen må anses for at dække  

 markedet for denne særlige finansieringsform, har udbudt et  

 sale-and-lease-back-arrangement.
Byrådet har derefter modtaget tilbud, der  

 har  

 givet dette et betryggende grundlag for at vurdere ikke kun markedsprisen for  

 de pågældende ejendomme, men også omkostningerne ved arrangementet,  

 lejeudgifter, lejeudgifter, lejereguleringsfaktorer, spørgsmål om afvikling  

 af  

 aftalen samt spørgsmål om en eventuel genovertagelse af ejendommene.
 Der kan derfor ikke være  

 nogen selvstændig interesse, hverken for ejendomsmarkedet eller for Assens  

 Kommune, i at foretage særskilt udbud af ejendommene i henhold til  

 ministeriets  

 udbudsbekendtgørelse for at afprøve markedsprisen for ejendommene.
 Når Byrådet er indstillet på  

 at gå efter en sale-and-lease-back-ordning (med tilhørende deponering i  

 henhold  

 til lånebekendtgørelsen), må beslutningsprocessen lægges til rette på dette  

 grundlag og ikke ud fra en ikke eksisterende forudsætning om, at Byrådet  

 agter  

 definitivt at skille sig af med ejendommene.
 Den udbudsprocedure, som  

 Byrådet har valgt, opfylder formålet med udbudskravet i  

 Kommunestyrelseslovens  

 § 68, nemlig at  

  

 afprøve det relevante  

 marked og dermed give kommunalbestyrelsen det bedst mulige  

 beslutningsgrundlag  

                                                                         .
(...) Da kritikken mod disse  

 arrangementer er, at de ikke er reelle ejendomssalg, virker det påfaldende,  

 at  

 reglerne om reelle ejendomssalg skal finde anvendelse på dem.
Afgørende forekommer det mig  

 imidlertid at være, at det åbenlyst savner rimelig begrundelse at tvinge  

 kommunerne til hele to udbudsrunder.  

  

 Udbud  

 efter udbudsbekendtgørelsen er et overflødigt omsvøb, når  

 finansieringsordningen allerede har været genstand for udbud  

  

 ." I brev af 1. marts 2001  

 anmodede Indenrigs- og Sundhedsministeriet Tilsynsrådet for Fyns Amt om en  

 udtalelse.
 I brev af 23. marts 2001  

 tilkendegav tilsynsrådet over for Indenrigs- og Sundhedsministeriet, at rådet  

 kunne henholde sig til sin udtalelse af 24. august 2000 som uddybet i brev af  

 22. december 2000.
 I brev af 29. marts 2001  

 besvarede Kommunernes Landsforening Assens Byråds henvendelse af 6. marts  

 2001.  

 Genpart af brevet blev sendt til Indenrigs- og Sundhedsministeriet.
 Indenrigs- og Sundhedsministeriets udtalelse:
 Det tilsyn, som de kommunale  

 tilsynsmyndigheder - Indenrigs- og Sundhedsministeriet og de for hvert amt  

 nedsatte tilsynsråd - udøver over for kommunerne, er et retligt tilsyn.  

 Tilsynet omfatter kun spørgsmålet om, hvorvidt der er sket en tilsidesættelse  

 af  

 lovgivningen, herunder offentligretlige retsgrundsætninger, jf. § 47 og § 61  

 i  

 lov om kommunernes styrelse (lovbekendtgørelse nr. 629 af 29. juni 2001).
 De kommunale  

 tilsynsmyndigheder kan ikke tage stilling til, om kommunernes sagsbehandling  

 er  

 rimelig eller hensigtsmæssig eller til spørgsmål vedrørende skønsudøvelsen,  

 så  

 længe skønnet udøves inden for de rammer, der er fastsat i lovgivningen.
 Indenrigs- og  

 Sundhedsministeriet er ikke almindelig klageinstans i forhold til  

 tilsynsrådene, men ministeriet fører tilsyn med, at tilsynsrådene ikke  

 tilsidesætter lovgivningen, og at tilsynsrådenes udtalelser ikke er udtryk  

 for  

 en urigtig retsopfattelse eller hviler på et urigtigt faktisk grundlag, jf. §  

 61 a i lov om kommunernes styrelse.
Indenrigs- og  

 Sundhedsministeriet har opfattet Assens Byråds brev af 6. februar 2001 som en  

 klage over den del af Tilsynsrådet for Fyns Amts udtalelse af 24. august 2000  

 og den supplerende udtalelse af 22. december 2000, der vedrører det generelle  

 spørgsmål om, hvorvidt en kommune efter reglerne om offentligt udbud ved salg  

 af kommunens faste ejendomme er forpligtet til forud for indgåelse af en  

 aftale  

 om salg og tilbageleje (sale-and-lease-back) af kommunens faste ejendomme at  

 foretage offentligt udbud.
Indenrigs- og Sundhedsministeriet har herved  

 tillige  

 lagt vægt på det af advokat dr. jur.
Mogens Heide-Jørgensen i det vedlagte  

 responsum anførte om, at alene det principielle spørgsmål bør forelægges  

 Indenrigs- og Sundhedsministeriet.
 Indenrigs- og  

 Sundhedsministeriet har derfor alene vurderet dette forhold.
 § 68, stk. 1, i lov om  

 kommunernes styrelse (lovbekendtgørelse nr. 629 af 29. juni 2001) har  

 følgende  

 ordlyd:
"Salg af kommunens  

 faste ejendomme må ikke ske uden forudgående offentligt udbud.  

 Indenrigsministeren kan fastsætte regler om fremgangsmåden ved offentligt  

 udbud  

 samt regler om, at visse salg kan ske uden offentligt udbud." I henhold til  

 styrelseslovens § 68, stk. 1, er der i bekendtgørelse nr. 472 af 20. juni  

 1991  

 (udbudsbekendtgørelsen) fastsat nærmere regler om offentligt udbud ved salg  

 af  

 kommunens faste ejendomme.
Formålet med reglerne om  

 offentligt udbud i forbindelse med salg af kommunale ejendomme er at sikre,  

 at  

 offentligheden får kendskab til, at kommunale ejendomme er udbudt til salg,  

 og  

 at alle derved på lige fod får mulighed for at komme i betragtning som købere  

 af en kommunal ejendom.
Muligheden for købstilbud fra en bredere kreds vil  

 også  

 kunne føre til, at der opnås de for kommunen bedste købstilbud.
Desuden vil  

 kommunen kunne sikre sig imod en kritik af, at der ved et ejendomssalg skulle  

 være sket en usaglig begunstigelse af køber.
Det er Indenrigs- og  

 Sundhedsministeriets opfattelse, at aftaler om indgåelse af finansielle  

 arrangementer, herunder sale-and-lease-back arrangementer, hvori der indgår  

 et  

 salg af kommunal fast ejendom, er omfattet af den kommunale styrelseslovs  

 regler om offentligt udbud.
Det forudsættes i den forbindelse, at der i  

 aftalen  

 indgår en reel ejendomsoverdragelse, hvilket efter Indenrigs- og  

 Sundhedsministeriets opfattelse beror på en formueretlig vurdering af de  

 retlige og økonomiske konsekvenser af aftalen.
Det kan i den forbindelse  

 bemærkes, at det forhold, at køberen af de omhandlede ejendomme i forbindelse  

 med indgåelse af et sale-and-lease-back arrangement overlader brugsretten til  

 sælgeren, ikke i sig selv udelukker, at der er tale om et reelt salg.
 Indenrigs- og  

 Sundhedsministeriet har på baggrund af ovenstående og de foreliggende  

 oplysninger ikke fundet grundlag for at antage, at Tilsynsrådet for Fyns Amt  

 ved sin udtalelse af 24. august 2001 og den supplerende udtalelse af 22.  

 december 2001 vedrørende det principielle spørgsmål har tilsidesat  

 lovgivningen,  

 eller at tilsynsrådets udtalelser er udtryk for en urigtig retsopfattelse  

 eller  

 hviler på et urigtigt faktisk grundlag.
 Indenrigs- og  

 Sundhedsministeriet har ikke herved fundet grundlag for at foretage en  

 vurdering af, hvorvidt der ved Assens Byråds aftale med Nordania Leasing er  

 indgået en reel ejendomsoverdragelse.
 Indenrigs- og  

 Sundhedsministeriet har forstået Assens Kommunes spørgsmål om, hvorvidt der i  

 forbindelse med indgåelse af sale-and-lease-back arrangementer vil skulle  

 foretages udbud to gange som et spørgsmål om, hvorvidt der vil skulle  

 foretages  

 udbud både i forbindelse med salget af de omhandlede ejendomme, og i  

 forbindelse med indgåelse af en kontrakt om et sale-and-lease-back  

 arrangement.
 Indenrigs- og  

 Sundhedsministeriet kan bemærke hertil, at det fremgår af  

 udbudsbekendtgørelsens § 3, stk. 2, at kommunalbestyrelsen kan fastsætte, på  

 hvilke vilkår ejendommen udbydes til salg.
 I det omfang, der herved  

 varetages saglige, kommunale interesser, kan kommunalbestyrelsen således  

 fastsætte  

 begrænsninger for ejendommens anvendelse, herunder at køberen efterfølgende  

 skal udleje ejendommen til kommunen samt vilkårene herfor.
 Det følger heraf, at udbud  

 af et sale-and-lease-back arrangement, hvori der indgår salg af en kommunal  

 ejendom, vil kunne foretages i forbindelse med udbuddet af den kommunale  

 ejendom, idet den del af aftalen, der vedrører tilbageleje af den faste  

 ejendom,  

 vil kunne fastsættes som et vilkår for salget.
 Kravet om offentligt udbud i  

 forbindelse med sale-and-lease-back arrangementer, hvori der indgår salg af  

 en  

 kommunal ejendom, vil således ikke - som anført af Assens Kommune - medføre,  

 at  

 der skal gennemføres to udbud.
Indenrigs- og  

 Sundhedsministeriet kan endvidere oplyse, at det fremgår af  

 udbudsbekendtgørelsens § 3, stk. 1, at offentligt  

 udbud af en kommunal ejendom skal ske ved annoncering i den lokale presse  

 efter  

 kommunalbestyrelsens bestemmelse.
Kravet om annoncering afskærer dog ikke  

 kommunen fra at orientere særligt interesserede eller mulige købere, for hvem  

 et køb vil være særligt relevant, om, at en ejendom er eller vil blive udbudt  

 til salg.
 Kravet i  

 udbudsbekendtgørelsens § 3, stk. 1, er således ikke til hinder for, at der  

 forud for eller i forbindelse med udbuddet rettes henvendelse til udvalgte  

 købere.
Det tilføjes, at  

 tilsynsmyndigheden i medfør af § 2, stk. 3, i bekendtgørelse nr. 472 af 20.  

 juni 1991 om offentligt udbud ved salg af kommunens faste ejendomme  

 (udbudsbekendtgørelsen), kan meddele samtykke til, at offentligt udbud  

 undlades  

 ved salg, hvor der foreligger særlige forhold, der kan begrunde en undladelse  

 af offentlig udbud.
En sådan dispensation kan imidlertid alene meddeles efter  

 konkret forelæggelse for tilsynsmyndigheden.
 Ministeriet kan hertil  

 oplyse, at en henvisning til det forhold, at kommunen ønsker at indgå et  

 sale-and-lease-back arrangement vedrørende kommunal fast ejendom efter  

 ministeriets opfattelse ikke i sig selv kan begrunde en tilladelse til at  

 undlade offentligt udbud i medfør af § 2, stk. 3, i udbudsbekendtgørelsen.
 Kopi af dette brev er sendt  

 til Tilsynsrådet for Fyns Amt og til Kommunernes Landsforening.
 Indenrigs- og  

 Sundhedsministeriet beklager den sene besvarelse.
