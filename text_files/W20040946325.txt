 Landsskatteretskendelse vedr. et forsikringsselskabs  

 frigivelse af beskattede dele af sikkerhedsfondshenlæggelser.
 Klagen vedrører  

 Ligningsrådets bindende forhåndsbesked af 21. januar  

 2003.
Landsskatterettens  

 afgørelse Spørgsmålene til Ligningsrådet var:
Vil  

 en frigivelse af 299.954.236 kr. fra A A/S sikkerhedsfond I, beskattet  

 efter  

 1. januar 1995, kunne ske uden beskatning efter selskabsskattelovens § 13 C,  

 stk. 1 ? Vil  

 en frigivelse af 26.393.584 kr. fra A A/S sikkerhedsfond II, før 1.  

 januar  

 1995, kunne ske uden beskatning efter selskabsskattelovens § 13 C, stk. 1 ? Vil  

 en frigivelse af 330.000.000 kr. fra A A/S sikkerhedsfond II, beskattet  

 efter  

 1. januar 1995, kunne ske uden beskatning efter selskabsskattelovens § 13 C,  

 stk. 1 ? Ligningsrådets besvarelse var:
 Nej.
 Nej.
 Nej.
 Landsskatteretten ændrer besvarelserne af de 3 spørgsmål til Ja.
Sagens  

 oplysninger Selskabet  

 fik pr.  

 1.1.1999 overført flere forskellige forsikringsporteføljer fra B A/S.  

 Selskabet  

 havde i forvejen foretaget sikkerhedsfondshenlæggelser.
Disse henlæggelser  

 berøres ikke af frigivelsen.
Overdragelsen blev gennemført som en skattefri  

 tilførsel af aktiver.
Ved denne skattefrie overførsel overtog selskabet  

 ligeledes de sikkerhedsfondshenlæggelser, som hørte til  

 forsikringsvirksomheden.
 Sikkerhedsfonden er en vedtægtsmæssig reserve, der i henhold til  

 lovgivningen skal opføres under moderselskabets og koncernens egenkapital.  

 Sikkerhedsfonden er en bunden reserve i den forstand, at den kun kan frigives  

 efter tilladelse fra Finanstilsynet, jf. § 141 i lov om  

 forsikringsvirksomhed.  

 Tilladelse gives kun, såfremt de frigivne hensættelser anvendes til gavn for  

 forsikringstagerne, f.eks. til dækning af tab på de forsikringsmæssige  

 hensættelser.
 Forsikringsselskaber kunne indtil udgangen af 1989 foretage  

 fradrag for henlæggelser til sikkerhedsfonde ved opgørelsen af den  

 skattepligtige indkomst.
 Sikkerhedsfondshenlæggelserne fordelte sig i 1999 således:
Sikkerhedsfond I Pr. 1.1.1999 bestod sikkerhedsfond I af henlæggelser til  

 sikkerhedsfonden for forsikringspolicer, oprindeligt overtaget fra  

 henlæggelser  

 vedrørende A/S C og D.
Af de samlede henlæggelser pr. 31.12.1999 på  

 sikkerhedsfond I henstod i alt 619.415.160 kr., hvoraf 299.954.236 kr.  

 overførtes frivilligt til beskatning efter 1.1.1995 (1997), og 313.460.924  

 kr.  

 henstod som ubeskattede.
Den beskattede andel ønskes nu frigivet, således at  

 sikkerhedsfond I fremover fuldt ud vil bestå af ubeskattede  

 sikkerhedsfondshenlæggelser.
Sikkerhedsfond II Pr. 1.1.1999 bestod sikkerhedsfond II af henlæggelser til  

 sikkerhedsfonden for forsikringspolicer, oprindeligt overtaget fra  

 henlæggelser  

 vedrørende A/S C og D, E Forsikring og F.
Af de samlede henlæggelser på  

 sikkerhedsfond II henstod i alt 2.106.281.835, hvoraf 26.393.584 frivilligt  

 overførtes til beskatning før 1.1.1995, 1.017.045.764 overførtes frivilligt  

 til  

 beskatning efter 1.1.1995 (1997), og 1.062.842.487 kr. henstod som  

 ubeskattede  

 henlæggelser.
Hele den andel, der er beskattet før 1.1.1995, og dele af den  

 andel, der er beskattet efter 1.1.1995, ønskes nu frigivet.
Sikkerhedsfond III Pr. 1.1.1999 bestod sikkerhedsfond III af henlæggelser til  

 sikkerhedsfonden for arbejdsskadeforsikringspolicer vedrørende selskabet.  

 Samtlige henlæggelser, i alt 18.755.987 kr., henstod som ubeskattede  

 henlæggelser.
Disse henlæggelser kan ikke frigives, da forudsætningen herfor  

 ikke er opfyldt.
 Selskabet ansøgte ved brev af 18.8.2000 Finanstilsynet om  

 tilladelse til at anvende 246.393.584 kr. af selskabets sikkerhedsfonde til  

 dækning af forsikringsteknisk resultat før renter for indkomståret 1999 som  

 en  

 disponering i selskabets årsregnskab for 2001. Ansøgningen vedrørte  

 henlæggelser på 220.000.000 kr. fra sikkerhedsfond I, indtægtsført og  

 beskattet  

 efter 1.1.1995, og henlæggelser på 23.393.584 kr. fra sikkerhedsfond II,  

 indtægtsført og beskattet før 1.1.1995.
 Ved brev af 29.5.2001 ansøgte selskabet om Finanstilsynets  

 tilladelse til at anvende 409.954.236 kr. af selskabets sikkerhedsfonde til  

 dækning af negativt forsikringsteknisk resultat før renter og ændring i  

 udjævningshensættelser som en disponering i selskabets årsregnskab for 2001.  

 Denne ansøgning vedrørte henlæggelser på 79.954.236 kr. fra sikkerhedsfond I,  

 indtægtsført og beskattet efter 1.1.1995, og henlæggelser på 330.000.000 fra  

 sikkerhedsfond II, indtægtsført og beskattet efter 1.1.1995.
 Selskabet konstaterede i regnskabsåret 1999 et  

 forsikringsteknisk underskud på  248.812 tkr. ekskl. forsikringsteknisk  

 rente  

 samt et forsikringsteknisk underskud på  

 -413.497 tkr. for regnskabsåret 2000.
Selskabet har ikke haft mulighed for at frigive tidligere foretagne  

 henlæggelser til sikkerhedsfond III i de år, hvor  

 arbejdsskadeforsikringsvirksomheden har givet overskud.
Det har derfor ikke  

 været muligt at frigive midler fra sikkerhedsfond III i 1999. I 2000  

 konstaterede selskabet et lille underskud på 3 mio. kr., og der var derfor  

 ikke  

 anledning til at søge midler fra sikkerhedsfond III frigivet.
 I selskabets ansøgninger til Finanstilsynet om tilladelse til  

 frigivelse af sikkerhedsfondsmidler er det anført, at det er en forudsætning  

 for ansøgningen, at midlerne skattemæssigt kan anses for frigivet fra de  

 allerede beskattede dele af sikkerhedsfondene.
 Finanstilsynet meddelte ved brev af 1.6.2001 tilladelse til at  

 gennemføre de pågældende dispositioner i årsregnskabet for 2001.
Ligningsrådets  

 afgørelse Ligningsrådet har henvist til, at ordlyden af  

 selskabsskattelovens § 13 C, stk. 1, 3. pkt., er utvetydig.
Ingen af  

 bestemmelsens afsnit undtager beløb, som frivilligt er indtægtsført og  

 overført  

 til en konto for beskattede sikkerhedsfondsmidler.
Udgangspunktet er derfor,  

 at  

 beløb, hvormed sikkerhedsfondshenlæggelsen nedbringes, skal medregnes til  

 selskabets skattepligtige indkomst for det pågældende indkomstår.
Alene hvis  

 det følger af andre retskilder, at beløb, som frivilligt er indtægtsført og  

 overført til en konto for beskattede sikkerhedsfondsmidler, ikke er omfattet  

 af  

 selskabsskattelovens § 13 C, stk. 1, kan et andet resultat nås.
Der er  

 henvist  

 til forarbejderne til L 140, særligt til de specielle bemærkninger i  

 forarbejdelserne til selskabsskattelovens § 13 C, stk. 1, hvor følgende er  

 anført:
 Det foreslås, at for hver gang et forsikringsselskabs  

 forsikringsbestand, som defineret nedenfor, ultimo indkomståret er nedbragt  

 med  

 10 procentpoint i forhold til porteføljen pr. 31. december 1994, skal der ske  

 beskatning af en tilsvarende forholdsmæssig del af selskabets ubeskattede  

 sikkerhedsfondshenlæggelse pr. 31. december 1994. Henlæggelsens størrelse vil  

 fremgå af selskabets regnskab, der indeholder en opdeling af de foretagne  

 henlæggelser i en beskattet og en ubeskattet del.
For at sikre, at der sker en ensartet beskatning af  

 sikkerhedsfondshenlæggelsen, foreslås det, at henlæggelsen beskattes uanset  

 årsagen til nedgangen i forsikringsbestanden.
Det er således underordnet, om  

 nedgangen i forsikringsbestanden er en følge af en afståelse eller af en  

 reduktion af denne på anden vis.
Tilsvarende sker beskatning, når sikkerhedsfondshenlæggelsen  

 helt eller delvis nedbringes, herunder når sikkerhedsfondshenlæggelsen  

 overdrages helt eller delvis.
Sikkerhedsfondshenlæggelsen fragår i disse  

 tilfælde kontoen for ubeskattede henlæggelser og medregnes ved opgørelsen af  

 den skattepligtige indkomst for det pågældende indkomstår. Det fremgår således direkte af de specielle bemærkninger, at  

 lovgiver har været opmærksom på opdelingen af de foretagne hensættelser i en  

 beskattet og en ubeskattet del; samt at sikkerhedsfondshenlæggelsen  

 fragår  

 kontoen for ubeskattede henlæggelser og medregnes ved opgørelsen af den  

 skattepligtige indkomst for det pågældende indkomstår når  

 sikkerhedsfondshenlæggelsen  

 nedbringes.
 En fortolkning af disse specielle bemærkninger taler med  

 betydelig vægt for, at det med selskabsskattelovens § 13 C, stk. 1, 3. pkt.,  

 har været intentionen, at beløb, hvormed sikkerhedsfondshenlæggelsen  

 nedbringes, skal medregnes til selskabets skattepligtige indkomst for det  

 pågældende indkomstår.
 Der er et afsnit i de specielle bemærkninger til den ikke  

 vedtagne § 7 i L 97 (1997/98, 2. samling), som tilsyneladende støtter  

 selskabets opfattelse, men efterfølgende uægte forarbejder, hvor  

 der i  

 forarbejderne til en senere lovgivning gøres bemærkninger om eksisterende  

 lovgivning, må altid tillægges relativt underordnet betydning i forhold til  

 de  

 oprindelige egentlige forarbejder til den forudgående lovgivning.
Det er Ligningsrådets opfattelse, at selskabsskattelovens § 13  

 C, stk. 1, må anses for den grundlæggende regel vedrørende beskatning af  

 sikkerhedsfondshenlæggelser generelt.
Selskabsskattelovens § 13 C er  

 suppleret  

 af en for skatteyder gunstig praksis, efter hvilken skatteyder har mulighed  

 for  

 at vælge at medregne sikkerhedsfondshenlæggelser ved opgørelsen af selskabets  

 skattepligtige indkomst i år, hvor dette ønskes, ved at overføre  

 sikkerhedsfondsmidlerne til en konto for beskattede midler.  

 Skatteyder har  

 ved at vælge at overføre sikkerhedsfondsmidler til en konto for beskattede  

 midler kunnet sikre sig, at et skattemæssigt underskud ikke går tabt.
Et first in first out princip kan ikke indfortolkes i  

 selskabsskattelovens § 13 C, stk. 1, 1. og 3. pkt.
I eksempelvis  

 fusionsskattelovens  

 § 15 d, stk. 2, anføres eksplicit i bestemmelsen, at der i særlige henseender  

 skal gælde et first in first out princip.
 Det er således Ligningsrådets opfattelse, at når  

 sikkerhedsfondshenlæggelsen nedbringes ved, at sikkerhedsfondsmidler  

 frigives,  

 skal det frigivne beløb medregnes ved opgørelsen af den skattepligtige  

 indkomst, så længe der stadig henstår ubeskattede  

 sikkerhedsfondshenlæggelser.  

 Det følger ikke direkte af ordlyden af selskabsskattelovens § 13 C, stk. 1,  

 3.  

 pkt., at nedbringelse af sikkerhedsfondshenlæggelsen kun skal indtægtsføres,  

 så  

 længe der stadig henstår ubeskattede sikkerhedsfondshenlæggelser.
 Samtlige spørgsmål er derfor besvaret med et Nej.
Klagerens  

 påstand og argumenter Der er nedlagt påstand om, at besvarelserne af de 3 spørgsmål  

 ændres til et Ja.
Det er til støtte herfor bl.a. anført, at  

 hensigten med selskabsskattelovens § 13 C  

 alene var at fjerne den tidligere diskrepans mellem de ubeskattede  

 henlæggelser  

 og udviklingen i forsikringsbestanden.
På intet tidspunkt nævnes kontoen for  

 allerede beskattede sikkerhedsfondshenlæggelser i selskabsskattelovens § 13  

 C.  

 Hverken 2., 3. eller sidste punktum i selskabsskattelovens § 13, stk. 1,  

 giver  

 mening for de allerede beskattede henlæggelser, eftersom disse per definition  

 ikke  

 kan indgå i forsikringsselskabets skattepligtige indkomst.
Det følger videre  

 af  

 Skatteministeriets svar af 28.2.1995, at skatteministeren er vidende om, at  

 der  

 er tale om to forskellige konti  en for ubeskattede og en for  

 beskattede  

 sikkerhedsfondshenlæggelser.
Forsikringsselskabers  

 sikkerhedsfondshenlæggelser  

 er undergivet strenge krav i lov om forsikringsvirksomhed.  

 Forsikringsselskaberne har ikke en enkelt konto, der samler alle  

 sikkerhedsfondshenlæggelserne, og der stilles forskellige krav til de  

 forskellige  

 henlæggelser.
Finanstilsynets tilladelse omfatter således helt specifikke  

 henlæggelser, hvilket fremgår klart af, at selskabet har fået afslag på at  

 frigive de sikkerhedsfondshenlæggelser, der f.eks. vedrører  

 arbejdsskadeporteføljen.
Det vil derfor være i modstrid med lov om  

 forsikringsvirksomhed, hvis selskabet desuagtet frivilligt eller tvunget af  

 andre myndigheder opløste henlæggelser på kontoen for ubeskattede frivillige  

 sikkerhedsfondshenlæggelser frem for at frigive de tidligere foretagne  

 henlæggelser  

 på kontoen for beskattede henlæggelser, der er omfattet af Finanstilsynets  

 tilladelse.
Skattemyndighederne har tidligere anerkendt, at bestemmelserne i  

 lov om forsikringsvirksomhed præjudicerer de skatteretlige regler, der gælder  

 for forsikringsselskaber.
Ved TfS 2000.616 LR blev aktiver og passiver  

 fordelt  

 efter de retningslinier, der følger af lov om forsikringsvirksomhed frem for  

 de  

 almindeligt gældende principper ved en skattefri tilførsel af en gren af en  

 virksomhed.
Sondringen mellem kontoen for ubeskattede henlæggelser, der er  

 omfattet af selskabsskattelovens § 13 C, og kontoen for allerede beskattede  

 henlæggelser, der ikke er omfattet af § 13 C, fremgår utvetydigt af  

 Skatteministeriets bemærkninger til § 7 i lovforslag L 97-2 af 2.6.1998 i  

 forbindelse  

 med fremsættelse af forslag til pensionsafkastbeskatningsloven.
Ved  

 fremsættelsen af dette lovforslag ønskede skatteministeriet at skabe en  

 selvstændig ramme for forsikrings- og pensionsselskaber, der tidligere var  

 underlagt reglerne i såvel selskabsskatteloven som reglerne i  

 realrenteafgiftsloven.
Oprindeligt indebar lovforslaget, at bl.a.  

 livsforsikringsselskaber fremover skulle være undtaget bestemmelserne i  

 selskabsskattelovens regler.
Under forhandlingerne viste det sig, at såvel  

 visse af fradragsmulighederne som visse dele af beskatningsgrundlaget i  

 selskabsskatteloven ville blive frataget forsikringsselskaberne.
Man ønskede  

 derfor at overføre den gældende retsstilling for livsforsikringsselskaber  

 efter  

 selskabsskattelovens regler til pensionsafkastbeskatningsloven.
Det gjaldt  

 bl.a. den allerede gældende § 13 C i selskabsskatteloven, og ved § 7 i L97-2  

 forsøgte man at inkorporere de dagældende regler for beskatning af tidligere  

 henlæggelser til sikkerhedsfondene.
Ordlyden af § 7, stk. 1, var tilnærmet  

 den  

 hidtidige ordlyd af selskabsskattelovens § 13 C, stk. 1, og svarede nøjagtig  

 til reguleringen under selskabsskatteloven.
Som følge af, at skatten efter  

 denne lov var en selvstændig skat, for hvilket der ikke kunne modregnes  

 fradrag  

 efter selskabsskatteloven, var det nødvendigt at justere fradragsretten for  

 de  

 forsikringsselskaber, der ville blive undtaget fra den almindelige  

 selskabsskat  

 og underlagt den særlige beskatning.
For at opnå symmetri ved overgangen til  

 beskatning efter pensionsafkastbeskatningsloven var det derfor nødvendigt at  

 tilføje en selvstændig regulering for så vidt angik kontoen for allerede  

 beskattede henlæggelser i stk. 2, der blev foreslået formuleret således:
Skattepligtige efter § 1, stk. 1, nr. 1, kan fradrage beløb,  

 der hæves på konti for beskattede henlæggelser til sikkerhedsfond, ved  

 opgørelsen af beskatningsgrundlaget for det pågældende indkomstår. Lovforslaget blev ikke gennemført, da der ikke kunne opnås  

 politisk opbakning til gennemførelsen af et fuldstændigt enstrenget  

 beskatningssystem for alle livsforsikringsselskaber.
Skatteministeriet fandt  

 det altså nødvendigt selvstændigt at lovgive om retsstillingen for de  

 allerede  

 beskattede sikkerhedsfondshenlæggelser i stk. 2, idet § 7, stk. 1, og dermed  

 også § 13 C, stk. 1, alene regulerede de ubeskattede  

 sikkerhedsfondshenlæggelser.
Dette synspunkt finder ligeledes støtte i  

 bemærkningerne til § 7, hvorefter der ikke er tvivl om, at der er tale om to  

 forskellige konti, der skal behandles særskilt.
Disse lovforarbejder er  

 udtryk  

 for Skatteministeriets officielle udlægning af den tidligere gennemførte  

 lovgivning.
Der er tale om koncipistens egen fortolkning af allerede gældende  

 lovgivning på baggrund af et gennemtænkt forarbejde til en forenkling af den  

 skattemæssige regulering af forsikringsselskabers virksomhed og har samme  

 gyldighed og samme retskildeværdi som enhver anden officiel retskilde i  

 hvilken  

 Skatteministeriet giver udtryk for sin holdning.
Skulle det lægges til grund, at selskaberne ikke selv har  

 mulighed for at vælge mellem, hvilke hensættelser der frigives, ændrer det  

 ikke  

 på det forhold, at tidligere indtægtsførte hensættelser ikke kan gøres til  

 genstand for beskatning igen.
I mangel af selvstændig lovgivning må der gælde  

 et first-in-first-out princip.
Skattemyndighederne har under sammenlignelige  

 forhold tidligere tilkendegivet, at det eneste værdiansættelsesprincip, der  

 uden videre kan accepteres, netop er first-in-first-out princippet.
Der  

 henvises til skattemyndighedernes tilkendegivelse vedrørende værdiansættelse  

 af  

 varelagre gengivet LV E.B.2.6.1.4. Heraf følger, at ved overførsel af  

 sikkerhedsfonde skal de ældste henlæggelser anses for overført først.
Det  

 bevirker, at selskabet har overført den ældste del af henlæggelserne fra den  

 ubeskattede del af sikkerhedsfondshenlæggelserne til den beskattede del.
Ved  

 en  

 fremtidig regnskabsmæssig overførsel vil princippet om first-in-first-out  

 ligeledes skulle anvendes.
At fifo princippet er det sædvanlige anvendte  

 fordelingsprincip fremgår bl.a. også af fusionsskattelovens § 15 d, stk. 2.
Det er yderligere bl.a. gjort gældende, at der ikke er hjemmel i  

 selskabsskattelovens § 13 C, stk. 1, til at beskatte de omhandlede og  

 planlagte  

 frigivelser, idet § 13 C alene tager hensyn til ubeskattede henlæggelser og  

 således klart sondrer mellem ubeskattede og beskattede henlæggelser.
Det  

 fremgår med al tydelighed af bemærkningerne til § 13 C, at lovgiver var  

 ganske  

 klar over, at forsikringsselskabernes sikkerhedsfonde ofte var opdelt i  

 henholdsvis beskattede og ubeskattede afdelinger.
Den gennemførte lovændring  

 havde ikke til hensigt at tvinge tidligere ubeskattede hensættelser til  

 beskatning.
Skatteministeren havde alene til hensigt at sikre en mere  

 ensartet  

 fremtidig udvikling mellem selskabernes ubeskattede  

 sikkerhedsfondshenlæggelser  

 og deres forsikringsbestande.
For så vidt angår de beskattede  

 sikkerhedsfondshenlæggelser er § 13 C blot en kodifikation af den tidligere  

 retsstilling. § 13 C begrænser ikke forsikringsselskabernes adgang til frit  

 at  

 vælge mellem beskattede og ubeskattede sikkerhedsfondshenlæggelser.  

 Skatteministeren berørte i en besvarelse af 16.3.1995 netop  

 forsikringsselskabernes mulighed for at lade tidligere ubeskattede  

 henlæggelser  

 komme til beskatning.
Som anført af Assurandørsocietetet er det en mulighed  

 for  

 selskaberne for at tilrettelægge fordelingen af selskabernes skattebyrde over  

 årene og således foretage konjunkturudligning.
Heri ligger også, at  

 forsikringsselskaberne frit kan vælge, hvilken del af  

 sikkerhedsfondshenlæggelserne, der efterfølgende frigives.
En udvidelse af  

 rækkevidden af § 13 C vil i givet fald medføre, at enhver regnskabsmæssig  

 nedsættelse anses for skattepligtig, blot selskaberne har ubeskattede  

 sikkerhedsfondshenlæggelser i behold.
En sådan retsstilling kan ikke  

 gennemføres uden klar og tydelig lovhjemmel.
En sådan fortolkning vil stride  

 mod såvel lovens ordlyd som lovens forarbejder.
Eventuelle uklarheder i  

 lovteksten kan ikke medføre en udvidet fortolkning af skattepligten. § 13 C  

 udgør ikke en sådan klar og tydelig hjemmel.
Landsskatterettens  

 bemærkninger og begrundelse Selskabsskattelovens § 13 C, stk. 1, er sålydende:
Sikkerhedsfondshenlæggelser, der er foretaget i indkomstårene  

 1959-89 med virkning for opgørelsen af den skattepligtige indkomst, og som  

 pr.  

 31. december 1994 endnu ikke er anvendt, medregnes ved opgørelsen af  

 forsikringsselskabets skattepligtige indkomst efter reglerne i 2.-5. pkt.
For  

 hver 10 procentpoint forsikringsselskabets forsikringsmæssige hensættelser  

 for  

 egen regning, bortset fra bonusudjævningshensættelser, ultimo indkomståret er  

 nedbragt i forhold til de forsikringsmæssige hensættelser for egen regning,  

 bortset fra bonusudjævningshensættelser, pr. 31. december 1994, medregnes 10  

 procent af sikkerhedsfondshenlæggelsen pr. 31. december 1994 ved opgørelsen  

 af  

 selskabets skattepligtige indkomst for det pågældende indkomstår.
Nedbringes  

 sikkerhedsfondshenlæggelsen helt eller delvis, herunder ved overdragelse,  

 medregnes et tilsvarende beløb ved opgørelsen af selskabets skattepligtige  

 indkomst for det pågældende indkomstår.
Sikkerhedsfondshenlæggelser, der er  

 medregnet ved indkomstopgørelsen i medfør af 3. pkt., kan fradrages ved  

 opgørelsen af sikkerhedsfondshenlæggelser, der for det pågældende eller  

 senere  

 indkomstår skal medregnes ved indkomstopgørelsen i medfør af 2. pkt.  

 Sikkerhedsfondshenlæggelser, der ikke er medregnet ved indkomstopgørelsen i  

 medfør af 2. og 3. pkt. medregnes ved opgørelsen af den skattepligtige  

 indkomst  

 for det indkomstår, hvori selskabet ophører med at drive  

 forsikringsvirksomhed. Bestemmelsen blev indsat i selskabsskatteloven ved lov nr. 256  

 af 19.4.1995 med det formål at fremrykke beskatningen af de  

 sikkerhedsfondshenlæggelser, som i perioden 1959-89 var foretaget med  

 skattemæssig virkning, og som ubeskattet var i behold i  

 forsikringsselskaberne  

 pr. 31.12.1994. Bestemmelsen omfatter således både efter sin ordlyd og  

 formålet  

 med indførelsen af bestemmelsen alene de sikkerhedsfondshenlæggelser, som  

 ikke  

 er gjort til genstand for beskatning.
Det må lægges til grund, at de sikkerhedsfondshenlæggelser, som  

 påtænkes frigjort, allerede er beskattede.
Der henvises bl.a. til, at det af  

 selskabets breve til Finanstilsynet fremgår, at det er en forudsætning, at  

 frigivelserne sker af de allerede beskattede dele af sikkerhedsfondene,  

 hvilket  

 er tiltrådt af Finanstilsynet.
 Frigivelsen af sikkerhedsfondshenlæggelserne kan derfor ikke  

 anses for omfattet af selskabsskattelovens § 13 C, stk. 1, og vil derfor ikke  

 give anledning til yderligere beskatning efter denne bestemmelse, og  

 Ligningsrådets besvarelse af de 3 spørgsmål vil derfor være at ændre til  

 Ja.
