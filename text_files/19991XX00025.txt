Skriftlig fremsættelse (6. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af toldloven, lov om  

 afgift af spiritus m.m., lov om tobaksafgifter, momsloven, kildeskatteloven  

 og lov om en arbejdsmarkedsfond. (Svigbekæmpende foranstaltninger  

 m.v.).
(Lovforslag nr.
L 27).
 Lovforslaget skal ses som et led i Regeringens  

 ønske om at bekæmpe svig.
Svig, herunder i særdeleshed international  

 organiseret svig, indenfor told-, afgifts- og momssystemerne har været  

 stigende de seneste år.
Lovforslaget tager primært sigte på  

 at gennemføre svigbekæmpende foranstaltninger.
Forslaget indeholder således forslag, der  

 medfører, at der kan fastsættes regler om tvungen brug af et  

 EU-system for forhåndsunderretning for tobaks- og spiritusforsendelser,  

 således at danske virksomheder ved afsendelse af cigaretter eller  

 spiritus til andre EU-lande eller i forbindelse med eksport til tredjelande  

 via et andet EU-land inden afsendelsen skal varsle Told$Skat om afsendelsen.
Myndighederne i  

 bestemmelseslandet kan herefter undersøge om modtagervirksomheden  

 overhovedet eksisterer, og om virksomheden vil vedkende sig de varer, der er  

 undervejs.
Desuden får myndighederne i bestemmelseslandet lejlighed til  

 at vurdere, om der skal foretages en fysisk kontrol, når varerne  

 ankommer.
 Endvidere foreslås det, at danske virksomheder der  

 modtager sådanne forsendelser skal underrette Told$Skat om, at varerne er nået frem.
 Det foreslås endvidere, at Told$Skat får hjemmel til at tilbageholde pakker  

 med spiritus og tobaksvarer, der ved fjernsalg sælges fra virksomheder  

 i andre EU-lande til danske forbrugere, indtil skyldig afgift er betalt.
 Lovforlaget indeholder desuden forslag til ændring  

 af momsloven, kildeskatteloven og lov om en arbejdsmarkedsfond  

 vedrørende transporter af fordringer. Ændringerne skal sikre, at  

 virksomhederne ikke for al fremtid kan afskære told- og  

 skattemyndighedernes adgang til modregning ved at udstede transporter for al  

 fremtid for krav vedrørende moms og indkomstskat.
 Herudover indeholder forslaget en bestemmelse med sigte  

 på at imødegå momssvig, ved at begrænse mulighederne  

 for at foretage modregning i negativ moms (såkaldt karruselsvig).
Forslaget indeholder for så vidt angår  

 toldloven  et forslag om, at told- og skattemyndighederne - efter  

 risikovurdering - skal kunne fratage visse virksomheder adgang til told- og  

 skattekreditordninger, samt genfremsættelse af tidligere  

 foreslåede ændringer af rentebestemmelserne.
Dette tidligere  

 forslag bortfaldt som følge af folketingsvalget i marts 1998. Desuden  

 indeholder forslaget visse ændringer af toldloven som følge af  

 planlagte ændringer af  toldprocedurerne samt indførselsen af et  

 nyt edb-system, der forventes taget i brug i 2. halvår 2000.
 Forslaget har været til ekstern høring hos en  

 række organisationer m.v.
 Idet jeg i øvrigt henviser til bemærkningerne  

 til lovforslaget, anbefaler jeg forslaget til Tingets velvillige  

 behandling.
