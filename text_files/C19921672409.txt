(Til alle amtsråd, kommunalbestyrelser, m.fl.) Efter § 6, stk. 7, i lov om specialundervisning for voksne, jf.  

 lovbekendtgørelse nr. 473 af 20. juni 1991, § 7 i lov nr. 355 af 4. juni 1986  

 om undervisning af voksne indvandere, efter drøftelser med Lærernes  

 Centralorganisation og efter bemyndigelse fra finansministeren fastsættes:
I.
Ledere og pædagogisk medhjælp ved skoler/initiativtagere m.fl. med  

 specialundervisning for voksne og/eller undervisning af voksne  

 indvandere.
 § 1.  Amtskommunen (kommunen i Københavns og  

 Frederiksberg kommuner), hvor private initiativtagere efter overenskomst i  

 henhold til § 1, stk. 3, i lov om specialundervisning for voksne har  

 etableret undervisning, og/eller hvor der efter overenskomst er etableret  

 undervisning af voksne indvandere, træffer afgørelse om oprettelse af  

 stillingen som heltidsbeskæftiget leder og eventuel pædagogisk medhjælp for  

 denne og om honoreringen af disse efter reglerne nedenfor.
 § 2.  Afgørelsen om oprettelse af stillingen og om  

 aflønning af leder og pædagogisk medhjælp foretages på grundlag af  

 medarbejdertimetallet i det senest afsluttede skoleår (1. august - 31. juli)  

 samt oplysninger om virksomhedens forventede omfang og udvikling i  

 godkendelsesperioden, jf. § 3 og § 4.
 Stk. 2.  Medarbejdertimetallet beregnes som det samlede  

 antal undervisningstimer ved skolens/initiativtagerens specialundervisning  

 for voksne og undervisning af voksne indvandrere.
Stk. 3.  Der kan i særlige tilfælde udover  

 medarbejdertimetallet tages hensyn til skolens/initiativtagerens størrelse og  

 arten af virksomheden, herunder kombination af forskellige former for  

 aktiviteter/undervisning.
Der kan endvidere tages hensyn til omfanget og  

 arten af lederens eventuelle bierhverv og foreneligheden heraf med  

 lederstillingen.
 § 3.  Hvor en skole/initiativtager beskæftiger flere  

 lærere og har mere end 100 medarbejdertimer pr. skoleår, kan der ansættes en  

 deltidsbeskæftiget leder, jf. § 5, stk. 3.
 Stk. 2.  Overstiger det samlede medarbejdertimetal 7.500  

 timer men ikke 8.500 timer, og må timetallet forventes at holde sig  

 nogenlunde konstant i godkendelsesperioden, kan der ansættes en  

 heltidsbeskæftiget leder for en periode af mindst 1 år og højst 3 år ad  

 gangen.
 Stk. 3.  Overstiger timetallet 8.500, skal der ansættes  

 en heltidsbeskæftiget leder.
 § 4.  Stillingen som heltidsbeskæftiget leder aflønnes  

 med et honorar således:
Antal medarbejdertimer Lønramme Tillæg (niv.1.10.84 Stk. 2.  Klassificeringen påvirkes ikke af ændringer i  

 medarbejdertimetallet inden for godkendelsesperioden.
 Stk. 3.  Indplaceringen inden for en lønramme sker efter  

 regler svarende til dem, der gælder for folkeskolens tjenestemænd, jf. § 3 i  

 Undervisningsministeriets cirkulære af 5. december 1989 om lønanciennitet for  

 folkeskolens tjenestemænd.
 § 5.  Hvor en skoles/initiativtagers  

 medarbejdertimetal overstiger 8.500 timer, kan der efter en konkret vurdering  

 af amtskommunen (kommunen i Københavns og Frederiksberg kommuner) ansættes  

 pædagogisk medhjælp til bistand for den heltidsbeskæftigede leder.
 Stk. 2.  Honoraret til pædagogisk medhjælp fastsættes  

 som anført i stk. 3, på grundlag af det antal medarbejdertimer, der ligger ud  

 over 7.500.
 Stk. 3.  Honoraret til deltidsbeskæftigede ledere samt  

 til pædagogisk medhjælp for den heltidsbeskæftigede leder beregnes som 10  

 procent af medarbejdertimetallet ganget med 200,55 kr., efter 3 års  

 virksomhed dog ganget med 220,80 kr.
 § 6.  Ledere og pædagogisk medhjælp er omfattet af  

 ferielovens regler.
 Stk. 2.  Til honoraret til deltidsbeskæftigede ledere og  

 pædagogisk medhjælp ydes feriegodtgørelse efter reglerne i ferieloven, for  

 tiden 12,5 procent.
Stk. 3.  Heltidsbeskæftigede ledere modtager særlig  

 feriegodtgørelse efter regler svarende til dem, der gælder for tjenestemænd i  

 folkeskolen.
Denne særlige feriegodtgørelse træder i stedet for det i  

 ferielovens § 14, stk. 1, nævnte ferietillæg.
II.
Ledere og pædagogisk medhjælp ved specialundervisning for voksne  

 og/eller undervisning af voksne indvandere efter overenskomst med kredse, der  

 får tilskud i henhold til kapitel 4 i lov nr. 410 af 13. juni 1990 om støtte  

 til folkeoplysning.
Ledere § 7.  For kredse, der har undervisning m.v. efter lov  

 om støtte til folkeoplysning, og som har overenskomst med amtskommunen  

 (kommunen i Københavns og Frederiksberg kommuner) om specialundervisning for  

 voksne og/eller undervisning af voksne indvandrere gælder for ledere reglerne  

 om løn- og andre ansættelsesvilkår i Kulturministeriets cirkulære af 25. maj  

 1992 om løn- og andre ansættelsesvilkår for ledere og lærere ved undervisning  

 m.v. efter lov om støtte til folkeoplysning.
 Stk. 2.  Til kredse, der har et samlet årligt  

 medarbejdertimetal på 7.500 eller derover ved undervisning m.v. efter lov om  

 støtte til folkeoplysning samt ved specialundervisning for voksne og/eller  

 undervisning af voksne indvandrere, betaler amtskommunen (kommunen i  

 Københavns og Frederiksberg kommuner) et beløb til ledelse, der beregnes som  

 anført i stk. 4.
 Stk. 3.  Medarbejdertimetallet i stk. 2 er kredsens  

 samlede timetal i det senest afsluttede skoleår ( 1. august - 31. juli).
 Stk. 4.  Der foretages en beregning af lederhonorar som  

 anført i § 4, men på grundlag af kredsens samlede medarbejdertimetal ved  

 undervisning m.v. efter lov om støtte til folkeoplysning samt ved  

 specialundervisning for voksne og/eller undervisning af voksne indvandrere.  

 Beløbet til ledelse udgør samme andel af det beregnede lederhonorar som  

 antallet af medarbejdertimer ved specialundervisning for voksne og/eller  

 undervisning af voksne indvandrere udgør af kredsens samlede  

 medarbejdertimetal.
 § 8.  Til kredse, der har et samlet medarbejdertimetal  

 under 7.500 betales et beløb til ledelse, der beregnes som 10 procent af  

 medarbejdertimetallet ved specialundervisning for voksne og/eller  

 undervisning af voksne indvandrere ganget med 200,55 kr., efter 3 års  

 virksomhed dog med 220,80 kr., tillagt et beløb svarende til 12,5 procent i  

 feriegodtgørelse.
Pædagogisk medhjælp § 9.  Overstiger kredsens samlede medarbejdertimetal  

 8.500 timer, ansættes der pædagogisk medhjælp ved specialundervisning for  

 voksne og/eller undervisning for voksne indvandrere.
 Stk. 2.  Honoraret til pædagogisk medhjælp beregnes som  

 anført i § 5, stk. 3, og § 6, stk. 2, på grundlag af det samlede antal  

 medarbejdertimer ud over 7.500, som andelen af medarbejdertimer ved  

 specialundervisning for voksne og/eller undervisning af voksne indvandrere  

 udgør af kredsens samlede medarbejdertimetal.
 § 11.  Cirkulæret træder i kraft 1. januar 1993.
 Stk. 2.  Fra samme dato ophæves Kulturministeriets  

 cirkulære af 12. juli 1989 om ledere og pædagogisk medhjælp ved  

 fritidsundervisning for voksne, specialundervisning for voksne og  

 undervisning af voksne indvandrere.
Kulturministeriet, den 14. december 1992 P.m.v.
 e.b.
