(Til børnehave- og  

 fritidspædagogseminarierne) I henhold til § 32, stk. 2 og 3, i bekendtgørelse nr. 510 af 23. september  

 1975 om uddannelse af børnehave- og fritidspædagoger afgør  

 undervisningsdirektøren, hvorvidt en dimittend, der har fået bedømmelsen  

 »uantageligt« ved een eller begge afsluttende prøver, kan få  

 udstedt afgangsbevis, eller hvornår genindstilling finder sted, i hvilke fag  

 og på hvilke betingelser.
I afgørelsen indgår lærerrådets indstilling.
 Følgende retningslinier vil være udgangspunktet for  

 undervisningsdirektørens afgørelse i de konkrete sager:
I.
Dimittender, der får uantageligt efter 3. uddannelsesår a.
Udstedelse af afgangsbevis Denne mulighed omfatter dimittender, som det under hensyntagen til  

  dimittendens standpunkt i øvrigt skønnes forsvarligt at udstede afgangsbevis  

 til.
1. Hvis »uantageligt« i een prøve For at opnå afgangsbevis kræves det normalt, at dimittenden som  

 standpunktsudtalelse har fået mindst bedømmelsen  

 »tilfredsstillende« i prøvefagene og i praktikundervisning, og som  

 standpunktsudtalelse i de øvrige fag højest i 2 fag har fået en bedømmelse  

 under »tilfredsstillende«.
Bedømmelsen i den anden prøve indgår  

 også i skønnet over, om dimittenden kan få udstedt afgangsbevis.
2. Hvis »uantageligt« i begge prøver Her vil der kun i sjældne tilfælde kunne udstedes afgangsbevis.  

 Udgangspunktet vil være, at dimittenden ikke kan få udstedt afgangsbevis, men  

 som studerende må genindstille sig til de afsluttende prøver.
b.
Tilladelse til reeksamination Denne mulighed omfatter studerende, som må antages kun at have brug for  

 kortere tid til at tilegne sig stoffet i fagene til prøven/prøverne,  

 væsentligst gennem selvstudier med begrænset vejledning/undervisning.
1. Hvis »uantageligt« i een prøve Som standpunktsudtalelse kan den studerende have bedømmelsen  

 »antageligt« i et eller flere af prøvefagene, og som  

 standpunktsudtalelse i de øvrige fag normalt i højest 3 fag en bedømmelse  

 under »tilfredsstillende«.
Bedømmelsen i den anden prøve indgår  

 også i skønnet over betingelserne for reeksamination.
2. Hvis »uantageligt« i begge prøver Som standpunktsudtalelse skal den studerende normalt altid have mindst  

 bedømmelsen »tilfredsstillende« i prøvefagene, og som  

 standpunktsudtalelse i de øvrige fag normalt i højest 2 fag en bedømmelse  

 under »tilfredsstillende«.
 I begge tilfælde gælder, at der normalt kun er reeksamination i  

 november-december måned.
 Lærerrådet skal i sin indstilling konkretisere, hvordan den studerende bør  

 støttes inden reeksamination: Omfanget af undervisning og/eller  

 studievejledning i fagene til prøven/prøverne.
c.
Omgang af 3. uddannelsesår Denne mulighed omfatter studerende, som må antages at have brug for  

 længere tid til at tilegne sig stoffet, og som ikke henhører under a. og b.
I disse tilfælde genindstiller den studerende sig til de afsluttende  

 prøver sammen med det ordinære afgangshold.
Lærerrådet indstiller endvidere,  

 om den studerende bør gå 3. uddannelsesår om i sin helhed eller kan fritages  

 for dele af undervisningen.
II.
Dimittender, der får uantageligt efter reeksamination/omgang af  3.  

 uddannelsesår.
a.
Udstedelse af afgangsbevis Denne mulighed omfatter dimittender, som det, uanset at prøven/prøverne  

 igen ikke er bestået, dog under hensyntagen til  dimittendens standpunkt i  

 øvrigt skønnes forsvarligt at udstede afgangsbevis til.
1. Hvis »uantageligt« i een prøve For at en reeksaminand kan opnå afgangsbevis kræves det normalt, at  

 dimittenden har »tilfredsstillende« i mindst 2 af prøvefagene og i  

 mindst 3 af de øvrige fag samt altid »tilfredsstillende« i  

 praktikundervisning.
Bedømmelsen i den anden prøve indgår også i skønnet  

 over, om dimittenden kan få afgangsbevis.
For at en omgænger kan opnå afgangsbevis kræves det normalt, at  

 dimittenden som standpunktsudtalelse i de tilfælde, hvor der er givet nye  

 standpunktsudtalelser, nu har fået mindst bedømmelsen  

 »tilfredsstillende« i de/det fag, der indgår i prøven, og som  

 standpunktsudtalelse i de øvrige fag i højest 3 fag har fået en bedømmelse  

 under »tilfredsstillende«.
Bedømmelsen i den anden prøve indgår  

 også i skønnet over, om dimittenden kan få udstedt afgangsbevis, ligesom det  

 indgår, om dimittenden har gået 3. uddannelsesår om i sin helhed eller har  

 været fritaget for dele af undervisningen.
2. Hvis »uantageligt« i begge prøver Her vil der kun i sjældne tilfælde kunne udstedes afgangsbevis.  

 Udgangspunktet vil være, at der ikke er tilstrækkeligt grundlag for at  

 udstede afgangsbevis.
b.
Ophør med at følge uddannelsen Studerende kan efter uddannelsesbekendtgørelsens § 32, stk. 3, kun  

  genindstille sig til uddannelsens afslutning een gang , d.v.s. at den  

 studerende ikke har mulighed for fornyet reeksamination/omgang af 3.  

 uddannelsesår.
Seminariet kan efter stk. 4 udlevere en erklæring om  

 tidsrummet for den studerendes deltagelse i undervisningen og undervisningens  

 omfang.
Retningslinierne under I og II er ikke mere bindende, end at lærernes  

 viden om den studerende i særlige tilfælde kan betinge en afvigende  

 indstilling.
Specielt kan der peges på den nære sammenhæng mellem de fag, der  

 indgår i prøverne, og praktikundervisningen.
 Der kan tænkes specielle forhold i den studerendes situation, og det vil  

 derfor være naturligt, at den studerende af seminariet bliver vejledt og  

 hørt, før lærerrådet foretager sin indstilling.
Den studerendes personlige situation i klassen eller uden for seminariet  

 kan danne baggrund for lærerrådets overvejelser, men det er dog den faglige  

 vurdering, som er afgørende for indstillingen.
Det understreges, at  

 studerende, som efter lærerrådets opfattelse har få muligheder for  

 overhovedet at fuldende uddannelsen, alene bør indstilles på grundlag af de  

 faglige kriterier.
 Indstillingen skal være motiveret, og hvor specielle forhold gør sig  

 gældende, skal disse være konkret beskrevet.
 I tilfælde af, at den studerendes synspunkter afviger fra lærerrådets  

 indstilling, bør dette anføres.
 Med indstillingen sendes kopi af den studerendes protokolblad, samt  

 udskrift af lærerrådsprotokollen, jfr. § 2, stk. 5 i Bekendtgørelse om faste  

 råd og udvalg m.m. ved børnehave- og fritidspædagogseminariarne.
 P.d.v.
