Bekendtgørelse om Det  

 Storkøbenhavnske Teaterfællesskab I medfør af § 14 e i lov om teater, jf. lovbekendtgørelse  

 nr. 749 af 23. september 1999, og efter forhandling med Københavns og  

 Frederiksberg Kommuner samt Københavns, Frederiksborg og Roskilde  

 Amter fastsættes:
Formål § 1. Det Storkøbenhavnske  

 Teaterfællesskab er en selvejende institution oprettet af  

 Københavns og Frederiksberg Kommuner samt Københavns,  

 Frederiksborg og Roskilde Amter.
 Stk. 2. Institutionens formål er at støtte  

 driften af et antal teatre i hovedstadsregionen, der skal bidrage til at  

 dække teaterbehovet ved tilsammen at opføre et alsidigt og  

 kvalitetspræget repertoire bestående af såvel ældre  

 som nyere dramatiske værker samt bidrage til fremme af udvikling og  

 nytænkning inden for teaterkunsten.
 Stk. 3. Institutionen har hjemsted i København.
Finansiering § 2. Det Storkøbenhavnske  

 Teaterfællesskab drives ifølge teaterlovens kap. 6 med tilskud  

 fra Københavns og Frederiksberg Kommuner, Københavns,  

 Frederiksborg og Roskilde Amter og staten.
Statens og (amts)kommunernes  

 tilskud fastsættes i 4-årige budgetaftaler mellem  

 tilskudsyderne.
 Stk. 2. Den første budgetperiode dækker perioden  

 den 1. juli 2001 til den 30. juni 2005.
Stk. 3. Senest 1 år før budgetaftalen efter  

 stk. 1 udløber, udarbejder styrelsen for Det  

 Storkøbenhavnske Teaterfællesskab udkast til en 4-årig  

 budgetaftale mellem staten og de øvrige tilskudsydere.
Aftalen skal  

 godkendes af staten og de øvrige tilskudsydere.
§ 3. Finansieringen af de (amts)kommunale tilskud  

 til Det Storkøbenhavnske Teaterfællesskab i perioden den 1. juli  

 1999 til den 30. juni 2000 sker efter de hidtil gældende regler,  

 hvorefter de (amts)kommunale bidrag deles mellem de involverede  

 (amts)kommunale enheder på grundlag af deres indbyggeres køb af  

 billetter i henhold til abonnementsordningen på de producerende teatre,  

 der er omfattet af teaterstøtteordningen.
Den samlede fremkomne  

 forbrugsstørrelse for Københavns Kommune, Frederiksberg Kommune  

 og Københavns Amt fordeles dog mellem disse i henhold til  

 befolkningstal.
Befolkningstallene pr. 1. januar 1998 lægges til  

 grund.
 Stk. 2. Forbrugsprocenten opgøres på grundlag af  

 det gennemsnitlige forbrug i de to seneste teatersæsoner, for hvilke  

 der foreligger reviderede regnskaber; for sæson 1999/2000 lægges  

 sæson 1995-1996 og 1996-1997 til grund.
Opgaver § 4. Det Storkøbenhavnske  

 Teaterfællesskab yder indenfor den samlede tilskudsramme  

 økonomisk støtte til de i ordningen optagne teatre i form af  

 tilskud til drift og produktion eller huslejetilskud.
Indenfor tilskudsrammen  

 afsættes desuden særlige midler til udvikling og nytænkning  

 indenfor teaterkunsten samt til kapitalindskud.
 § 5. Det Storkøbenhavnske  

 Teaterfællesskab administrerer abonnementsordningen for  

 stationære teatre i hovedstadsområdet jf. §§ 21-23.
Styrelsen § 6. Det Storkøbenhavnske  

 Teaterfællesskab ledes af en styrelse på 12 medlemmer, heraf 3  

 repræsentanter valgt af Københavns Borgerrepræsentation, 1  

 repræsentant valgt af Frederiksberg Kommunalbestyrelse, 3  

 repræsentanter valgt af Københavns Amtsråd, 1  

 repræsentant valgt af Frederiksborg Amtsråd, og 1  

 repræsentant valgt af Roskilde Amtsråd.
Desuden vælger  

 kulturministeren 3 teaterkyndige repræsentanter.
 Stk. 2. Styrelsens medlemmer vælges for perioden den 1.  

 juli 1999 til og med den 30. juni 2000. Afgår et medlem inden  

 valgperiodens udløb, foretages nyvalg for den resterende del af  

 valgperioden.
 Stk. 3. Styrelsen vælger formand og næstformand af  

 sin midte.
Stk. 4. Styrelsens beslutninger træffes ved almindeligt  

 stemmeflertal.
I tilfælde af stemmelighed er formandens stemme  

 udslagsgivende.
For så vidt angår styrelsens budgetforslag  

 kræves dog 2/3 flertal.
Styrelsen er beslutningsdygtig, når over  

 halvdelen af medlemmerne er til stede.
Formanden drager omsorg for  

 udførelsen af styrelsens beslutninger.
Formanden kan på  

 styrelsens vegne afgøre almindelige løbende sager, der ikke  

 giver anledning til tvivl.
Formanden kan endvidere afgøre sager, der  

 ikke tåler opsættelse.
Underretning om sådanne  

 afgørelser tilgår samtidig styrelsens medlemmer skriftligt.
 Stk. 5. Styrelsen fastsætter selv sin  

 forretningsorden.
Stk. 6. Til styrelsen knyttes et sekretariat, som ledes af en  

 direktør.
Styrelsen ansætter direktøren for Det  

 Storkøbenhavnske Teaterfællesskab.
Direktøren har det  

 faglige og ledelsesmæssige ansvar for sekretariatets virksomhed og  

 personale inden for det vedtagne budget.
 Stk. 7. Direktøren refererer alene til styrelsen og har  

 ingen beføjelser i forhold til teaterchefernes kunstneriske linie i  

 driften af de enkelte teatre i ordningen.
 § 7. Kulturministeren træffer efter  

 indstilling fra styrelsen beslutning vedrørende vederlæggelse af  

 styrelsens medlemmer.
 Stk. 2. Styrelsesmedlemmernes udgifter til rejser,  

 fortæring, ophold o.l. i Teaterfællesskabets tjeneste  

 godtgøres efter regler fastsat af styrelsen.
 Stk. 3. Eventuelt vederlag til styrelsen og udgifter til  

 styrelsesmedlemmernes rejser, fortæring, ophold o.l. i  

 Teaterfællesskabets tjeneste afholdes af Teaterfællesskabet.
Styrelsens opgaver § 8. Styrelsen handler på Det  

 Storkøbenhavnske Teaterfællesskabs vegne og påser, at  

 institutionen drives i overensstemmelse med sit formål.
 Stk. 2. Styrelsen udarbejder strategiske udviklingsplaner for  

 Det Storkøbenhavnske Teaterfællesskab ud fra teatermæssige  

 og kulturpolitiske hensyn.
 Stk. 3. Styrelsen afgiver en årlig beretning til  

 tilskudsyderne.
Stk. 4. Styrelsen udarbejder beskrivelser af de ønskede  

 profiler for de enkelte teatres virksomhed i aftaleperioden.
Som helhed skal  

 der opføres et alsidigt og kvalitetspræget repertoire på  

 teatrene omfattet af Det Storkøbenhavnske Teaterselskab.
De enkelte  

 teatre skal ikke nødvendigvis hver især have en alsidig  

 profil.
§ 9. Styrelsen træffer beslutning om hvilke  

 teatre, der skal indgå i Det Storkøbenhavnske  

 Teaterfællesskab.
Styrelsen kan i den forbindelse træffe  

 beslutning om teatres indtræden eller udtræden af Det  

 Storkøbenhavnske Teaterfællesskab.
Det er en betingelse for at  

 inddrage mere end seks produktionsstøttede teatre i ordningen, at der  

 opnås enighed mellem tilskudsyderne om en tilsvarende forøgelse  

 af bevillingen til Det Storkøbenhavnske Teaterfællesskab.
 Stk. 2. Følgende teatre er omfattet af  

 produktionsstøtteordningen i perioden den 1. juli 2001 til den 30.  

 juni 2005: Betty Nansen Teatret, Aveny Teatret, Folketeatret, Gladsaxe  

 Teater, Nørrebros Teater og Østre Gasværk.
 Stk. 3. Styrelsen træffer beslutning om, i hvilket  

 omfang biscener i tilknytning til de produktionsstøttede teatre skal  

 omfattes af produktionsstøtteordningen.
 Stk. 4. I perioden den 1. juli 2001 til den 30. juni 2005  

 modtager Rialto Teatret tilskud til dækning af husleje og  

 administration og teknik med henblik på, at teatret dels kan stilles  

 til rådighed for andre teaterselskabers forestillinger og dels kan  

 opsætte enkelte mindre egenforestillinger.
 Stk. 5. I perioden den 1. juli 2001 til den 30. juni 2005  

 modtager Det Ny Teater alene tilskud til dækning af  

 husleje.
 § 10. Styrelsen administrerer de af tilskudsyderne  

 fastsatte bevillinger til Det Storkøbenhavnske Teaterfællesskab.
Stk. 2. Styrelsen indgår flerårige resultataftaler  

 med de enkelte teaterbestyrelser på de teatre, der er omfattet af  

 produktionsstøtteordningen.
I resultataftalerne fastsætter  

 styrelsen størrelsen af tilskud til drift og produktion til det  

 enkelte teaterselskab.
 Stk. 3. Styrelsen fastsætter størrelsen af  

 tilskuddet til Rialto Teatret jf. § 9 stk. 4.
 Stk. 3. Styrelsen fastsætter størrelsen af  

 huslejetilskud til Det Ny Teater jf. § 9 stk. 5.
 Stk. 4. Resultataftalerne mellem styrelsen og den enkelte  

 teaterbestyrelse skal blandt andet indeholde bestemmelser om  

 tilskudsvilkår, resultatmål, egenkapital, biscener,  

 (værdi)belægningsprocenter, evaluering mv.
 Stk. 5. Justering af resultataftalen i aftaleperioden kan  

 finde sted én gang årligt.
 § 11. Styrelsen træffer beslutning om  

 fordeling af de særligt afsatte midler til udvikling og  

 nytænkning inden for teaterkunsten samt til kapitalindskud til teatre,  

 der er omfattet af produktionsstøtteordningen.
 Stk. 2. De særlige midler til udvikling og  

 nytænkning inden for teaterkunsten kan anvendes til støtte af  

 for eksempel nyskrevne skuespil på dansk og særlige initiativer  

 indenfor iscenesættelse og koreografi både i relation til nye  

 eller mere klassiske værker.
Stk. 3. Hovedparten af midlerne til nytænkning og  

 udvikling fordeles i forbindelse med udarbejdelsen af de flerårige  

 resultataftaler mellem styrelsen og de enkelte teaterselskaber.
Der skal ved  

 fordelingen blandt andet lægges vægt på de særlige  

 profiler, der er fastsat for de enkelte teatre i Det Storkøbenhavnske  

 Teaterfællesskab.
En mindre del af midlerne afsættes til  

 styrelsens løbende fordeling til særligt risikable satsninger  

 for eksempel i form af underskudsgaranti eller til andre særlige  

 initiativer.
Stk. 4. Til nyoptagne teaterselskaber i Det  

 Storkøbenhavnske Teaterfællesskab kan der ydes kapitalindskud  

 til etablering af egenkapital.
Tilsvarende kan der ydes kapitalindskud ved  

 chefskifte og ved overgang til nye funktionsperioder.
Stk. 5. Kapitalindskud kan i øvrigt
anvendes i særlige tilfælde, hvor et producerende  

 teaterselskab i ordningen for eksempel på grund af særlige  

 initiativer har tabt hele eller så stor en del af sin egenkapital, at  

 det i en længere periode i væsentligt omfang vil blokere  

 teaterselskabets mulighed for at realisere den forudsatte teatervirksomhed.  

 Kapitalindskud sker på baggrund af en indstilling, udarbejdet af en  

 revisor, en advokat og et teaterkyndigt styrelsesmedlem.
Ved kapitalindskud  

 skal det enkelte teaterselskab udarbejde en handlingsplan, herunder en plan  

 for reetablering af teaterselskabets egenkapital.
Styrelsen skal ved  

 kapitalindskud vurdere, om der skal ske hel eller delvis udskiftning af  

 teaterselskabets kunstneriske ledelse og/eller bestyrelse.
 § 12. Styrelsen har ansvaret for, at  

 teaterbygninger, som er omfattet af produktionsstøtteordningen, har et  

 teaterdriftsselskab (teaterselskab) tilknyttet.
 Stk. 2. Styrelsen godkender vedtægterne for disse  

 teaterselskaber.
 Stk. 3. Styrelsen har ansvaret for, at der sker en  

 hensigtsmæssigt brug af teaterbygninger, hvortil der i en  

 overgangsperiode ikke er knyttet et teaterselskab.
§ 13. Styrelsen udpeger efter opslag og  

 indstilling fra et ansættelsesudvalg med repræsentanter fra  

 styrelsen og det enkelte teaterselskabs bestyrelse teaterlederen eller  

 ledelsen for de teatre, der er optaget i ordningen med henblik på  

 tilskud til drift og produktion.
Opslagene skal indeholde beskrivelser af de  

 enkelte teatres ønskede profil.
Stk. 2. Ansættelse sker normalt for perioder af 4  

 år med mulighed for forlængelse uden opslag i maksimalt 3  

 år.
Det enkelte teaterselskabs bestyrelse skal indhente styrelsens  

 godkendelse forud for eventuel afskedigelse af det pågældende  

 teaters leder eller ledelse.
 Stk. 3. Styrelsen fastsætter de nærmere regler for  

 Rialto Teatrets ledelse.
§ 14. Det Storkøbenhavnske  

 Teaterfællesskab ejer/lejer de teaterbygninger til hvis drift, der ydes  

 støtte.
Styrelsen udfærdiger nærmere regler for  

 ejerforholdene vedrørende inventar i teaterbygningerne.
 § 15. Styrelsen har ansvaret for den udvendige  

 vedligeholdelse af de teaterbygninger, der er omfattet af  

 produktionsstøtteordningen, i det omfang dette ikke påhviler  

 bygningsejerne.
Stk. 2. Det enkelte teaterselskab har ansvaret for teatrets  

 daglige drift og den indvendige vedligeholdelse.
Styrelsen skal føre  

 tilsyn med, at der sker en forsvarlig drift og indvendig vedligeholdelse af  

 de enkelte teaterbygninger.
§ 16. Styrelsen for Det Storkøbenhavnske  

 Teaterfællesskab udarbejder hvert år senest den 1. maj et budget  

 for tilskud til teaterdrift for Teaterfællesskabet for den kommende  

 sæson, et budgetforslag for næstkommende sæson og et  

 budgetoverslag for den derpå følgende sæson.
Disse  

 fremsendes til tilskudsyderne til orientering.
Tilbageførselsordningen § 17. Styrelsen træffer beslutning om, at  

 driftsoverskuddet over en vis størrelse hos det enkelte teaterselskab,  

 der modtager produktionsstøtte, delvis skal tilbageføres til  

 Det Storkøbenhavnske Teaterfællesskab og indgå i de  

 særligt afsatte midler til nytænkning og udvikling inden for  

 teaterkunsten samt til kapitalindskud.
 Stk. 2. Den årlige tilbageførsel sker, hvis det  

 enkelte teaterselskab som minimum har et driftsoverskud af en nærmere  

 fastsat størrelse jf. stk. 3. Der kan kun ske tilbagebetaling fra  

 teaterselskaber med en positiv egenkapital på minimum 300.000 kr.  

 Tilbagebetaling kan aldrig overstige det modtagne tilskud.
 Stk. 3. Styrelsen fastsætter forud for hver 4-års  

 budgetperiode, indenfor et interval på 300.000 kr. til 1.000.000 kr.,  

 størrelsen på det driftsoverskud, der som minimum skal  

 realiseres, førend der skal ske tilbageførsel.
 Stk. 4. Tilbageførselsbeløbet beregnes som en  

 procentdel af driftsoverskud over det fastsatte minimum efter renter og  

 afskrivninger og før hensættelser.  

 Tilbageførselsprocenten skal ligge mellem 10% og 30%.
 Stk. 5. Styrelsen kan herudover fastsætte de  

 nærmere vilkår for tilbageførselsordningen.
De enkelte teaterselskaber under  

 produktionsstøtteordningen § 18. Til de enkelte teatre der modtager  

 produktionsstøtte er knyttet et driftsselskab (teaterselskab).
 Stk. 2. Det enkelte teaterselskabs øverste organ er  

 bestyrelsen for dette selskab.
Stk. 3. Bestyrelsen for det enkelte teaterselskab skal  

 bestå af 5-7 medlemmer, som tilsammen skal repræsentere kulturel  

 og ledelsesmæssig indsigt.
Der skal ved udpegningen lægges  

 særlig vægt på teatermæssig, erhvervsmæssig,  

 juridisk, økonomisk og/eller anden baggrund af relevans for det  

 enkelte teaters drift.
 Stk. 4. Det faste personale på teatret kan udpege 1  

 bestyrelsesmedlem.
 Stk. 5. Herudover supplerer bestyrelsen sig selv, jf. dog  

 § l9, stk. 7.
 Stk. 6. Politisk udpegede medlemmer kan ikke  

 udgøre et flertal af bestyrelsens medlemmer.
 Stk. 7. Teaterlederen har ret til at være til stede og  

 udtale sig ved bestyrelsens møder, medmindre bestyrelsen i de enkelte  

 tilfælde træffer anden bestemmelse.
 § 19. Bestyrelsens medlemmer fungerer i 4 år  

 ad gangen jf. dog stk. 2, og stk. 4.
 Stk. 2.Bestyrelsesmedlemmer udpeget af det faste personale  

 på teatret, udpeges for 2 år ad gangen.
Stk. 3. Bestyrelsesmedlemmer bør normalt ikke  

 udpeges i mere end to på hinanden følgende perioder.
Undtaget  

 fra denne bestemmelse er bestyrelsesmedlemmer udpeget af det faste personale  

 på teatret.
Stk. 4. I første funktionsperiode efter denne  

 bekendtgørelse fungerer halvdelen af bestyrelsens medlemmer i 2  

 år, og er herefter på valg.
Herefter er halvdelen af bestyrelsens  

 medlemmer på valg hvert andet år.
 Stk. 5. I teaterbestyrelsernes første funktionsperiode  

 efter denne bekendtgørelse udpeges bestyrelserne af styrelsen efter  

 indstilling fra de siddende bestyrelser jf. dog § 18 stk. 4.
 Stk. 6. I tilfælde, hvor der på et teater ikke er  

 et eksisterende teaterselskab og/eller en bestyrelse, sørger styrelsen  

 for, at der etableres et teaterselskab, og/eller styrelsen udpeger  

 bestyrelsen for dette teaterselskab efter opslag jf. dog § 18,  

 stk. 4.
 Stk. 7. I tilfælde hvor mere end halvdelen af  

 bestyrelsesmedlemmerne jf. § 18 stk. 5 går af i  

 funktionsperioden, udpeger Styrelsen efter opslag og efter indstilling fra de  

 resterende bestyrelsesmedlemmer nye bestyrelsesmedlemmer for den resterende  

 funktionsperiode.
§ 20. Teaterlederen er teaterselskabets  

 kunstneriske leder og har ansvaret for teatrets daglige drift og  

 administration.
Der må ikke uden kulturministerens godkendelse  

 gøres indskrænkninger i teaterlederens ret til frit og  

 uafhængigt at træffe bestemmelse om repertoire, engagement og  

 øvrige kunstneriske spørgsmål jf. teaterlovens § 31,  

 stk. 4.
Abonnementsordning § 21. Det Storkøbenhavnske  

 Teaterfællesskab administrerer abonnementsordningen for  

 stationære teatre i hovedstadsområdet jf. teaterlovens kap 9 og  

 bekendtgørelse om den landsdækkende  

 teaterabonnementsordning.
 Stk. 2. Arbejdet med at udføre styrelsen for Det  

 Storkøbenhavnske Teaterfællesskabs beslutninger i forbindelse  

 med billetkøbsordningerne kan udføres ved  

 entreprenør.
 Stk. 3. Tilskud til teaterforeningers virksomhed - såvel  

 administration som billetkøbsstøtte - henhører under de  

 enkelte amter.
 Stk. 4. De teatre, der modtager produktionsstøtte af  

 Det Storkøbenhavnske Teaterfællesskab, optages principielt i  

 ordningen.
 Stk. 5. Ved stillingtagen til optagelse af forestillinger kan  

 der - ud over økonomiske hensyn - varetages kulturpolitiske hensyn,  

 for eksempel ved at lægge vægt på, om forestillingen  

 udgør et værdifuldt supplement til de allerede udbudte  

 forestillinger.
 § 22. Abonnementsordningen finansieres jf.  

 teaterlovens kap. 9 ved tilskud fra staten, amtskommunerne og  

 Københavns og Frederiksberg Kommuner.
Stk. 2. For abonnenter og unge, som har bopæl i  

 Københavns Amtskommune, Københavns og Frederiksberg kommuner,  

 ydes det amtskommunale og kommunale tilskud, for så vidt angår  

 forestillinger, der er omfattet af Det Storkøbenhavnske  

 Teaterfællesskab, i fællesskab med indbyrdes fordeling efter  

 aftale Stk. 3. Billettilskuddet fra staten ydes med faste  

 kronebeløb pr. billet solgt i henholdsvis abonnement og med  

 ungdomsrabat samt ved køb af billetter til andre forestillinger end  

 de, der indgår i et tegnet abonnement (rabatkuponsalg).
§ 23. Styrelsen for Det Storkøbenhavnske  

 Teaterfællesskab udarbejder hvert år senest den 1. maj et budget  

 for abonnementsordningen for den kommende sæson, et budgetforslag for  

 næstkommende sæson og et budgetoverslag for den derpå  

 følgende sæson.
Budget, budgetforslag og budgetoverslag  

 fremsendes til de kommunale og amtskommunale tilskudsydere til godkendelse.  

 Budget, budgetforslag og budgetoverslag fremsendes samtidig til  

 Kulturministeriet til orientering.
Stk. 2. Hvis en eller flere kommunale tilskudsydere ikke kan  

 acceptere budgetforslaget, skal dette meddeles senest 1. november, hvorefter  

 budgetforslaget på ny skal forhandles i styrelsen, som kan vedtage  

 dette forslag med et flertal på 75% målt i relation til den  

 økonomiske andel, som tilskuddene fra det  

 amtsråd/kommunalbestyrelse, de repræsenterer, udgør af den  

 samlede kommunale tilskudsstørrelse.
På dette tidspunkt er  

 styrelsesmedlemmerne bundet af beslutninger i denne sammenhæng truffet  

 af det amtsråd/kommunalbestyrelse, de repræsenterer.
 Stk. 3. Oplysninger om abonnementssalget i perioden frem til  

 1. oktober og om det samlede forventede abonnementssalg i det  

 indeværende regnskabsår indsendes til tilskudsyderne senest den  

 15. november.
Regnskab og revision § 24. Det Storkøbenhavnske  

 Teaterfællesskabs regnskaber for tilskud til teaterdrift og  

 abonnementsordningen følger teatersæsonen og går fra 1.  

 juli til 30. juni.
 Stk. 2. Revision skal foretages af en statsautoriseret  

 revisor, Kommunernes Revisionsafdeling eller andet kommunalt  

 revisionsorgan.
Stk. 3. De reviderede regnskaber samt beretninger for den  

 forløbne teatersæson sendes senest den 15. december til de  

 kommunale og amtskommunale tilskudsydere til godkendelse.
Regnskaberne og  

 beretningerne sendes samtidig til Kulturministeriet.
§ 25. Styrelsen fastsætter en  

 regnskabsinstruks, der skal indeholde ensartede regnskabsprincipper for  

 både drift og status for de enkelte teaterselskaber.
De reviderede  

 regnskaber samt beretninger for de enkelte teaterselskaber skal efter  

 regnskabsårets afslutning sendes til styrelsen til godkendelse senest  

 den 30. september.
Hæftelse og tegning § 26. For Det Storkøbenhavnske  

 Teaterfællesskabs forpligtelser hæfter alene dets aktiver, medens  

 der ikke er nogen personlig hæftelse, hverken for medlemmer af  

 styrelsen eller andre.
Stk. 2. Til alle forpligtelser, der påtages som led i  

 den daglige drift, kræves to underskrifter.
Styrelsens formand er  

 på forhånd bemyndiget til at afgive den ene, medens den anden -  

 eller evt. begge underskrifter - kan meddeles i overensstemmelse med prokura  

 fra styrelsen.
Ved ekstraordinære dispositioner kræves  

 underskrift af formanden tillige med et andet medlem.
 Stk. 3. De nærmere regler om Det Storkøbenhavnske  

 Teaterfællesskabs administrative forhold, herunder regler for kasse- og  

 regnskabsvæsen, kapitalforvaltning, bestemmelser om personaleforhold og  

 de nærmere kontraktvilkår for ydelse af tilskud, herunder  

 tilskudsmodtagernes forpligtelser til at afgive årsberetning og  

 regnskab fastsættes i et af styrelsen udarbejdet regulativ.
Særlige dispositioner § 27. Følgende dispositioner skal godkendes  

 af tilskudskommunerne:
 1)	Optagelse af lån og anden gældsstiftelse, bortset fra  

 sædvanlige betalingsmellemværender.
 2)	Indgåelse af garantiforpligtelser, der ikke har sikkerhed i  

 reserverede midler.
 3)	Erhvervelse eller afhændelse af fast ejendom.
Opløsning § 28. Opløsning af den selvejende  

 institution »Det Storkøbenhavnske Teaterfællesskab« kan vedtages  

 ved aftale mellem tilskudsyderne eller med 4/5 flertal af styrelsen, med  

 efterfølgende godkendelse i de 5 kommunalbestyrelser/amtsråd og  

 Kulturministeriet.
 § 29. Ved opløsning af Det  

 Storkøbenhavnske Teaterfællesskab fordeles den selvejende  

 institutions nettoformue mellem de tilskudsydende myndigheder i samme  

 forhold, som tilskud er blevet ydet.
Ikrafttræden § 30. Bekendtgørelsen træder i kraft  

 den 23. oktober 1999 og har virkning fra den 1. juli 1999.
 Stk. 2. Indtil den 1. juli 2001 ydes tilskud efter  

 lovbekendtgørelse nr. 217 af 22. marts 1996 om teater og  

 bekendtgørelse nr. 501 af 26. juni 1991 om Det Storkøbenhavnske  

 Teaterfællesskab.
