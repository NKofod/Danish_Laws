 Udtalt at udtrykket »enkelte vejstrækninger« omfatter særlig  

 udpegede vejstrækninger og ikke større dele af kommunens offentlige vejnet.
 Det forudsættes, at trafikalt betydende veje ikke er omfattet af  

 undtagelsesbestemmelsen.
 Efter at ministeriet har sendt foreningen en fotokopi af et brev fra  

 politimesteren i Gladsaxe indeholdende accept af kommunens principper for  

 vintervedligeholdelse af kommunens offentlige veje, har foreningen i brev af  

 2. august 1988 stillet forskellige spørgsmål i denne forbindelse.
 Med hensyn til de nævnte principper kan ministeriet henvise til  

 Ledøje-Smørum Kommunes brev af 24. marts 1987 til foreningen, hvori der gøres  

 rede for kommunens vintervedligeholdelse af det offentlige vejnet.
Med hensyn til spørgsmålet om forståelsen af begrebet »enkelte  

 vejstrækninger« i vintervedligeholdelseslovens § 2, stk. 3, om  

 snerydning, er det ministeriets opfattelse, at der skal være tale om særlig  

 udpegede vejstrækninger og ikke større dele af kommunens offentlige vejnet.  

 Det er ved formuleringen af bestemmelsen forudsat, at trafikalt betydende  

 veje ikke er omfattet af lovens undtagelsesbestemmelse.
De forhandlinger med  

 politiet, der er forudsat som gyldighedsbetingelse for at undtage enkelte  

 vejstrækninger fra snerydning, skal netop sikre, at vigtigere veje fortsat  

 sneryddes.
 De erstatningsretlige konsekvenser af manglende snerydning på de  

 offentlige veje, der efter lovens § 2, stk. 3, ikke ryddes for sne, er efter  

 ministeriets opfattelse, at skader forårsaget af manglende snerydning må  

 betragtes som hændelige og ikke kan forventes erstattet, eller som udtrykt af  

 kommunen: færdsel sker primært på eget ansvar.
 Det er ministeriets opfattelse, at kommunens retningslinier for  

 vintervedligeholdelse har fornøden hjemmel i vintervedligeholdelseslovens §§  

 2 og 3.
Såfremt foreningen fortsat må finde det uheldigt, at skader forårsaget af  

 manglende vintervedligeholdelse på boligvejenes kørebaner ikke kan forventes  

 erstattet, vil dette problem kunne løses ved nedklassificering af de  

 pågældende veje til private fællesveje.
Herefter vil ansvaret for  

 vintervedligeholdelsen fuldt ud påhvile grundejerne.
Såfremt kommunen måtte  

 ønske fortsat at sørge for øvrig vedligeholdelse og istandsættelse af  

 vejarealet, vil dette kunne ske på grundlag af aftale med grundejerne efter  

 overenskomst i medfør af lov om private fællesveje, § 61, stk. 3.
 Offentliggjort i VEJLOVE udgivet af DAFOLO.
