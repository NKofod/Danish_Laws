Skrivelse med orientering om lov om  

 ændring af lov om social service (Hjemmel til opkrævning af betaling i forbindelse med  

 godkendelse af private høreapparatleverandører) (Til kommuner, amtskommuner m.fl.) Folketinget har den 7. december 2000 vedtaget lovforslag L  

 5. Loven er vedlagt som bilag.
 Loven træder i kraft dagen efter  

 bekendtgørelsen i Lovtidende.
Lovforslaget med bemærkninger kan bl.a. ses  

 på Loven er en præcisering af servicelovens  

 bemyndigelse til sundhedsministeren til at fastsætte regler om  

 opkrævning af betaling i forbindelse med udstedelse af endelig  

 godkendelse samt vedligeholdelse af de private  

 høreapparatleverandørers endelige godkendelse.
 Ved gennemførelsen af lov nr. 465 af 31. maj 2000  

 om tilskud til høreapparater var det forudsat, at  

 godkendelsesordningen skulle hvile i sig selv, således, at godkendte,  

 private høreapparatleverandører skulle betale for udstedelse og  

 vedligeholdelse af godkendelsen.
 Med den nu vedtagne lov er hjemlen til at opkræve  

 betaling i forbindelse med godkendelse af de private  

 høreapparatleverandører, der ønsker at levere  

 høreapparater til personer der opnår et offentligt tilskud,  

 præciseret.
 Som følge af den nu vedtagne lov vil  

 sundhedsministeren med hjemmel i serviceloven fastsætte regler om  

 opkrævning af betaling i forbindelse med udstedelse af og  

 vedligeholdelse af de private høreapparatleverandørers endelige  

 godkendelse.
Økonomiske konsekvenser Godkendelsesordningen skal hvile i sig selv, således  

 at de godkendte, private høreapparatleverandører betaler for  

 udstedelse og vedligeholdelse af godkendelsen.
Yderligere oplysninger om loven Yderligere oplysninger kan fås ved henvendelse til  

 Jessie Brender Olesen (3392-4626).
Socialministeriet, den 11. december  

 2000 Frode Svendsen Bilag 1 Vedtaget af Folketinget ved 3. behandling den  

 7. december 2000 Forslag til Lov om ændring af lov om social  

 service (Hjemmel til opkrævning af betaling i forbindelse med  

 godkendelse af private høreapparatleverandører) § 1 I lov om social service, jf. lovbekendtgørelse nr. 944 af 16.  

 oktober 2000, foretages følgende ændring:
 1. I § 97, stk. 6, indsættes efter »leverandører«: »og opkrævning af betaling for omkostningerne ved  

 udstedelse og vedligeholdelse af godkendelse«.
§ 2 Loven træder i kraft dagen efter bekendtgørelsen i  

 Lovtidende.
