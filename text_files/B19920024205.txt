§ 1 I bekendtgørelse nr. 702 af 15. oktober 1991 om service 900-tjenester  

 foretages følgende ændringer:
 1. Indledningen affattes således: »I medfør af § 3, § 3 a og  

 § 10, i lov nr. 743 af 14. november 1990 om visse forhold på  

 telekommunikationsområdet, som ændret ved lov nr. 232 af 8. april 1992,  

 fastsættes:».
 2. I § 4, stk. 1, ændres »Telestyrelsen« til:  

 »det i § 21 omtalte nævn (Service 900-nævnet)».
 3. I § 4, stk. 2, og i § 5 ændres  

 »Telestyrelsen« til: »Service 900-nævnet«.
 4. I § 4, stk. 6, ændres »i Telestyrelsen« til:  

 »af Service 900-nævnet«.
 5. §§ 21-23 affattes således:
 » § 21.  Kommunikationsministeren nedsætter det i  

 lovens § 3 a omhandlede nævn (Service 900-nævnet) vedrørende service  

 900-tjenester.
 Stk. 2.  Nævnet består af tre medlemmer, der udpeges af  

 kommunikationsministeren for 4 år ad gangen.
 Stk. 3.  Nævnet har følgende opgaver:
 Stk. 4.  Afgørelser truffet af nævnet efter stk. 3, nr.  

 1-2, kan ikke indbringes for anden administrativ myndighed.
 Stk. 5.  Nævnets sekretariatsfunktion varetages af  

 Telestyrelsen.
 § 22.  Klager vedrørende overtrædelse af den  

 regulering, som er pålagt udbyderne af service 900-tjenester i medfør af §§  

 6-10 om vilkår for udbud og §§ 12-13 om kategoriseringen af tjenesterne,  

 behandles af nævnet, jf. § 21, stk. 3, nr. 2.
 Stk. 2.  Nævnet kan i forbindelse med behandlingen af en  

 klagesag eller en sag, som det har taget op af egen drift, jf. § 21, stk. 3,  

 nr. 2, afkræve serviceudbyderen alle nødvendige oplysninger om tjenestens  

 drift og indhold.
 § 23.  Udbydes en service 900-tjeneste i strid med  

 bestemmelserne i denne bekendtgørelse, kan nævnet påbyde udbyderen af  

 tjenesten at foretage de fornødne ændringer.
 Stk. 2.  Hvis et påbud givet efter stk. 1 ikke  

 efterkommes, kan nævnet pålægge vedkommende televirksomhed at lukke for  

 adgang til tjenesten.«.
 6. § 24 affattes således:
 » § 24.  Med bøde straffes den, der ikke  

 efterkommer et påbud givet efter § 23, stk. 1.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.«.
§ 2 Bekendtgørelsen træder i kraft den 10. april 1992.
