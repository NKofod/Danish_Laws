 I henhold til lov nr. 114 af 28. februar 1973 om statens overtagelse af  

 tilsynet med betinget dømte m.v. overgår administrationen af  

 kriminalforsorgen i frihed fra 1. april 1973 til justitsministeriet,  

 direktoratet for fængselsvæsenet, der herefter udgør en enhedsstyrelse for  

 den samlede kriminalforsorg.
Dansk forsorgsselskabs sekretariat og bogholderi indgår som en del af  

 direktoratet.
Selskabets centralkontor har fortsat til huse i selskabets  

 nuværende ejendomme, Vester Voldgade og Ny Kongensgade i København.
 Sager, der hidtil har været stilet til Dansk forsorgsselskabs  

 centralkontor i København eller selskabets lokalafdelinger i Hillerød,  

 Roskilde, Ålborg, Århus, Viborg, Kolding, Esbjerg, på Fyn, Lolland-Falster og  

 på Bornholm, adresseres efter 1. april 1973 til »Kriminalforsorgen,  

 afdelingen i/på (stednavn)».
 De af Dansk forsorgsselskab udfærdigede cirkulærer og andre almene  

 bestemmelser vedrørende den frie kriminalforsorg er - medmindre andet  

 bestemmes - indtil videre fortsat gældende.
 Fra 1. april 1973 ændres endvidere centralstyrelsens benævnelse og -  

 formentlig fra omkring midten af maj måned 1973 - tillige postadresse og  

 telefonnummer til:
Justitsministeriet, direktoratet for kriminalforsorgen Klareboderne 1, 1115 København K.
 Telefonnummer: (01) 13 57 83.
 P.M.V.
H.
H.
Brydensholt /Kjærgaard Til politiet, anklagemyndigheden, domstolene samt kriminalforsorgens  

 institutioner og afdelinger.
