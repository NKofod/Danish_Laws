Erhvervsdrivende fond, der driver behandlingshjem ikke  

 lønsumsafgiftsfritaget som social forsorg og bistand Klagen skyldes, at regionen  

 har anset A Behandlingscenter (herefter benævnt Institutionen) for  

 lønsumsafgiftspligtig  

 med virkning fra den 4. august 2001.
Landsskatterettens afgørelse Regionens afgørelse ændres.
Sagens oplysninger Institutionen blev stiftet  

 den 4. august 2001 med det formål at forestå etablering og drift af  

 behandlingsinstitutioner  

 og behandle personer med kemisk afhængighed og andre afhængighedssygdomme  

 samt  

 deres familier efter minnesotamodellen.
 Institutionen driver  

 behandlingsinstitutionen A Dagbehandlingscenter, der er en  

 dagbehandlingsinstitution  

 for voksne med alkohol- og stofmisbrugsproblemer.
Tidligere blev 20% af de  

 alkohol- og stofmisbrugere, der blev behandlet på A Dagbehandlingscenter,  

 henvist af den pågældende amtskommune, hvis betaling for ophold på A  

 Dagbehandlingscenter, blev ydet i henhold til servicelovens § 85 for så vidt  

 angår stofmisbrugerne.
Betaling for behandlingen af de resterende 80% blev  

 finansieret af private eller virksomheder.
For tiden udgør den offentlige og  

 private betaling henholdsvis 80% og 20%.
 A Dagbehandlingscenter har  

 ingen offentlige godkendelser, idet der ikke findes relevante  

 godkendelsesbestemmelser  

 for dag- og aftenbehandling af alkohol- og stofmisbrugere.
 Endvidere yder A  

 Dagbehandlingscenter udelukkende ambulant behandling, og har som  

 behandlingsemner  

 mere socialt velfungerende personer, der typisk er afgiftede, når de  

 behandles.  

 A Dagbehandlingscenter yder alene afhængighedsbehandling efter  

 minnesotamodellens behandlingskoncepter, herunder undervisning, foredrag,  

 gruppesamtaler, enesamtaler, skriftlige opgaver og social støtte.
 Af en af Institutionen  

 udarbejdet beskrivelse af behandlingsmodellen på A Dagbehandlingscenter  

 fremgår  

 følgende:
 Behandlingen på A foregår  

 efter minnesota-modellens principper.
 Metoden er tværfaglig.
 Det terapeutiske grundlag er  

 12.trins modellen.
 Der inddrages anden relevant  

 ekspertise, hvor det er nødvendigt.
 Behandlingsmodellen er  

 således rummelig.
 Klienten er i hele forløbet  

 tilknyttet en fast rådgiver, der i fornødent omfang  og efter behov  

  inddrager  

 andet professionelt personale.
 A Dagbehandlingscenter har  

 fast ansat psykolog, socialrådgiver, alkoholrådgivere, socialpædagoger,  

 psykiatrisk konsulent samt familierådgivere.
 Behandlingens mål er  

 afholdenhed fra alle stemningsændrende stoffer.
 I primærbehandlingen  

 foretages en gennemgribende undersøgelse af klientens misbrugssituation bl.a.  

 med henblik på at opnå en accept hos vedkommende om, at tilstanden er  

 behandlingskrævende og bibringe klienten en forståelse for, at den nuværende  

 situation må ændres.
 Primærbehandlingens  

 hovedformål er at give klienten redskaber til at ændre uhensigtsmæssige  

 mønstre  

 og i det hele taget hans/hendes livssituation samt at fastholde og udvikle  

 disse ændringer.
 Primærbehandlingens  

 enkeltdele og forløbet af disse omfatter og kan beskrives således (flere af  

 delelementerne kan forløbe samtidigt):
Indlæggelse/indskrivning Almindelig orientering om  

 behandlingens formål og hver enkelts ansvar i behandlingen samt rent  

 praktiske  

 forhold i forbindelse med behandlingen.
Udvidet behovsanalyse.
Her  

 undersøges misbrugsmønster og livssituation generelt med udgangspunkt i  

 oplysninger fra klienten selv, pårørende, sociale myndigheder m.fl. med det  

 formål at tilrettelægge det optimale behandlingsforløb (den individuelle  

 behandlingsplan). Somatiske behov såvel som eventuelle psykologiske og/eller  

 psykiatriske problemstillinger er en del af denne kortlægning.
Den individuelle  

 behandlingsplan samler evalueringen fra indlæggelse til en personlig  

 behandlingsplan  

 baseret på de generelle behandlingsprincipper og med involvering af den  

 nødvendige professionelle ekspertise.
Behandlingsplanen revideres løbende  

 efter  

 behov.
Den individuelle rådgivning  

 er en direkte personlig assistance og rådgivning med det sigte at  

 vedligeholde  

 motivation og fremgang samt vejledning i mere personlige forhold, som ikke  

 kan  

 rummes i gruppesammenhæng.
I øvrigt vil den efter behov omhandle:
Træning i sociale færdigheder Psykologisk/psykiatrisk  

 bistand Planlægning af social  

 genopretning (f.eks. tilbagevenden til arbejdsmarkedet, uddannelse,  

 revalidering  

 m.v.) Gruppeterapi med rådgiver.
 Gruppearbejde i selvstyrende grupper.
 Individuelle teoretiske opgaver.
 AA/NA-møder og socialt samvær.
 Et  

 behandlingsforløb omfatter 6 ugers primærbehandling (30 dages behandling  

 mandag  

 til fredag, morgen eller aften) efterfulgt af 12 måneders efterbehandling 1  

 gang om ugen med rådgiver samt 7 ugers familiebehandling 1 gang om ugen for  

 de  

 nærmeste pårørende med vore familierådgivere.
 Primærbehandlingen  

 er rent praktisk opdelt i aften- og daghold, således at job, familieliv m.m.  

 kan opretholdes.
Efterbehandlingen  

 er et ugentligt, superviseret gruppemøde, hvor man udvikler og genoptræner  

 sine  

 sociale og adfærdsmæssige færdigheder med henblik på at leve uden alkohol og  

 stoffer.
Den er en vigtig del af den sociale og mentale rehabilitering, og  

 den  

 er kædet samme med klientens øvrige sociale foranstaltninger dvs. i  

 sammenhæng  

 med hjemkommunens sociale forvaltning.
Efterbehandlingsperioden er ideelt set  

 en periode, hvor det opnåede behandlingsresultat fastholdes og udbygges, og  

 hvor klienten gennemgår den fysiske, psykiske og mentale rehabilitering, der  

 er  

 basis for den nødvendige gennemgribende ændring i livsvilkår.
 Familiebehandlingen  

 er et tilbud til de nærmeste pårørende, der gennem behandlingsforløbet får  

 hjælp til at arbejde med de problemer, alkoholisme og/eller anden kemisk  

 afhængighed påfører familien.
MinnesotaCenter  

 A arbejder alene med faguddannet lønnet arbejdskraft indenfor alle  

 jobområder.  

 Der stilles krav om relevant terapeutisk uddannelse i behandlergruppen, der  

 omfatter psykolog, socialrådgiver, socialpædagog, rådgivere og terapeuter,  

 familierådgivere samt psykiatrisk konsulent.
Den øvrige personalegruppe har  

 den  

 for jobbet relevante faglige baggrund.
 Aktuelt omfatter  

 personalegruppen på MinnesotaCenter A:
Direktør  

  HD Afdelingsleder  

 og rådgiver  addiction counsellor (Hazelden) Psykiatrisk  

 konsulent Socialrådgiver Rådgiver  

  socialpædagog Rådgiver  

  addiction counsellor (Hazelden) Rådgiver  

  alkolog Rådgiver  

  alkolog Rådgiver  

  alkolog Der foregår løbende  

 efteruddannelse.
 Behandlerteamet bliver  

 superviseret af en psykolog.
Der er tilgængelig  

 journalføring som krævet i det øvrige social- og sundhedsvæsen, ligesom  

 misbrugs-  

 og social epikrise udformes for hver enkelt klient i forbindelse med  

 udskrivning eller videre visitering. Institutionen har videre  

 oplyst, at der er tilknyttet en læge og en sygeplejerske til A  

 Dagbehandlingscenter.  

 Lægen  

 og sygeplejersken er endvidere  

 tilknyttet behandlingsinstitutionerne B og C.
Den samlede lønsum til disse  

 udgjorde 804.000 kr. i 2003, eller ca. 11% af de 3 behandlingsinstitutioners  

 lønsum.
 Lægen indgår i rådgiverstaben  

 og udøver lægefaglig og terapeutisk virksomhed, idet han bruger mest tid på  

 den  

 terapeutiske virksomhed.
Sygeplejersken er en del af  

 ledergruppen og forestår såvel administrative som terapeutiske opgaver udover  

 de sundhedsfaglige opgaver.
Sygeplejersken bruger mest tid på de  

 administrative  

 og terapeutiske opgaver.
 A Dagbehandlingscenter er der  

 alene terapeutiske forløb, hvormed lægens og sygeplejerskens tid alene medgår  

 til terapeutiske opgaver.
Regionens afgørelse Regionen har anset  

 Institutionen for lønsumsafgiftspligtig fra og med den 4. august 2001, hvor  

 Institutionen  

 blev stiftet.
 Institutionens behandling af  

 misbrugere må anses for anden egentlig sundhedspleje omfattet af momslovens §  

 13, stk. 1, nr. 1. Som følge heraf er Institutionen lønsumsafgiftspligtig,  

 jf.  

 lønsumsafgiftslovens § 1, stk. 1.
Institutionens påstand og argumenter Institutionens repræsentant  

 har fremsat påstand om, at Institutionen er fritaget for lønsumsafgift i  

 medfør  

 af momslovens § 13, stk. 1, nr. 2, jf. lønsumsafgiftslovens § 1, stk. 1.
Institutionen har i bred  

 forstand hovedvægt på behandling, der omfatter hele den psykosociale indsats  

 spændende fra den stof/alkoholfri behandling til mange indsatsområder inden  

 for  

 den sociale lovgivning.
Behandlingen indeholder både pædagogiske,  

 aktivitetsmæssige, socialfaglige og psykologiske elementer.
 Institutionen yder således  

 social forsorg og bistand i henhold til momslovens § 13, stk. 1, nr. 2,  

 hvorfor  

 Institutionen er fritaget for lønsumsafgift, jf. lønsumsafgiftslovens § 1,  

 stk.  

 1, modsætningsvis.
Institutionens repræsentant  

 har til Told- og Skattestyrelsens udtalelse anført, at årsagen til, at  

 Institutionen  

 ikke er godkendt, er, at der ikke findes en godkendende myndighed.
Det ændrer  

 imidlertid ikke på det faktum, at Institutionen leverer social forsorg og  

 bistand.
Baggrunden herfor er blandt andet, at der faktisk sker visitering,  

 og  

 at betaling til Institutionen sker efter serviceloven.
 Institutionen modtager  

 offentlig betaling, dels fra Sundhedsministeriets satspulje og dels fra de  

 sociale  

 myndigheder.
 Told- og Skattestyrelsen har  

 indstillet den påklagede afgørelse stadfæstet.
Styrelsen har herved henvist  

 til, at ud fra det beskrevne syn på narkomani og alkoholisme som en kemisk  

 afhængighed samt formålet  sigtet  med opholdet på  

 dagbehandlingscentret og  

 med behandlingen, er formålet med de ydelser, som leveres af  

 dagbehandlingscentret, at behandle og så vidt muligt helbrede sygdomme eller  

 sundhedsmæssige anomalier.
Leverancerne er således omfattet af EF-domstolens  

 kriterier for, hvilke ydelser, der er omfattet af begreberne  

 behandling og  

 pleje i fritagelsesbestemmelserne i artikel 13, punkt A, stk. 1,  

 litra b) og  

 c).
 Styrelsen har videre anført,  

 at Institutionen ikke efter gældende praksis kan anses for et  

 offentligretligt  

 organ, der leverer social forsorg og bistand omfattet af momslovens § 13,  

 stk.  

 1, nr. 2, idet Institutionen ikke er godkendt efter serviceloven, da der ikke  

 sker visitering efter serviceloven, og da Institutionens leverancer på ingen  

 anden måde er reguleret i den sociale lovgivning.
Landsskatterettens bemærkninger og begrundelse I henhold til momslovens §  

 13, stk. 1, nr. 2, er følgende varer og ydelser fritaget for afgift:
Social forsorg og bistand,  

 herunder sådan, som præsteres af børne- og ungdomsinstitutioner og  

 institutioner inden for ældreområdet, samt levering af varer og ydelser med  

 nær  

 tilknytning hertil. Bestemmelsen  

 implementerer bl.a. artikel 13, punkt A, stk. 1, litra g, i 6. momsdirektiv:
g)  

 tjenesteydelser og levering af goder med nær tilknytning til social bistand  

 og  

 social sikring, herunder sådanne, som præsteres af alderdomshjem, af  

 offentligretlige organer eller af andre organer, der er anerkendt af den  

 pågældende medlemsstat som foretagender af almennyttig karakter; Uanset, at der er tale om  

 behandling af misbrugere, der er socialt mere velfungerende, må  

 Institutionens  

 ydelser i form af narkotikaafvænning ved anvendelse af bl.a.
Minnesotakuren i  

 det væsentlige karakteriseres som social forsorg og bistand omfattet af  

 momslovens § 13, stk. 1, nr. 2, jf. herved Landsskatterettens kendelse af 3.  

 september 2004, gengivet i SKM2004.403.LSR.
 Det  

 bemærkes herved, at de ydelser i form af f.eks. psykoterapeutiske  

 konsultationer, som indgår i behandlingen af narkomaner på  

 dagbehandlingscentret,  

 under hensyn til omfanget af disse ydelser må anses for sekundære ydelser til  

 den hovedydelse, der består i behandling af narkomaner på en måde, der i det  

 væsentlige må karakteriseres som social forsorg og bistand.
 Institutionens ydelser i form  

 af alkoholafvænning ved anvendelse af bl.a. minnesotakuren må i lighed med  

 ydelserne i form af narkotikaafvænning ved anvendelse af bl.a. minnesotakuren  

 i  

 det væsentlige karakteriseres som social forsorg og bistand omfattet af  

 momslovens § 13, stk. 1, nr. 2.
 Der er herved henset til  

 karakteren af ydelserne i form af alkoholafvænning, som i overvejende grad  

 sigter på at yde social støtte til alkoholmisbrugerne i form af bl.a.  

 gruppesamtaler, konsekvenser af fortsat misbrug, herunder identificering af  

 risikosituationer m.v., psykisk, social og fysisk genoptræning, og personlig  

 pleje med henblik på, at alkoholmisbrugerne kan leve en så normal tilværelse  

 som før.
 Henset til karakteren af  

 ydelserne i form af alkoholafvænning er det ikke tillagt betydning, at  

 behandling  

 af alkoholmisbrug er reguleret i lov om sygehusvæsenet og ikke i  

 serviceloven.
De i forbindelse med  

 afvænningen leverede ydelser af autoriserede sundhedspersoner, såsom læger og  

 sygeplejersker, i form af f.eks. alkoholafrusning, nedtrapning med metadon og  

 sårpleje, må anses som sekundære ydelser til hovedbehandlingsydelsen, hvorfor  

 disse anses som en integreret del af den momsfrie hovedydelse, jf.  

 EF-domstolens dom i sag nr.
C-349/96 (Card Protection Plan Ltd.).
For  

 så vidt angår spørgsmålet om offentligretlige organer eller andre organer,  

 der  

 er anerkendt af den pågældende medlemsstat som foretagender af almennyttig  

 karakter, fremgår det af præmis 64 i EF-domstolens dom i sag nr.
C-45/01  

 (Christoph-Dornier-Stiftung), at dette spørgsmål skal afgøres efter national  

 ret, og af dommens præmis 67, at anerkendelse af andre organer som  

 foretagender  

 af almennyttig karakter ikke kræver en formel procedure eller nationale  

 lovbestemmelser herom.
 Endelig  

 fremgår det af dommens præmis 72, at der med henblik på at fastlægge de  

 organer, der skal anerkendes som foretagender af almennyttig karakter, skal  

 tages flere forhold i betragtning, herunder bl.a. den almene interesse i den  

 omhandlede virksomhed, om andre afgiftspligtige, der udøver samme virksomhed,  

 allerede har fået en lignende anerkendelse, og om udgifterne til de  

 omhandlede  

 ydelser eventuelt i stort omfang bæres af sygekasser eller af andre sociale  

 sikringsorganer.
 Institutionen  

 må anses for et organ, der er anerkendt som et foretagende af almennyttig  

 karakter, jf. artikel 13, punkt A, stk. 1, litra g, i 6. momsdirektiv.
 Der  

 er herved henset til, at dagbehandlingscentrets ydelser må karakteriseres som  

 social forsorg og bistand, uanset om ydelserne leveres til klienter, der selv  

 betaler, eller til klienter, hvor det offentlige betaler, samt til, at  

 behandlingen af en del af de indskrevne klienter er reguleret af  

 servicelovens  

 § 85 og af kapitel 4 i lov om sygehusvæsenet, jf. herved SKM2001.235.TSS og  

 SKM2004.403.LSR.
 Der  

 er endvidere henset til, at andre afgiftspligtige, der udøver samme  

 virksomhed,  

 allerede har fået en lignende anerkendelse, jf. herved SKM2004.403.LSR.
 Det  

 er således ikke tillagt betydning, at dagbehandlingscentret ikke er godkendt  

 efter serviceloven, da en sådan godkendelse ikke er nødvendig, og at  

 udgifterne  

 til de omhandlede ydelser ikke i stort omfang er båret af sygekasser eller af  

 andre sociale sikringsorganer.
 Institutionen  

 opfylder dermed betingelserne for at være omfattet af momslovens § 13, stk.  

 1,  

 nr. 2, jf. artikel 13, punkt A, stk. 1, litra g, i 6. momsdirektiv.
 Lønsumsafgiftslovens § 1,  

 stk. 1, har følgende ordlyd:
Der betales en afgift til  

 statskassen af virksomheder, der mod vederlag leverer varer og ydelser, der  

 er  

 fritaget for afgift efter merværdiafgiftslovens § 13, stk. 1, nr. 1, nr. 3,  

 nr.  

 5 og 6, nr. 8, nr. 10-12, nr. 15-17 og nr. 20, jf. dog nedenfor stk. 2, og af  

 virksomheder med anden økonomisk virksomhed, der mod vederlag leverer  

 ydelser,  

 der ikke er afgiftspligtige efter merværdiafgiftsloven.
Der betales tillige  

 afgift  

 af virksomheder, der udgiver eller importerer aviser. Da de af Institutionen  

 leverede ydelser er omfattet af bestemmelsen i momslovens § 13, stk. 1, nr.  

 2,  

 om social forsorg og bistand, er Institutionen ikke lønsumsafgiftspligtig,  

 jf.  

 lønsumsafgiftslovens § 1, stk. 1. Den påklagede afgørelse ændres i  

 overensstemmelse hermed.
