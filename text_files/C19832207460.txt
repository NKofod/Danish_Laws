Forord Gennem de seneste år har der været fremsat ønske om at få fastlagt  

 retningslinier for, hvilke særlige hensyn der kan tages til elever med  

 handicap i forbindelse med aflæggelse af statskontrollerede prøver og  

 eksaminer.
 På denne baggrund nedsatte undervisningsministeriet i september 1980 en  

 arbejdsgruppe, der fik til opgave at udarbejde cirkulære og vejledning om  

 handicappedes deltagelse i statskontrollerede prøver og eksaminer.
 Arbejdsgruppens rapport har dannet grundlag for denne vejledning om  

 mulighederne for at fravige de almindelige prøveregler i forbindelse med  

 handicappede elevers deltagelse i folkeskolens afgangsprøver.
 Direktoratet håber, at vejledningen kan skabe klarhed over, hvilke former  

 for fravigelser der kan komme på tale, og at den kan bidrage til at bringe de  

 fravigelser i anvendelse, som tjener den enkelte handicappede bedst, således  

 at man undgår, at elevens handicap på unødig og uvedkommende måde enten  

 vanskeliggør den pågældendes mulighed for at opnå en reel bedømmelse, eller  

 måske helt udelukker eleven fra at deltage i prøverne.
Direktoratet for folkeskolen og seminarier m.v., den 10. oktober 1983 Holger Knudsen /Kim Henning Jensen INDHOLDSFORTEGNELSE Side 5 : 1. Indledning Side 6 : 2. Individuelle fravigelser Side 7 : 3. Fravigelser ved udformningen af opgaverne Side 7 : 3.1. De almindelige skriftlige opgaver.
 Side 7 : 3.2. Særligt udformede skriftlige prøver.
 Side 8 : 3.3. Særligt udformede mundtlige prøver på grundlag af skriftligt  

 givne oplæg.
Side 9 : 4. Fravigelser i forbindelse med prøvens afvikling Side 9 : 4.1. Forlængelse af tid ved skriftlige prøver.
 Side 10: 4.2. Forlængelse af tid ved mundtlige prøver.
 Side 10: 4.3. Bisidder.
 Side 12: 4.4. Kompenserende hjælpemidler.
 Side 13: 4.5. Særlige hensyn ved valg af prøvelokale.
 Side 14: 4.6. Udformning af besvarelsen ved skriftlige prøver.
 Side 15: 4.7. Besvarelse ved mundtlige prøver.
 Side 15: 4.8. Udeladelse af dele af prøvestoffet.
 Side 16: 4.9. Forhold der ikke betragtes som fravigelser.
Side 16: 5. Tilrettelæggelse og gennemførelse af fravigelser Side 16: 5.1. Skolens opgaver.
 Side 17: 5.2. Ansøgning om fravigelser.
 Side 17: 5.3. Ansøgningens indhold.
 Side 17: 5.4. Tidsfrister.
 Side 18: 5.5. Behandlingen af ansøgningen i direktoratet.
 Side 18: 5.6. Påtegning af prøvebevis/afgangsbevis.
Side 19: 6. Prøvesituationen Side 19: 6.1. Prøvelokale.
 Side 19: 6.2. Censurering.
 Side 19: 6.3. Rekvisition af særlige opgaveforlæg i forbindelse med  

 skriftlige prøver.
 Side 19: 6.4. Fremskaffelse af særlige hjælpemidler.
Side 20: 7. Ordliste Side 21: 8. Bilag Side 21: 8.1. Cirkulære af 10.oktober 1983 om tilladelse til individuel  

 fravigelse af reglerne om gennemførelse af folkeskolens afsluttende prøver.
 1. Indledning.
Når en elev med handicap skal deltage i en af folkeskolens afsluttende  

 prøver, kan der kompenseres for handicappet ved, at de almindelige  

 betingelser omkring prøvens tilrettelæggelse og indhold i et vist omfang  

 fraviges.
Derimod kan der ikke kompenseres ved, at prøvens faglige  

 sværhedsgrad ændres.
 Bedømmelsen af handicappede elevers prøvepræstationer skal således ske  

 efter samme kriterier og på samme faglige niveau, som gælder for alle øvrige  

 elever.
 I denne vejledning gennemgås en række forhold og metoder, der kan give den  

 handicappede samme mulighed for at opnå en reel vurdering som de ikke  

 handicappede elever.
 Vejledningen indeholder stort set de typer af fravigelser, der hidtil er  

 blevet godkendt, men det vil være muligt at udvikle nye kompensationsformer,  

 når det overordnede princip om fastholdelse af en prøves faglige sværhedsgrad  

 respekteres.
Tilladelse til at fravige de almindelige prøvebestemmelser gives altid  

 individuelt efter en konkret vurdering af pågældende elevs handicap set i  

 forhold til den givne prøvesituation.
Der kan derfor ikke angives absolutte  

 kriterier for, hvornår en funktionsnedsættelse er af en sådan art eller har  

 et sådant omfang, at fravigelse må anses for berettiget.
 Når der i det konkrete tilfælde skal tages stilling, er det centrale  

 udgangspunkt, at prøvesituationen bør indeholde samme kompensationer, som den  

 forudgående undervisningssituation, herunder den hidtidige vurdering, har  

 indeholdt.
 2. Individuelle fravigelser.
I reglerne om folkeskolens afgangsprøver er der hjemmel til at fravige de  

 almindelige regler om afholdelse af prøverne for at tilgodese de særlige  

 behov, elever med handicap har i prøvesituationer, jfr.  

 undervisningsministeriets cirkulære af 10. oktober 1983 om tilladelse til  

 individuel fravigelse fra reglerne om gennemførelse af folkeskolens  

 afsluttende prøver.
Cirkulæret er optaget som bilag til vejledningen side 21.
Hvis en prøves indhold og form ønskes ændret i overensstemmelse med  

 anvisningen i denne vejledning, er det vigtigt, at eleven i løbet af  

 skoleåret har løst opgaven under de ændrede prøvevilkår og herigennem er  

 blevet fortrolig med prøveformen.
Den opnåede erfaring vil være  

 retningsgivende for arten og omfanget af de fravigelser, som søges godkendt.
 Kun på denne måde vil prøven kunne afspejle den daglige undervisning.
Fravigelser fra de almindelige prøvebetingelser vil dog kun kunne finde  

 sted i et sådant omfang og i en sådan form, at formålet med prøven  

 opretholdes.
Det er vigtigt at bemærke, at en prøve både er det afsluttende  

 led i et undervisningsforløb og en forudsigelse om pågældende elevs  

 muligheder og egnethed i fortsatte uddannelser eller i fremtidige  

 arbejdssituationer.
 3. Fravigelser ved udformningen af opgaverne.
 3.1.
 De almindelige skriftlige opgaver.
 I så stor udstrækning som muligt bør de centralt udarbejdede (skriftlige)  

 opgaver anvendes i den form, hvori de udsendes.
 Ved udarbejdelse af opgaverne tages der ved valg af typografi, papirfarve,  

 farvetryk m.v. hensyn til, at blandt andet svagsynede og læsehandicappede  

 elever ikke udsættes for unødvendige vanskeligheder ved læsning af opgaven.
 Ud over de almindelige trykte opgaver kan de skriftlige opgaver ved  

 undervisningsministeriets foranstaltning i fornødent omfang fremstilles i  

 punktskrift eller forstørret tryk, ligesom det er muligt at rekvirere  

 opgaveteksterne indtalt på bånd,se neden for afsnit 6.3.
 3.2 .
 Særligt udformede skriftlige prøver.
 Der kan efter nærmere vurdering være tale om følgende anvendelse af  

 særligt udformede skriftlige prøver:
A.
Til blinde elever overføres opgaverne til punktskrift.
Til  

 multihandicappede blinde og til sen-blinde kan opgaverne indtales på lydbånd.
I denne forbindelse vurderes det, om der i et opgavesæt findes opgaver,  

 som det vil være praktisk umuligt for den blinde at løse.
Hvis dette er  

 tilfældet, kan det være nødvendigt at udelade eller omskrive visse opgaver.
B.
Svagtseende elever kan få opgaverne i forstørret udgave (stortryk).
C.
Blinde og svagtseende kan desuden, hvor det drejer sig om meget lange  

 tekster, få udleveret lydbånd med opgavetekster indtalt som supplement til  

 opgaven i punktskrift eller på stortryk.
D.
For nogle farveblinde kan det være en fordel og i enkelte tilfælde en  

 nødvendighed at få farvetrykte opgaver i sort/hvid udgave.
E.
Stærkt læseretarderede elever kan ligeledes få udleveret lydbånd med  

 opgaveteksten indtalt.
F.
Hos svært bevægelseshæmmede elever kan der forekomme  

 læsevanskeligheder, idet nogle tilfælde af cerebral parese (se ordliste side  

 20) medfører så voldsomme ufrivillige hovedbevægelser, at eleverne vanskeligt  

 kan sætte teksten i fokus.
Dette kan yderligere forstærkes af visuelle  

 perceptionsvanskeligheder (svigtende øje- håndkoordinering). I disse og  

 lignende tilfælde kan der udleveres lydbånd med opgaveteksten indtalt.
I alle ovennævnte tilfælde skal eleven foruden den særligt udformede  

 opgave have originaludgaven udleveret.
Se i øvrigt neden for afsnit 6.3.
3.3 Særligt udformede mundtlige prøver på grundlag af skriftlige givne  

 oplæg For svært hørehæmmede elever kan prøver i forståelse af det talte sprog  

 støttes af mundhåndsystemet ved den mundtlige gennemgang.
Det kan være  

 nødvendigt at erstatte oplægget med, at læreren i 1-3 minutter gengiver et  

 kort hændelsesforløb, en ordveksling eller lignende.
 Videobånd vil eventuelt kunne benyttes.
B.
Såfremt en skole ønsker det, kan også de mundtlige opgaver omsættes til  

 punktskrift, lydbånd eller stortryk.
Af hensyn til fremstillingstiden er det nødvendigt, at eleven ca. 3 uger  

 (det aftales i hvert enkelt tilfælde med direktoratet, hvornår spørgsmålene  

 skal være indsendt) før prøvens afholdelse ved lodtrækning får tildelt  

 eksamensspørgsmålet.
Udtrækningen skal ske i overværelse af skolens leder,  

 men uden at eleven bliver gjort bekendt med spørgsmålet.
B.
Hvor det anses for helt nødvendigt som udgangspunkt for eksamination,  

 at der er læst tekst af en kompleksitet og længde, som svært læseretarderede  

 elever ike magter, vil båndindtaling af tekstoplæg være at anbefale, såfremt  

 selve læseproceduren ikke indgår i målet med prøven.
I praksis foregår dette  

 ved, at eleven udtrækker sit spørgsmål i rimelig tid, før vedkommendes  

 forberedelsestid begynder, så der bliver tid til indtalingen.
Også her  

 udleveres originaludgaven sammen med båndindtalingen.
 4. Fravigelser i forbindelse med prøvens afvikling.
 4.1 . Forlængelse af tid ved skriftlige prøver.
 Til mange handicappede elever kan det være nødvendigt at give forlænget  

 tid til løsning af skriftlige opgaver.
 I praksis har en forlængelse på 30-40% i de fleste tilfælde vist sig at  

 være tilstrækkelig.
For elever med meget svære handicap kan det være nødvendigt med en endnu  

 større tidsforøgelse.
Dette vil kunne konstateres ved, at eleven forsøger sig  

 frem til den mest hensigtsmæssige prøveform.
 Når det drejer sig om elever, der hurtigt bliver trætte, samt om store  

 tidsforøgelser i prøveforløbet, kan der indlægges hvile- og spisepauser.
Tidsforøgelsen gives ikke i alle tilfælde til løsning af selve opgaven.
Af  

 hensyn til censor vil den eksempelvis kunne gives til blinde elever til  

 skrivning af opgavebesvarelsen på almindelig skrivemaskine.
4.2 Forlængelse af tid ved mundtlige prøver Ved mundtlige prøver, hvortil der er knyttet forberedelse, kan  

 forberedelsestiden forlænges af hensyn til den praktiske gennemførelse.
4.3 Bisidder Ved visse handicap kan der i hele eller en del af prøvetiden ved såvel  

 skriftlige som mundtlige prøver være en bisidder til stede.
 Bisidderen bør være i besiddelse af de fornødne faglige kvalifikationer.
 Bisidderen udpeges af skolens leder efter samråd med skolepsykologisk  

 rådgivning eller amtets konsulent på det pågældende område.
 Bisidderen må aldrig tage selvstændigt initiativ, men kun handle efter  

 eksaminandens direkte anvisninger.
A.
For motorisk handicappede gælder, at det som regel vil være en praktisk  

 hjælper, der måtte være behov for.
Hjælperen skal være fortrolig med de  

 hjælpemidler, som eleven skal bruge ved prøven, f.eks. instrumenter eller  

 tegneredskaber.
 I specielt vanskelige tilfælde, hvor f.eks. pandepind (se ordliste side  

 20) eller skrivemaskine ikke kan erstatte den normale skrivefunktion, kan  

 hjælperen skrive for eleven efter dennes direkte anvisning.
B.
Ved mundtlige prøve for hørehæmmede er bisidderens funktion at formidle  

 kommunikationen mellem eleven på den ene side og eksaminator/censor på den  

 anden.
 Bisidderen skal sikre, at der ikke sker sproglige misforståelser, og at  

 eleven får fornøden tid og ro til sin besvarelse.
Bisidderen må beherske de hjælpemidler, som eleven er fortrolig med og  

 benytter sig af.
Det er oftest »total kommunikation«, som  

 indbefatter tegnsprog, håndalfabet og mund-hånd-systemet.
C.
Ved mundtlige prøver kan stammere have behov for talelærerens hjælp til  

 at overvinde talevanskeligheder.
D.
Til blinde og svagtseende elever benyttes bisidderen som »seende  

 assistance«.
Vedkommende skal være lærer i faget og har følgende  

 opgaver:
 1. Bisidderen skal ved de prøver, hvor brug af  

 ordbøger, matematiske tabeller og lignende er tilladt, oplæse, hvad eleven  

 ønsker slået efter.
 2. Bisidderen skal ved renskrivning på skrivemaskine  

 oplæse de sidst skrevne ord, når eleven ønsker at få at vide, hvor langt han  

 er kommet.
 3. Bisidderen skal i alle fag, når renskrivningen er  

 færdig, læse den samlede besvarelse højt for eleven, for at denne kan  

 konstatere og rette eventuelle fejl.
 Når en punktopgave er udleveret, har eleven ret til at læse den op for  

 bisidderen, der sammenholder ordlyden med originalen.
 Ved forberedelsen til mundtlige prøver og eksaminer, hvori der indgår brug  

 af ordbog, formelsamling o.l., kan en bisidder oplæse ønskede afsnit efter  

 elevens anvisning.
E.
En elev med generelle indlæringsvanskeligheder, der også har  

  læsevanskeligheder , kan få tilladelse til at udføre den praktiske prøve,  

 f.eks. i hjemkundskab med en hjælper, som læser de opskrifter, eleven ønsker  

 at bruge.
4.4 Kompenserende hjælpemidler A.
Handicapkompenserende hjælpemidler, der f.eks. kan komme på tale for  

 blinde elever, er:
 punktskrivemaskine, pren og prentavle, almindelig skrivemaskine til  

 indskrivning, båndoptager til af- og indspilning, taktil koordinattavle til  

 affotografering, speciel gummitavle (»Hollandsk«) til  

 konstruktions- og tegnebrug, taktil lommeregner, hvor lommeregnere er  

 tilladt, (»Abacus«) speciel regneramme til manuelle udregninger,  

 taktile matematikredskaber som lineal, tegnetrekant, vinkelmåler og passer.
B.
Hjælpemidler til svagtseende kan være:
 svagsynsborde, luppe, lamper, C.C.T.V., båndoptager til af- og  

 indspilning, svagsynspapir, forstørret millimeterpapir eller papir med  

 plakatskrift, lommeregner med store tal, tilladte ordbøger og matematiske  

 tabeller (der findes i forstørret udgave), filtpen.
C.
Der vil til hørehæmmede ikke være behov for særlige hjælpemidler til  

 gennemførelse af eksamen, men det bemærkes, at høreapparat og  

 sendermodtageranlæg, der anvendes til daglig, også må benyttes i  

 prøvesituationer.
D.
Bevægelseshæmede elever benytter sig - afhængigt af det motoriske  

 handicaps art og grad - bl.a. af elektrisk skrivemaskine, pandepind,  

 lommeregner, mikrodatamat eller så enkle ting som en tung lineal og  

 skridsikkert plastikskriveunderlag.
Endvidere anvendes forskellige  

 elektroniske kommunikationsmidler.
E.
Til elever med læse- og stavevanskeligheder kan der være behov for brug  

 af båndafspiller.
 Der henvises til ordlisten side 20 vedrørende de enkelte fagudtryk.
 4.5 Særlige hensyn ved valg af prøvelokale.
 Handicappede elever vil undertiden have behov for at sidde i særskilt  

 lokale til en prøve.
A.
Når der er bisidder til den handicappede elev, eller der benyttes  

 støjende hjælpemidler som f.eks. punktmaskine, skrivemaskine eller  

 båndafspiller, skal prøven af hensyn til de øvrige elever altid foregå i et  

 særskilt lokale med sædvanligt tilsyn.
B.
Eksamination af hørehæmmede bør altid foregå i akustisk velegnede  

 lokaler.
 Undervisningsministeriet kan efter ansøgning give tilladelse til, at en  

 prøve foregår på et sygehus, en institution eller i elevens hjem.
 4.6 Udformning af besvarelsen ved mundlige prøver.
A.
Svært Motorisk handicappede elever vil i helt specielle tilfælde kunne  

 få tilladelse til at indtale besvarelsen på bånd.
 Man skal gøre opmærksom på, at nogle motorisk handicappede, blinde og  

 stærkt svagsynede elever er i stand til at indskrive besvarelser på  

 almindelig skrivemaskine, hvilket der ligeledes gives tilladelse til.
B.
Blinde punktlæsende elever kan få tilladelse til at aflevere  

 folkeskolens afgangsprøve i retstavning på punktskrift.
Eleven skal være  

 instrueret i brugen af det særlige tegn for store bogstaver, da der  

 almindeligvis ikke benyttes store bogstaver i punktskrift.
For så vidt angår folkeskolens afgangsprøve regning/matematik og  

 problemregning,kan der ligeledes gives tilladelse til, at besvarelsen  

 afleveres på punktskrift eller indtalt på bånd.
I færdighedsregning afleveres  

 opgaven maskinskrevet kombineret med gummitavle, »Hollandsk plast«  

 og koordinattavle, der affotograferes.
C.
En elev, som på grund af eksempelvis spasticitet arbejder så langsomt,  

 at vedkommende selv med forlænget prøvetid ikke kan nå at renskrive sin  

 besvarelse i skriftlig fremstilling i dansk eller i regning/matematik, kan få  

 tilladelse til, at bedømmelsen helt eller delvis sker på grundlag af kladden  

 (jf. undervisningsministeriets cirkulære af 15. februar 1978 om den praktiske  

 gennemførelse af folkeskolens afsluttende prøver m.v.). Der kan ligeledes  

 gives tilladelse til, at besvarelsen skrives direkte ind med et  

 hensigtsmæssigt skriveredskab eller ved brug af skrivemaskine.
D.
Se generelt for dette afsnit neden for afsnit 5.6.
4.7 Besvarelse ved mundtlige prøver A.
Stammere , som går i stå under en mundtlig eksamination, skal have tid  

 til at nedskrive dele af deres fremstilling.
B.
Svært hørehæmmede elever kan ved mundtlige prøver benytte sig af  

 tegnsprog.
C.
Hvis en elev med motoriske skrivevanskeligheder tillige har uforståelig  

 tale, kan kommunikationen eventuelt gennemføres ved hjælp af elektroniske  

 kommunikationsmidler.
Denne form er iøvrigt anvendelig både ved mundtlige  

 prøver og i situationen med bisidder ved skriftlig prøve.
4.8 Udeladelse af dele af prøvestoffet For visse handicap gælder det, at det reelt vil være umuligt at gennemføre  

 en prøve såfremt det kræves, at eleven skal kunne se, høre eller læse opgaven  

 samt yde en besvarelse efter de i øvrigt gældende regler.
 Det drejer sig her om situationer, hvor det ikke ved anvendelse af særlige  

 handicapkompenserende forstanstaltninger, ændring af eksamensformen eller  

 brug af et andet fremstillings- eller kommunikationsmedium er muligt at  

 eksaminere eleven i det pågældende prøvestof.
 For blinde elever er det således ikke muligt at eksaminere i  

 billedanalyse, og hvor det drejer sig om elever med svær hørenedsættelse, vil  

 det ikke være muligt at stille krav om mundtlig udtryksfærdighed.
 I disse tilfælde kan der opnås tilladelse til, at dele af prøvestoffet  

 udelades, dog således, at eleven i videst muligt omfang på anden måde får  

 mulighed for at demonstrere sin viden eller kunnen om pågældende emne.
4.9 Forhold, der ikke betragtes som fravigelser En række af de hensyn, der bør tages, når en handicappet elev prøves, kan  

 ikke betegnes som fravigelser fra de almindelige prøvebetingelser.
F.eks. kan  

 brugen af særlige skriveredskaber eller andre handicapkompenserende  

 hjælpemidler, som har været anvendt i den daglige undervisning, ikke betegnes  

 som en fravigelse fra reglerne om prøver.
Disse hensyntagende  

 foranstaltninger kan iværksættes uden ansøgning, jfr.dog afsnit 5.6.
 5. Tilrettelæggelse og gennemførelse af fravigelser .
5.1 Skolens opgaver Skolens indsats i forbindelse med handicappedes deltagelse i prøver sker i  

 et nært samarbejde mellem eleven, forældrene og skolen. »Skolen«  

 opfattes her i videste betydning: skolelederen, der har ansvaret for hele  

 forløbet, lærere og skolepsykologisk rådgivning, herunder psykologer,  

 konsulenter og eventuelt anden ekspertise som læge, ergo- og fysioterapeut,  

 socialrådgiver samt skole- eller studievejleder.
 Det er skolens opgave at oplyse elever og forældre om de almindelige  

 prøveregler og om mulighederne for at fravige disse, samt hvilke konsekvenser  

 en eventuel godkendt fravigelse vil få, jfr. nedenfor punkt 5.6.  

 »Påtegning af prøvebevis/afgangsbevis og 6.2. »Censurering«.  

 Skolen skal give denne orientering så tidligt som muligt, således at elever  

 og forældre kan få lejlighed til i undervisningsforløbet at vurdere  

 eventuelle fordele eller ulemper ved en fravigelse fra reglerne.
 Da prøven skal afspejle den daglige undervisning med de hensyn, som  

 elevens handicap kræver, anbefales det at iagttage elevens særlige behov og  

 eventuelt arrangere en prøvelignende situation, hvor det erfares, om der er  

 behov for forlænget tid til skriftlige opgaver, længere forberedelsestid ved  

 mundtlige opgaver, særlige hjælpemidler, bisidder o.s.v.
 En sådan afprøvning af prøvesituationen og drøftelse med alle implicerede  

 parter er som regel tilstrækkeligt grundlag for en beskrivelse af behovet for  

 fravigelse.
 5.2 Ansøgning om fravigelser.
 Fravigelser fra reglerne om prøver skal godkendes i direktoratet for  

 folkeskolen og seminarier, Frederiksholms Kanal 26, 1220 København K.
 Skolen eller eventuelt læreren i det pågældende fag ansøger om fravigelse  

 fra prøvebestemmelser i et eller flere fag.
5.3 Ansøgningens indhold Ansøgningen skal indeholde oplysning om:
Ud over en vurdering af behovet for at fravige de almindelige prøveregler  

 skal ansøgningen dokumenteres af skolepsykologisk rådgivningeventuelt med  

 bistand af andre sagkyndige.
Udtalelsen må bygge på en vurdering af elevens  

 aktuelle funktionshæmning i forhold til prøvens krav.
Hvis en skole sender  

 ansøgning fra flere elever i samme prøvetermin, skrives der særskilt  

 ansøgning for hver elev.
5.4 Tidsfrister Ansøgningen fremsendes under iagttagelse af de tidsfrister, der er fastsat  

 i cirkulære af 10. oktober 1983 (se bilag I, side 21), idet for sent indkomne  

 ansøgninger i almindelighed ikke vil kunne behandles.
For at opnå en rimelig tid til behandling af ansøgningerne er det vigtigt,  

 at de indsendes så tidligt som muligt, gerne i løbet af efteråret i det  

 skoleår, hvor prøven skal afholdes.
Ministeriet får derved mulighed for at  

 vejlede i forhold vedrørende prøven.
 5.5 . Behandlingen af ansøgningen i direktoratet.
 Direktoratet indhenter i forbindelse med behandlingen af de enkelte  

 ansøgninger supplerende oplysninger i det omfang, det skønnes nødvendigt.
 Direktoratets afgørelse meddeles skolen, der herefter må sikre sig, at  

 eleven og forældrene bliver gjort bekendt med afgørelsen.
Godkendelsen gælder kun den aktuelle prøvetermin.
Såfremt en godkendt  

 fravigelse alligevel ikke ønskes benyttet, må beslutning herom være truffet  

 og meddelt direktoratet senest 14 dage før prøvens afholdelse.
5.6 . Påtegning af prøvebevis/afgangsbevis I forbindelse med, at direktoratet godkender fravigelser som nævnt i  

 vejledningen, vil det samtidig blive meddelt, hvorledes påtegning om  

 fravigelse skal ske på prøvebeviset/afgangsbeviset, Ordlyden heraf vil typisk  

 være følgende:
»Direktoratet for folkeskolen og seminarier m.v. har givet tilladelse  

 til, at ..... (elevens navn) ..... i forbindelse med prøven i ..... på grund  

 af et ..... handicap, har fået ..... (eks. forlænget prøvetid, bisidder  

 etc.)» I henhold til undervisningsministeriets bekendtgørelse nr. 88 af 8. marts  

 1977 om folkeskolens afsluttende prøver m.v. skal der i forbindelse med  

 afgangsprøven i dansk/skriftlig fremstilling og problemregning, samt den  

 udvidede afgangsprøve i skriftlig dansk og skriftlig regning/matematik gives  

 karakter for orden.
Denne karaktergivning er imidlertid ikke mulig, såfremt udformningen af  

 besvarelsen ved de skriftlige prøver sker som nævnt ovenfor i afsnit 4.6. -  

 eksempelvis ved indskrivning på maskine.
Der må derfor i sådanne tilfælde  

 søges om tilladelse til, at karakteren for orden bortfalder.  

 Prøvebeviset/afgangsbeviset skal påtegnes om den opnåede dispensation.
 6. Prøvesituationen .
6.1 Prøvelokale Det påhviler skolen i givet fald at sørge for særskilt prøvelokale med  

 sædvanligt tilsyn.
Hvis eleven har fået tilladelse til at benytte bisidder,  

 skal der foruden bisidderen kun være een  tilsynsførende .
6.2 Censurering Censurering sker på samme grundlag og med samme censorer som for de øvrige  

 eksaminander.
 Kopi af direktoratets godkendelsesskrivelse for elever, der er omfattet af  

 eksamination, tilsendes censor sammen med prøvespørgsmålene, ligesom censor  

 ved skriftlige prøver skal have tilsendt kopi af godkendelsen sammen med  

 opgavebesvarelsen.
6.3 Rekvisition af særlige opgaveforlæg i forbindelse med skriftlige  

 prøver Direktoratet foranlediger samtidig med godkendelsen af de ovenfor  

 beskrevne fravigelser, der indebærer anvendelse af særlige opgaveforlæg  

 punktskrift, stortryk eller bånd, at de nødvendige opgaver fremstilles, og at  

 de fremsendes til skolen sammen med de almindelige skriftlige opgaver.
6.4 Fremskaffelse af særlige hjælpemidler Særlige hjælpemidler bør fremskaffes i god tid inden prøvens afholdelse,  

 ligesom skolen bør forvisse sig om, at specielt apparatur er af god kvalitet  

 og fungerer tilfredsstillende.
 7. Ordliste :
 C.C.T.V: lukket T.V.-system, der kan forstørre skreven tekst op til 40  

 gange.
 Celebral parese : lammelser eller koordinationsforstyrrelser, ofte  

 ledsaget af kommunikationsvanskeligheder og perceptionsforstyrrelser  

 forårsaget af en hjernelæsion.
Gummitavle : tavle med en gummioverflade, hvorpå der lægges et stykke  

 plast.
På plasten kan tegnes og konstrueres geometriske figurer.
Disse vil  

 fremtræde ophøjede.
 Eksamensopgaver vil blive fremstillet på plast, der anvendes på en  

 gummitavle af typen: »Hollandsk Gummitavle«.
 Mikro-datamat : databehandlingsudstyr, der anvendes som undervisnings-  

 eller kommunikationshjælpemiddel.
 Pandepind : en let metalpind, der er fæstnet til hovedet med et pandebånd  

 og som f.eks. bruges til betjening af en skrivemaskines taster.
 Pren: pencil med metalstift til prentning af blindskrift.
 Prentavle: lille tavle, på hvilken der ved hjælp af en pren kan skrives  

 blindeskrift på et indlagt stykke papir.
 Taktilt : følbart.
Taktil koordinattavle : koordinattavle, fremstillet af taktilt  

 millimeterpapir.
Herpå angives punkter med knappenåle.
Rette linier og kurver  

 angives ved hjælp af elastikker udspændt mellem knappenåle.
 Taktil lommeregner : lommeregner, der er ombygget, således at displayet  

 er i punktskrift.
Taktil vinkelmåler : vinkelmåler med følbar gradinddeling.
Taktil lineal:  

 lineal med følbar centimeterinddeling.
 Bilag.
 Bilaget udelades her.
