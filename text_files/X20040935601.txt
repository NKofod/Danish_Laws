Reduktion  

 af negativ indskudskonto  skattefri virksomhedsomdannelse   

 aktiver der ikke  

 kan indgå i virksomhedsordningen  ændring af praksis efter  

 SKM2003.213.LR Spørgsmål Svar Beskrivelse af de faktiske forhold Forespørgeren  

 driver fragt- og vognmandsforretning som medlem og aktionær i  

 fragtmandscentralen  

 A A/S.
Med virkning fra 1. januar 2003 har forespørgeren overtaget sin  

 ægtefælles virksomhed, som også er en vognmandsforretning.
Den samlede  

 virksomhed drives dels fra en blandet benyttet ejendom, og dels fra lejede  

 lokaler på fragtmandscentralen.
 Det påtænkes at  

 omdanne virksomheden til et selskab efter lov om skattefri  

 virksomhedsomdannelse  

 med virkning fra 1. januar 2004.
 Forespørgeren  

 anvender virksomhedsordningen og havde pr. 1. januar 2003 en negativ  

 indskudskonto  

 på kr. 1.389.214. Denne negative indskudskonto skal efter  

 virksomhedsomdannelseslovens  

 § 2, stk. 1, nr. 5, udlignes i forbindelse med omdannelsen af selskabet.
 Ved omdannelsen  

 skal der ud over de aktiver og forpligtelser, der fremgår af den  

 skattemæssige  

 balance for virksomheden, indgå den private boligværdi af den blandet  

 benyttede  

 ejendom, samt handelsværdien af forespørgerens aktier i A A/S.
 Der spørges  

 derfor, om boligværdien af ejendommen og handelsværdien af aktierne kan  

 reducere  

 den negative indskudskonto i forbindelse med en skattefri  

 virksomhedsomdannelse.
 Det er vedrørende  

 ejendommen oplyst, at denne er anskaffet i 1989, og at anskaffelsessummen for  

 den private boligandel (50% af ejendommen) udgjorde kr. 628.992. Den private  

 boligværdi  

 er for 2002 opgjort til kr. 1.079.200.
 Aktierne i A A/S,  

 nom. kr. 72.500, havde i henhold til årsrapporten for 2002 en kursværdi på  

 kr.  

 424.125 og er anskaffet successivt således:
Anskaffelsestidspunkt Nominel Anskaffelsessum 1981 4.200 4.200 1987 500 500 1997-99, fondsaktier 42.300 0 15/12 1999 7.500 24.000 1/3 2000 18.000 57.600 Det er oplyst, at  

 såvel forespørgeren som fragtmandscentralen A A/S er medlemmer af B a.m.b.a.  

 Alle fragtmænd, der er tilknyttet A A/S, er ifølge selskabets vedtægter  

 forpligtet til at være medlem af B a.m.b.a., og ejerskab til en aktiepost i A  

 A/S er en betingelse for at være indehaver af en rutekontrakt med endestation  

 i  

 byen C.
Besiddelse af en aktiepost og ihændehavelse af en rutekontrakt med B  

 a.m.b.a. giver tilsammen adgang til en boks- og holdeplads på selskabets  

 central.
Ved overdragelse  

 af en fragtrute skal aktieposten tillige overdrages, og selskabet skal give  

 samtykke til overdragelsen.
I alle andre tilfælde, hvor en aktionær ønsker at  

 overdrage sin aktiepost, har selskabet forkøbsret til aktierne.
Forespørgeren har  

 forelagt sit regnskab for 1989, hvoraf det fremgår, at aktierne købt indtil  

 dette tidspunkt - fejlagtigt - var angivet som aktiver i virksomheden.
Dette  

 er  

 senere blevet korrigeret og dermed indgået i hævninger ved korrektionen.
Af  

 forespørgerens formueopgørelse for 1999 fremgår, at der ikke har været  

 private  

 midler til køb af aktierne i dette år.
Endvidere har forespørgeren fremlagt  

 kopi af bogføringen for 2000, der viser, at anskaffelsessummen på kr. 57.600  

 for aktierne købt i dette år, er indgået i de samlede hævninger.
Forespørgerens opfattelse Forespørgerens  

 repræsentant har anført, at forespørgeren som følge af resultatet i  

  

 SKM2003.213.LR  

  

 , må kunne  

 reducere den negative indskudskonto med den private boligværdi i forbindelse  

 med en skattefri virksomhedsomdannelse.
Til støtte for, at  

 aktierne i A A/S kan reducere den negative indskudskonto, er anført, - at aktierne er  

 anskaffet med beskattede midler, - at aktierne skal  

 indgå i omdannelsen, for at denne kan være skattefri, og - at Ligningsrådet  

 i  

  

 SKM2003.213.LR  

  

 har  

 tiltrådt, at den private boligværdi kan reducere den negative indskudskonto  

 ved  

 overdragelse af en blandet benyttet ejendom i forbindelse med en skattefri  

 virksomhedsomdannelse.
 Efter  

 repræsentantens opfattelse har det ingen betydning, om midlerne til  

 erhvervelse  

 af aktierne er hævet direkte på indskudskontoen eller ej, idet anskaffelsen  

 af  

 aktierne indgår i den normale hæverækkefølge og således anses for hævet og  

 overført til den skattepligtige.
Styrelsens indstilling og begrundelse Det er en  

 betingelse for gennemførelsen af en skattefri virksomhedsomdannelse, at alle  

 aktiver og passiver i virksomheden overdrages til selskabet, jf.  

 virksomhedsomddannelsesloven (VOL) § 2, stk. 1, nr. 2, 1. pkt.
 Af bestemmelsens  

 2. pkt. følger dog, at ejeren af en blandet benyttet ejendom kan vælge at  

 holde  

 ejendommen uden for omdannelsen eller at overdrage den samlede ejendom til  

 selskabet, selvom en del af ejendommen ikke har været anvendt  

 erhvervsmæssigt.
Ved omdannelse af  

 en hidtil personligt drevet virksomhed til selskabsform vil boligdelen af en  

 blandet benyttet ejendom således kunne overdrages til selskabet sammen med  

 den  

 erhvervsmæssigt anvendte del af ejendommen.
Se hertil  

  

 SKM2001.638.LR  

  

 og første  

 spørgsmål i  

  

 SKM2003.213.LR  

  

 ,  

 hvor Ligningsrådet gav tilladelse til, at den private boligdel af en blandet  

 benyttet ejendom kunne medoverdrages til selskabet ved en skattefri  

 virksomhedsomdannelse.
For så vidt angår  

 aktierne i A A/S, er Told- og Skattestyrelsen på baggrund af det oplyste enig  

 i, at disse aktier har en sådan tilknytning til forespørgerens  

 vognmandsvirksomhed, at de skal medoverdrages til selskabet, for at  

 virksomhedsomdannelsen kan opfylde kravet i VOL § 2, stk. 1, nr. 2, 1. pkt.  

 Det  

 vil således efter det oplyste ikke være muligt for selskabet at videreføre  

 forespørgerens fragt- og vognmandsvirksomhed uden at overtage såvel aftaler  

 om  

 fragtruter som aktieposten i A A/S.
Situationen svarer til den situation, der  

 forelå i landsskatteretskendelsen i SKM2002.83.LSR, hvor en  

 virksomhedsomdannelse  

 ikke opfyldte kravene til en skattefri virksomhedsomdannelse, fordi en  

 aktiepost ikke var overdraget til selskabet.
Det er endvidere  

 en betingelse for skattefri virksomhedsomdannelse, at en eventuel negativ  

 indskudskonto  

 er udlignet inden omdannelsen, jf.
VOL § 2, stk. 1, nr. 5.
Indskudskontoen i  

 virksomhedsordningen er udtryk for, hvor stort et beløb der er indskudt i  

 virksomheden  

 af i forvejen beskattede midler.
En negativ indskudskonto er udtryk for, at  

 virksomhedsejeren har "lånt" midler af virksomheden til formål, der  

 er private eller i øvrigt vedrører forhold, der ligger uden for  

 virksomhedsordningen.
 Bestemmelsen i VOL  

 § 2, stk. 1, nr. 5 sikrer således, at private gældsposter ikke overføres til  

 selskabet.
 Udligning af en  

 negativ indskudskonto foretages ved, at skatteyder inden omdannelsen  

 overfører  

 et beløb til virksomheden, der gør, at indestående på indskudskontoen bliver  

 0  

 eller positivt, jf. virksomhedsskatteloven (VSL) § 16, stk. 2, 1. pkt.
 Ligningsrådet  

 fastslog i spørgsmål 2 i  

  

 SKM2003.213.LR  

  

 ,  

 at ejeren af en personligt drevet virksomhed i virksomhedsordningen i  

 forbindelse med en skattefri virksomhedsomdannelse, kunne reducere en negativ  

 indskudskonto med værdien af boligdelen af en blandet benyttet ejendom, der  

 ved  

 omdannelsen blev overdraget til selskabet.
 Efter en  

 revurdering af denne sag, er Told- og Skattestyrelsen af den opfattelse, at  

 den  

 bindende forhåndsbesked for så vidt angår dette spørgsmål er forkert  

 besvaret.
Told- og  

 Skattestyrelsen finder, at indskud til reduktion af en negativ indskudskonto  

 i  

 henhold til VSL § 16, stk. 2 under alle omstændigheder forudsætter, at der er  

 tale om indskud af aktiver, som kan indgå i virksomhedsordningen.
Det fremgår  

 i  

 denne forbindelse af VSL § 1, stk. 3, at den private boligdel af en blandet  

 benyttet ejendom ikke kan indgå i virksomhedsordningen.
Den private boligdel  

 kan dermed ikke under normale omstændigheder indskydes i  

 virksomhedsordningen,  

 hvilket da også i den pågældende sag har ført til, at boligdelen er holdt  

 uden  

 for virksomhedsordningen frem til omdannelsen.
Hertil kommer, at  

 udligningen sker med virkning for ultimo året før omdannelsen, jf.
VSL § 16,  

 stk. 2, sidste pkt.
Det vil sige, at indskudskontoen ultimo dette år  

 udlignes.  

 Det kan have betydning for beregning af rentekorrektion for dette år.
På  

 baggrund af  

  

 SKM2003.213.LR  

  

 vil det således accepteres, at en rentekorrektion i året forud for  

 omdannelsen  

 kan nedsættes eller elimineres ved indskud af private aktiver.
Dette stemmer  

 næppe overens med formålet med virksomhedsordningen i almindelighed og  

 rentekorrektionsreglerne i særdeleshed.
 På denne baggrund  

 indstiller Told- og Skattestyrelsen, at Ligningsrådet ændrer praksis, således  

 at der ikke i henhold til VSL § 16, stk. 2 kan ske reduktion af en negativ  

 indskudskonto med aktiver, der ikke i forvejen kan indgå i  

 virksomhedsordningen.
Told- og  

 Skattestyrelsen finder ikke, at der kan ske reduktion af den negative  

 indskudskonto med den private boligværdi ved omdannelsen, idet boligværdien  

 ikke vil kunne indgå i virksomhedsordningen, jf.
VSL § 1, stk. 3.
 Det indstilles  

 således, at spørgsmål 1 besvares med et nej.
Told- og  

 Skattestyrelsen finder heller ikke, at der kan ske reduktion af den negative  

 indskudskonto med aktierne i A A/S, idet aktierne ikke vil kunne indgå i  

 virksomhedsordningen, jf.
VSL § 1, stk. 2.
 Det indstilles  

 således, at spørgsmål 2 ligeledes besvares med et nej.
 Ligningsrådet  

  

 tiltrådte indstillingen.
