En selvstændig erhvervsdrivende, der havde indgivet selvangivelse for  

 sent, havde ikke ret til sygedagpenge fra anmodningstidspunktet.
Der forelå  

 på det pågældende tidspunkt ikke årsopgørelse på grundlag af indgivet  

 selvangivelse for det seneste regnskabsår.
 Dog var der ret til sygedagpenge fra det tidspunkt, hvor årsopgørelsen  

 forelå, og der var indgivet ny anmodning.
 Det er Dagpengeudvalgets opfattelse, at når kommunen giver afslag på  

 dagpenge på grundlag af manglende årsopgørelse, bør kommunen samtidig vejlede  

 om, at det er muligt at indgive ny anmodning, når årsopgørelse foreligger,  

 men at der tidligst kan udbetales dagpenge fra det nye anmodningstidspunkt.
 SAGSFREMSTILLING:
Kommunen traf afgørelse om, at en selvstændig erhvervsdrivende ikke havde  

 ret til sygedagpenge fra den 1. fraværsdag efter 3 ugers sygdom, dvs. den 16.  

 november 1992, idet han ikke havde indgivet selvangivelse rettidigt, og der  

 ikke forelå en årsopgørelse på baggrund af indgivet selvangivelse for det  

 seneste regnskabsår, jf.
Socialministeriets bekendtgørelse § 36, stk. 2.
 Den selvstændige erhvervsdrivende ansøgte om dagpenge den 17. december  

 1992. Der var ikke tegnet frivillig forsikring efter dagpengelovens § 20. Ved  

 anmodningen om dagpenge forelå der årsopgørelse af 2. november 1992 på  

 grundlag af takseret indkomst. Årsopgørelsen på grundlag af selvangivelsen  

 for det seneste regnskabsår blev udstedt den 15. februar 1993, hvor  

 pågældende indgav anmodning om dagpenge på ny.
 AFGØRELSE:
 Dagpengeudvalget traf afgørelse om, at der ikke var ret til sygedagpenge  

 fra 1. fraværsdag efter 3 ugers sygdom, dvs. den 16. november 1992, idet  

 årsopgørelsen, der forelå ved anmeldelsen af sygdom, var udstedt på grundlag  

 af takseret indkomst, og ikke på grundlag af indgivet selvangivelse.
 Dog var der ret til dagpenge fra den 15. februar 1993, idet der på dette  

 tidspunkt blev indgivet ny anmodning om dagpenge, og der ved anmodningens  

 indgivelse forelå årsopgørelse på grundlag af selvangivelse for det seneste  

 regnskabsår.
 Der blev henvist til dagpengelovens § 10, stk. 5 og Socialministeriets  

 bekendtgørelse nr. 688 af 11. oktober 1991 § 36, stk. 2 og stk. 4. Endvidere  

 blev henvist til dagpengelovens § 7, stk. 3 sammenholdt med § 10, stk. 4 samt  

 ovennævnte bekendtgørelses § 22.
 Dagpengeudvalget ændrede således delvis kommunens afgørelse.
