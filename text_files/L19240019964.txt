Under 29. April d.
A. har Kongeriget Danmark for Kongerigets Vedkommende,  

 Grønland undtaget, tiltraadt den af den internationale Arbejdskonference i  

 Geneve 1921 vedtagne Konvention vedrørende Fastsættelse af Lavalder for  

 Anvendelse af unge Mennesker som Kullempere eller Fyrbødere.
 Konventionen er saalydende:
KONVENTION angaaende Fastsættelse af Lavalder for Anvendelse af unge Mennesker som  

 Kullempere eller Fyrbødere, vedtaget af den internationale Arbejdskonference  

 fra dennes 3die Aarsmøde i Geneve fra 25. Oktober til 19. November 1921.
 Art. 1.
 Ved Betegnelsen »Skib« forstaas i denne Konvention alle Baade,  

 Skibe eller Fartøjer af en hvilken som helst Art, i offentlig eller i privat  

 Eje, der sejler udenfor indre Farvande, dog med Undtagelse af Krigsskibe.
 Art. 2.
 Unge Mennesker under 18 Aar maa ikke beskæftiges ved Arbejde som  

 Kullempere eller Fyrbødere om Bord i Skibe.
 Art. 3.
 Bestemmelser i Art. 2 kommer ikke til Anvendelse:
 Art. 4.
 Naar det er nødvendigt at antage en Fyrbøder eller en Kullemper i en Havn,  

 hvor det kun er muligt at skaffe unge Arbejdere under 18 Aar til saadan  

 Beskæftigelse, kan saadanne unge Arbejdere under 18 Aar, men dog over 16 Aar  

 antages til dette Arbejde, men i saadant Tilfælde skal der antages to unge  

 Arbejdere for hver Fyrbøder- og Kullemper-Plads.
 Art. 5.
 For at muliggøre Kontrollen med Anvendelsen af denne Konventions  

 Bestemmelser skal hver Skibsfører føre en Bemandingsliste, hvori alle  

 Personer under 18 Aar, der er beskæftigede om Bord skal optages med Angivelse  

 af Fødselsdag og -aar.
 Art. 6.
 Forhyringskontrakter skal indeholde en kort Oversigt over denne  

 Konventions Bestemmelser.
 Art. 7.
 De formelle Ratifikationer af denne Konvention skal paa de i  

 Versailles-Traktaten, Afsnit XIII og de herhenhørende Bestemmelser i de  

 øvrige Fredstraktater fastsatte Betingelser meddeles Folkeforbundets  

 Generalsekretær til Registrering.
 Art. 8.
 Denne Konvention træder i Kraft paa den Dag, da to Medlemmer af den  

 internationale Arbejds-Organisation har ratificeret Konventionen, og dette er  

 registreret af Generalsekretæren.
 Den er kun bindende for de Medlemmer, hvis Ratifikationer er blevet  

 registrerede i Sekretariatet.
 Derefter træder Konventionen i Kraft for hvert enkelt Medlem paa den Dag,  

 paa hvilken dets Ratifikation er bleven registreret i Sekretariatet.
 Art. 9.
Saa snart to Medlemmer af den internationale Arbejds-Organisation har  

 ratificeret Konventionen, og dette er blevet registreret af Sekretariatet,  

 skal Folkeforbundets Generalsekretær udsende Meddelelse herom til alle  

 Medlemmer af den internationale Arbejds-Organisation.
Han skal ligeledes  

 udsende Meddelelse om Registrering af samtlige de Ratifikationer, som siden  

 bliver sendt ham til Registrering af Organisationens andre Medlemmer.
Art. 10 Med Forbehold af Bestemmelserne i Art. 3 skal ethvert Medlem, som  

 ratificerer denne Konvention, forpligte sig til at lade Bestemmelserne i Art.  

 1 træde i Kraft senest 1. Januar 1924 og at træffe saadanne Foranstaltninger  

 som er nødvendige, for at gøre disse Bestemmelser effektive.
 Art. 11.
 Ethvert Medlem af den internationale Arbejds-Organisation, som ratificerer  

 denne Konvention, forpligter sig til at bringe den i Anvendelse i sine  

 Kolonier, Besiddelser og Protektorater i Overensstemmelse med Bestemmelsen i  

 Versailles-Fredstraktatens Art. 421 og de herhenhørende Artikler i de andre  

 Fredstraktater.
 Art. 12.
 Ethvert Medlem, der har ratificeret denne Konvention, kan opsige den efter  

 Forløbet af 10 Aar fra den Dag, da Konventionen først traadte i Kraft ved at  

 sende, Meddelelse herom til Registrering i Folkeforbundets Sekretariat.  

 Saadan Opsigelse faar først Gyldighed et Aar efter Sekretariatets  

 Registrering.
 Art. 13.
 Det internationale Arbejdsbureaus Styrelse skal mindst een Gang hvert 10.  

 Aar aflægge Rapport til Generalkonferencen om denne Konventions Anvendelse,  

 og den skal overveje Ønskeligheden af paa Konferencens Dagsorden at fremsætte  

 Spørgsmaal om dens Revision eller Forandring.
 Art. 14.
Denne Konventions franske og engelske Tekster er begge autentiske.
Hvilken  

 herved bringes til almindelig Kundskab med Tilføjende, at Danmarks Tiltræden  

 af den nævnte Konvention under 12. Maj 1924 er registreret af Folkeforbundets  

 Generalsekretariat.
 Socialministeriet, den 8. Juli 1924.
F.J.
Borgbjerg.
 H. de Jonguieres.
 Fm.
