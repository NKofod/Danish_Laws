Vejledning om regres for sygedagpenge Kapitel 1 Denne vejledning erstatter Socialministeriets vejledning  

 nr. 83 af 7. maj 1996 om regres for sygedagpenge.
Regelgrundlaget 1. En kommunes ret til regres for udbetalte  

 sygedagpenge reguleres dels i lov om dagpenge ved sygdom eller fødsel,  

 dels i lov om erstatningsansvar.
Lov om dagpenge ved sygdom eller fødsel Uddrag af § 39: stk. 2-3 » Stk. 3. Forsikringsselskaber har pligt til at orientere  

 skadelidtes opholdskommune, når der udbetales erstatning til de  

 pågældende som følge af en personskade.« Lov om erstatningsansvar Uddrag af § 1: stk. 1 » Uddrag af § 2: stk. 1 » Uddrag af § 17: stk. 1 » Kapitel 2 Generelt om regres 2. Efter § 39, stk. 2 i lov om dagpenge ved  

 sygdom eller fødsel kan en kommune, som forvaltningsmyndighed,  

 gøre regres gældende i de tilfælde, hvor der udbetales  

 sygedagpenge til en person, der er sygemeldt som følge af en  

 skade/lidelse, forvoldt af en ansvarlig skadevolder, forudsat at de  

 almindelige erstatningsbetingelser er opfyldt.
Bestemmelsen skal ses i sammenhæng med lov om  

 erstatningsansvar.
Efter § 1 i denne lov skal den, der er  

 erstatningsansvarlig for personskade, betale erstatning bl.a. for tabt  

 arbejdsfortjeneste.
Denne erstatning fastsættes for tiden fra skadens  

 indtræden, indtil skadelidte kan begynde at arbejde igen eller  

 skadelidtes helbredstilstand er blevet stationær, jf. § 2.
At kommunen kan gøre regres gældende betyder,  

 at kommunen har et afledet krav mod skadevolderen.
Kommunen indtræder  

 således i skadelidtes krav mod skadevolder for tabt arbejdsfortjeneste,  

 som følge af, at den har betalt dagpenge til skadelidte eller refusion  

 til en arbejdsgiver, der har udbetalt løn eller dagpenge til  

 skadelidte.
Størrelsen af kommunens krav afhænger af en  

 række omstændigheder og er således ikke altid det samme som  

 de udbetalte dagpenge.
Dette krav kan være begrænset i forhold  

 til dagpengenes størrelse af forskellige omstændigheder,  

 herunder et tidligere stationærtidspunkt efter erstatningsansvarsloven  

 end efter dagpengeloven eller en vis grad af egen skyld hos skadelidte.
Disse  

 begrænsninger uddybes nedenfor.
 Da regresbestemmelsen trådte i kraft 1. januar 1996,  

 kan kommunen gøre regres gældende for de dagpenge, der er  

 udbetalt efter 1. januar 1996. Dette gælder uanset om skaden er sket  

 tidligere.
 Forsikringsselskabernes indberetningspligt blev  

 indført ved lov nr. 893 af 3. december 1997 med virkning fra den 29.  

 december 1997.
Kapitel 3 Fakultativ bestemmelse - »kan-bestemmelse« 3. Bestemmelsen er fakultativ - d.v.s. at kommunen  

 kan, men ikke skal gøre  regres gældende.
På grundlag af  

 forvaltningsrettens lighedsgrundsætning - ens  sager behandles ens -  

 forudsættes det, at kommunen gør regres gældende i  

 tilfælde, der ligner hinanden.
Lovens formulering giver imidlertid  

 kommunen  plads til i denne forbindelse at foretage en afvejning af sagens  

 konkrete  økonomiske og administrative omstændigheder.
Der kan  

 således tages hensyn  til, om kravet står i rimeligt forhold til  

 de udgifter, der er forbundet med  at gøre kravet gældende.  

 Beslutningen om, i hvilket omfang der skal gøres  regres  

 gældende, skal således afhænge af en konkret vurdering af  

  omstændighederne i hvert enkelt tilfælde.
Kapitel 4 Kommunens krav 4. Kommunens krav er som nævnt et afledet  

 krav.
D.v.s. at den kommune, der som dagpengeudbetalende forvaltning har  

 udbetalt sygedagpenge eller refusion til en arbejdsgiver og derved har lidt  

 et tab, indtræder i skadelidtes, d.v.s.  sygemeldtes erstatningskrav  

 mod skadevolder for tabt arbejdsfortjeneste.
Dette er tilfældet, uanset  

 om der er tale om hel eller delvis uarbejdsdygtighed på grund af  

 sygdom.
Kommunens krav mod skadevolderen udgør som udgangspunkt de  

 sygedagpenge, der er udbetalt af kommunen til den skadelidte eller dennes  

 arbejdsgiver.
Der er dog ikke altid overensstemmelse mellem størrelsen  

 af de udbetalte sygedagpenge og skadelidtes erstatningskrav (og dermed  

 kommunens regreskrav). Forskellen kan være begrundet i forskellige  

 omstændigheder, herunder forskellige stationærtidspunkter efter  

 de to lovgivninger, en vis procentdel af egen skyld hos skadelidte, at den  

 ydelse, som den pågældende går glip af som følge af  

  skaden, ikke anerkendes som tabt arbejdsfortjeneste efter  

 erstatningsansvarsloven m.v.
Disse forhold behandles nedenfor under de  

 relevante underpunkter.
Kommunen kan ikke gøre regres gældende for  

 dagpenge udbetalt som følge af, at en selvstændig  

 erhvervsdrivende har tegnet en forsikring efter dagpengelovens § 20  

 eller for private arbejdsgivere, som har forsikret sig efter dagpengelovens  

 § 27. Der kan således efter gældende lovgivning ikke  

 gøres regres gældende for dagpenge, der udbetales i de  

 første to uger, når arbejdsgiveren er omfattet af en af de  

 nævnte forsikringsordninger I øvrigt påhviler det kommunen at dokumentere  

 kravets eksistens og størrelse.
Kommunen anses i disse sager for at  

 have status som 3. part.
Det forhold, at den skadelidte evt. ikke selv har rejst  

 krav om erstatning for tabt arbejdsfortjeneste, kan ikke medføre, at  

 kommunen ikke har regresadgang.
Kommunens adgang til regres i henhold til  

 dagpengelovens § 39, stk. 2, medfører dog ikke, at en kommune  

 får adgang til regres i videre omfang, end skadelidte selv ville havde  

 haft.
Kommunen som dagpengeudbetalende myndighed og kommunen som  

 arbejdsgiver betragtes som én juridisk person.
Krav om erstatning  

 efter erstatningsansvarsloven forudsætter, at der er tale om to  

 juridiske personer, en skadevolder og en skadelidt.
Ansvarsgrundlaget 5. Efter de i retspraksis fastlagte almindelige  

 regler for erstatningsansvar  er hovedbetingelsen for at pålægge  

 en skadevolder ansvar for en indtruffet  skade, at der foreligger et  

 såkaldt ansvarsgrundlag.
 Ansvarsgrundlaget er ikke fastlagt i  

 erstatningsansvarsloven, men afhænger  af, under hvilke forhold skaden  

 er opstået.
Efter dansk rets almindelige hovedregel om  

 ansvarsgrundlaget - culpareglen  - ifalder en skadevolder ansvar for den  

 skade, som han forvolder ved en ansvarspådragende adfærd, der kan  

 tilregnes ham som forsætlig eller uagtsom.
Det skal i disse  

 tilfælde bevises, at skadevolder har handlet uforsvarligt.
På forskellige enkeltområder er der i  

 lovgivningen fastsat regler om  objektivt ansvar for skader.
Dette er bl.a.  

 tilfældet med færdselsloven og  hundeloven.
Her skal det ikke  

 bevises, at skadevolderen har handlet  uforsvarligt.
 Hvis en skadevolder fritages for ansvar, vil der ikke  

 være tale om en ansvarlig skadevolder set i relation til dagpengelovens  

 § 39, stk. 2. I det tilfælde, hvor skadevolderen kun bærer  

 en del af ansvaret og skadelidte selv den resterende del, kan kommunen kun  

 gøre regres gældende for så vidt angår den del af  

 ansvaret, som skadevolderen bærer.
Stationærtidspunktet 6. Det fremgår af erstatningsansvarslovens  

 § 2, stk. 1, at erstatning for tabt arbejdsfortjeneste fastsættes  

 for tiden fra skadens indtræden, indtil skadelidte kan begynde at  

 arbejde igen eller skadelidtes helbredstilstand er blevet  

 stationær.
Kommunen, evt. i samarbejde med det relevante  

 forsikringsselskab, skal således ved opgørelsen af  regreskravet  

 vurdere, hvornår stationærtilstanden efter  

 erstatningsansvarsloven er indtruffet.
Til brug ved denne vurdering kan  

 kommunen mod betaling indhente en vejledende udtalelse i  

 Arbejdsskadestyrelsen om tidspunktet for stationærtilstandens  

 indtræden.
Uenighed mellem f.eks. kommunen og  et forsikringsselskab  

 om, hvornår stationærtilstanden er indtrådt, afgøres  

 endeligt af domstolene, såfremt det ikke er muligt for parterne at  

 blive enige på grundlag af de indhentede oplysninger.
Hvis skadelidte genoptager arbejdet før tilstanden  

 er stationær, fremgår det af forarbejderne til  

 erstatningsansvarsloven, at der som udgangspunkt alene kan gøres  

 regres for perioden frem til arbejdets genoptagelse.
Det gælder dog  

 ikke, hvis skadelidte senere bliver sygemeldt igen på grund af den  

 samme skade.
 Højesteret fandt ved dom af 11. december 1998 - UfR  

 99.394, at der ved midlertidig uarbejdsdygtighed skal ydes erstatning for  

 tabt arbejdsfortjeneste for perioden fra skadens indtræden, og indtil  

 skadelidte kan genoptage sit arbejde i væsentligt samme omfang som  

 tidligere.
 Det anføres bl.a. i dommen:
» Det fremgår af forarbejderne, at  

 stationærtidspunktet er det tidspunkt, hvor skadelidte efter en  

 lægelig bedømmelse må antages ikke at ville blive  

 yderligere helbredt Stationærtidspunktet tjener som skillelinie mellem  

 de tabsposter, der erstattes efter henholdsvis § 1, stk. 1 og stk. 2.  

 Der er ikke i forarbejderne holdepunkter for at antage, at § 2, stk. 1,  

 ved midlertidig uarbejdsdygtighed har haft til formål at begrænse  

 det krav på fuld erstatning for tabt arbejdsfortjeneste, som den  

 skadelidte havde efter retstilstanden forud for erstatningsansvarslovens  

 ikrafttræden.« Østre Landsrets dom af 22. marts 2001 (2. afd.
Nr.  

 B-0967-00) er seneste bidrag til fortolkning af erstatningsansvarslovens  

 § 2, stk. 1, i de tilfælde, hvor der er tale om midlertidig  

 uarbejdsdygtighed.
Østre Landsret fandt med henvisning til  

 Højesteretsdom af 11. december 1998, at der ved midlertidig  

 uarbejdsdygtighed skal ydes erstatning for tabt arbejdsfortjeneste fra  

 skadens indtræden, og indtil skadelidte kan genoptage sit arbejde i  

 væsentligt samme omfang som tidligere, uanset at skadelidtes  

 helbredstilstand måtte være blevet anset for stationær  

 på et tidligere tidspunkt.
Denne afgørelse er anket.
Sygedagpenge på grundlag af  

 arbejdsløshed 7. I Østre Landsrets dom af 22. marts 2001  

 (2. afd.
Nr.
B-1826-00), hvor skadelidte var arbejdsløs og modtog  

 arbejdsløshedsdagpenge på skadestidspunktet, fandt landsretten,  

 at kommunen havde ret til regres for udbetalte sygedagpenge, da kommunens  

 udbetaling af sygedagpenge havde nedsat skadelidtes krav mod den  

 erstatningsansvarlige.
Retten bemærkede, at hvis den skadelidte ikke  

 havde modtaget sygedagpenge, ville han efter erstatningsansvarslovens  

 § 1, stk. 1, jf. § 2, stk. 1, havve haft krav på den mistede  

 ret til arbejdsløshedsdagpenge, som ulykken medførte.
Denne  

 afgørelsen er anket.
Forældelse 8. Der er ikke fastsat nogen tidsfrist i § 39,  

 stk. 2, for fremsættelse af  regreskravet.
Der gælder  

 således de samme regler for forældelse, som gælder  for de  

 øvrige krav efter erstatningsansvarsloven.
Erstatningskrav  

 forældes  normalt efter § 1, stk. 1, nr. 5, i  

 forældelsesloven af 1908. Efter denne  bestemmelse vil erstatningskrav  

 forældes på 5 år, regnet fra kravets forfaldstid.
Den 5-årige forældelsesfrist kan imidlertid  

 suspenderes.
Hvis den, der har et krav har  været uvidende om sit krav  

 uden at kunne kritiseres herfor og derfor ikke har  kunnet gøre kravet  

 gældende, afbrydes fristen.
Forældelsesfristen begynder at løbe fra det  

 tidspunkt, hvor kommunen har lagt ud i form af betaling af dagpenge.
Det skal  

 bemærkes, at løbende udbetalinger forfalder til betaling for  

 hver udbetaling.
Renter 9. Som udgangspunkt kan en offentlig myndighed, der  

 indtræder i et formueretligt krav, kræve det skyldige  

 beløb forrentet efter rentelovens bestemmelser om forrentning af  

 formueretlige krav.
Efter rentelovens § 3 skal rente betales fra  

 forfaldsdagen, hvis denne er fastsat i forvejen.
I andre tilfælde, skal  

 der betales rente, når der er gået en måned efter den dag,  

 da fordringshaveren har afsendt eller fremsat anmodning om betaling med  

 angivelse af, at manglende betaling medfører pligt til at betale  

 rente.
Uanset disse bestemmelser skal der tidligst betales rente, når  

 der er gået en måned efter den dag, hvor skyldneren var i stand  

 til at indhente de oplysninger, som må anses for nødvendige for  

 at bedømme kravets berettigelse og størrelse.
 Efter rentelovens § 5 fastsættes renten efter  

 forfaldsdagen til en årlig rente, der svarer til den til enhver tid  

 fastsatte officielle diskonto med et tillæg, der efter  

 bekendtgørelse nr. 896 i 1990 er nedsat til 5 pct.
ATP og Særlig pensionsopsparing (SIP) 10. Bidragene indgår i regreskravet.
Kapitel 5 Forholdet til forvaltnings- og offentlighedsloven 11. Kommunernes beslutning om, i hvilket omfang der  

 skal gøres regres gældende for udbetalte dagpenge, er ikke en  

 afgørelse (forvaltningsakt), i den betydning, som udtrykket anvendes i  

 i forvaltningslovens § 2, stk. 1. Det betyder, at de regler i  

 forvaltningsloven, der tilsigter at regulere en parts retsstilling, ikke  

 finder anvendelse i forhold til kommunens beslutning om at gøre  

 regreskrav gældende overfor forsikringsselskabet.
Dog  finder reglerne  

 om konkret inhabilitet i forvaltningslovens kap. 2 også anvendelse  

 på sager om regres for dagpenge, og det samme gælder reglerne i  

 forvaltningslovens kap. 8 om tavshedspligt og udveksling af (fortrolige)  

 oplysninger inden for og mellem offentlige myndigheder, jf. nedenfor om  

 fremgangsmåden ved indhentelse af oplysninger fra andre.
 Sager om regres for udbetalte sygedagpenge er omfattet af  

 reglerne i lov om offentlighed i forvaltningen, jf. denne lovs § 1, stk.  

 1, hvorefter loven (med de heri angivne undtagelser fra retten til  

 aktindsigt) gælder for al virksomhed, der udøves af den  

 offentlige forvaltning.
Kapitel 6 Statsrefusion 12. Refusionsreglerne administreres således  

 at halvdelen af de midler, som kommunerne får ind ved regreskrav,  

 tilfalder staten.
 Der er af hensyn til ministeriets mulighed for at  

 følge regressagerne i  kommunerne oprettet en gruppering i den  

 kommunale kontoplan, hvor de  dagpenge, der kommer ind ved regres, skal  

 konteres.
Kapitel 7 Kommunens fremgangsmåde i en regressag Generelt Organiseringen af sagsbehandlingen 13. Forudsætningen for at rejse et regreskrav  

 er, at kommunen har vurderet, at de almindelige betingelser for et  

 gøre et erstatningskrav gældende - jf. ovenfor - er til stede.  

 Det skal således indledningsvis vurderes, om der er udvist  

 erstatningspådragende adfærd og om der er sammenhæng mellem  

 denne adfærd og personskaden.
Herefter må erstatningskravets  

 størrelse vurderes.
For at kunne finde frem til sygedagpengesager, hvor det  

 kan være aktuelt  at rejse en regressag, er der i dagpengeskemaer til  

 brug ved anmodning om  dagpenge - dp 200A, dp 200B, dp 200C og dp 201 -  

 indføjet »Skyldes sygdommen et ulykkestilfælde (herunder  

 overfald)».  Hvis der sættes kryds i ja-feltet, er der grund til at  

 undersøge, om der kan  gøres regres gældende i den  

 konkrete sag.
Desuden kan der være angivet sygdomsdiagnoser, som kunne  

 antages at stamme fra et ulykkestilfælde.
Også i  disse  

 tilfælde bør det undersøges, om der kan gøres  

 regres gældende.
Fremgangsmåder 14. Efter § 39, stk. 3, i dagpengeloven har  

 forsikringsselskaber pligt til at orientere skadelidtes opholdskommune,  

 når der udbetales erstatning til den pågældende som  

 følge af en personskade.
Det er det forsikringsselskab, der har tegnet  

 ansvarsforsikring, der har orienteringspligten.
Kommunen kan således  

 vælge at afvente det pågældende forsikringsselskabs  

 tilbagemelding efter, at der er truffet afgørelse om erstatningen.  

 Forsikringsselskabet skal indberette til kommunen senest ved  

 erstatningsopgørelsens afslutning, når der er grundlag for  

 udbetaling af erstatning for tabt arbejdsfortjeneste.
Det er dog ikke i alle sager, at forsikringsselskabet vil  

 kunne indberette.
For det første er det ikke altid, at skadevolder er  

 forsikret.
For det andet kan det ikke forventes, at forsikringsselskaberne  

 indberetter  i alle sager, f.eks. i de sager, hvor skadevolder ikke har  

 inddraget sit forsikringsselskab.
 I de tilfælde, hvor skadevolder ikke har tegnet  

 ansvarsforsikring, bør regreskravet rettes direkte mod skadevolderen  

 selv.
Som nævnt i Kommunernes Landsforenings brev af 17.  

 juli 1999 til kommunerne, har nogle kommunerne haft god erfaring med at  

 inddrage et advokatfirma til at føre regressagerne for kommunerne,  

 på grund af disse sagers særlige karakter.
Disse kommuner har  

 haft den arbejdsform, at dagpengemedarbejderen foretager den første  

 vurdering af, om der kan være en mulighed for at gøre regres i  

 sagen.
Derefter orienteres den sygemeldte om, at sagen fremsendes til  

 advokatfirmaet til nærmere juridisk vurdering.
Skønner  

 advokatfirmaet, at der er mulighed for regres, overtager firmaet  

 sagsbehandlingen til sagens afslutning.
En anden model som andre kommuner har draget nytte af, er  

 at ansætte juridisk bistand.
Også i disse tilfælde er det  

 dagpengemedarbejderen, der har den første vurdering af, om der er  

 regresmuligheder i sagen.
 Det foreslås af KL, at små kommuner går  

 sammen om at investere i juridisk bistand til at behandle regressagerne, hvad  

 enten det foregår på den måde, at man laver en aftale med  

 en advokat eller ansætter juridiske medarbejdere.
Indhentning af oplysninger 15. Når kommunen er blevet opmærksom  

 på, at der foreligger en mulig regressag, skal den indhente de  

 nødvendige oplysninger for at kunne dokumentere overfor skadevolder  

 eller dennes forsikringsselskab, at betingelserne for at gøre et krav  

 om erstatning gældende er tilstede, herunder dokumentere kravets  

 størrelse.
Involverede parter - skadevolder, forsikringsselskab,  

 politi, fagforening, Arbejdstilsyn (i praksis amtskredsene) og  

 Arbejdsskadestyrelsen - vil kunne bidrage til sagens oplysning og  

 således lette afklaringen af, om der kan gøres regres.
Er skaden sket i forbindelse med en ulykke, hvor politiet  

 er blevet tilkaldt - f.eks. en færdselsulykke - vil der foreligge en  

 politirapport, som beskriver hændelsesforløbet.
Herudover vil  

 Forsikringsselskabernes skadesanmeldelser kunne give væsentlige  

 oplysninger.
Hvad angår arbejdsskader vil det være  

 hensigtsmæssigt at kontakte den sygemeldtes fagforening,  

 Arbejdstilsynet (amtskredsene) eller Arbejdsskadestyrelsen.
 Det skal dog bemærkes, at ingen af de nævnte  

 »(private)», foreninger, selskaber, m.v. eller dagpengemodtageren  

 (skadelidte) efter dagpengeloven eller anden lovgivning er forpligtet til at  

 give kommunen oplysninger i forbindelse med regressager.
 Endvidere er politiets, Arbejdsskadestyrelsen og  

 Arbejdstilsynets videregivelse af oplysninger i et vist omfang  

 begrænset af forvaltningslovens regler om fortrolige oplysninger.
De nævnte myndigheder er således kun  

 berettiget til at videregive oplysninger om enkeltpersoners rent private  

 forhold til en anden forvaltningsmyndighed, såfremt betingelserne i  

 forvaltningslovens § 28, stk. 2, jf. stk. 1, er opfyldt.
Andre  

 fortrolige oplysningerne kan videregives, såfremt oplysningerne er af  

 væsentlig betydning for kommunens sagsbehandling.
 Er en myndighed efter disse regler berettiget til at  

 videregive en oplysning til kommunen, er den efter forvaltningslovens  

 § 31 også forpligtet til det, hvis kommunen fremsætter  

 begæring herom.
Det vil derfor være hensigtsmæssigt at  

 etablere et samarbejde med involverede myndigheder, foreninger, selskaber  

 m.v. for at lette adgangen til de nødvendige informationer om det  

 pågældende ulykkestilfælde.
Kommunernes Landsforening har  

 udarbejdet to standardbreve (blanketterne dp 210 og dp 210A )  

 til brug i de sager, hvor kommunen rejser et regreskrav overfor  

 forsikringsselskabet.
Dp 210 : - meddelelse om regreskravet - skal  

 primært sendes til skadevolderens forsikringsselskab.
I de sager, hvor  

 det ikke har været muligt via dagpengemodtageren (evt. på dp 209)  

 at få oplyst skadevolderens forsikringsselskab, kan blanketten bruges  

 til at lokalisere dette via skadelidtes forsikringsselskab (jf. rubrik  

 2).
I dp 210 (rubrik 1) kan skadevolderens forsikringsselskab  

 afkrydse i fire felter alt efter, hvor langt forsikringsselskabet er i  

 behandlingen af skadesanmeldelsen, hvorvidt der er tale om en ansvarlig  

 skadevolder, eller forsikringsselskabet ikke kender til sagen.
Kopi af dp 209  

 vedlægges blanketten, således at forsikringsselskabet har  

 mulighed for at finde frem til sagen.
Såfremt det af dp 210 fremgår, at  

 forsikringsselskabet har en uafsluttet skadesag kan kommunen vælge at  

 afvente, at sagen færdigbehandles af forsikringsselskabet.
Endelig  

 opgørelse af regreskravet kan først ske når  

 forsikringsselskabet har færdigbehandlet sagen.
Hvis  

 forsikringsselskabet ikke angiver et tidspunkt for, hvornår sagen kan  

 forventes færdigbehandlet, må kommunen løbende holde  

 øje med, f.eks. igennem S&A-systemet (se pkt. 3 nedenfor), om der  

 er kommet en underretning fra forsikringsselskabet, eller kommunen skal  

 sætte en rykkerprocedure i gang.
Dp 210A : er beregnet til opgørelse af  

 regreskrav over for forsikringsselskabet.
Blanketten kan bruges i to  

 situationer, nemlig hvor kommunen har afsluttet dagpengeudbetalingen og  

 opgjort den samlede udgift til sygedagpenge, og hvor kommunen i en  

 løbende dagpengesag har opgjort sin foreløbige dagpengeudgift  

 og fremsætter yderligere krav senere.
Af blanketten skal det  

 fremgå, i hvilken periode skadelidte har modtaget dagpenge, og den  

 samlede dagpengeudgift for denne periode.
 Assurandør-Societetet (det nuværende  

 Forsikring & Pension) har været inddraget i arbejdet med  

 udarbejdelsen af blanketterne 210 og 210A.
Hvis det hverken ved hjælp af det supplerende skema  

 (dp 209) eller kontakter til andre involverede myndigheder m.v. er muligt at  

 få sagen tilstrækkeligt oplyst til at rejse regressag, kan  

 kommunen blive nødt til at henlægge sagen.
I sådanne sager  

 vil det supplerende skema og notater i sagen i øvrigt være  

 tilstrækkelig dokumentation for, at kommunen har forsøgt at  

 få sagen oplyst med de til rådighed stående midler.
Sagsregistrering 16. Af hensyn til registrering og opfølgning  

 af regreskravene kan kommunen  have brug for at skabe sig et overblik over  

 sagerne.
 Registrering kan f.eks. ske i Kommunedatas S&A-system,  

 ved at oprette  en sagstype, hvor regreskrav kan registreres manuelt.  

 Systemet giver mulighed  for erindringsdato, og et regreskrav vil  

 fremgå af forespørgselsbilledet på  den enkelte  

 person.
 Endvidere er der mulighed for at trække statistiske  

 oplysninger ud af  S&A-systemet.
Særligt f.s.a. de enkelte typer af  

 regressager -	færdselssager -	arbejdsskadesager -	andre skadetilfælde, herunder skader forårsaget af hunde,  

 fald på fortov, m.v.
Om færdselssager 17. En stor del af alle de skader, der vil kunne  

 udløse et regreskrav fra  kommunen, er færdselsskader, d.v.s.  

 skader, der, når der er tale om motordrevne køretøjer, er  

 omfattet af et objektivt  ansvar.
I disse sager vil der oftest ligge en  

 politirapport på sagen og en  skadesanmeldelse til et  

 forsikringsselskab.
Det skal bemærkes, at køretøjets  

 ansvarsforsikring, som udgangspunkt ikke dækker person- eller  

 tingsskade, som rammer føreren selv.
Man skal dog være  

 opmærksom på, om ulykken implicerer andre skadevoldere, der  

 eventuelt kan gøres erstatningsansvarlige for førerens  

 skader.
Er skaden sket i forbindelse med en ulykke, hvor politiet  

 er blevet  tilkaldt - f.eks. en færdselsulykke - vil der foreligge en  

 politirapport, som  beskriver hændelsesforløbet.
Hvis  

 skadelidte/forsikringsselskabet mener, at der er tale om egen skyld hos  

 skadelidte, må oplysningerne i politirapporten og oplysninger om, at  

 der er rejst færdselssag mod skadelidte indgå i sagen.
Det skal i  

 denne sammenhæng bemærkes, at der kun ved grov uagtsomhed hos  

 skadelidte kan ske en nedsættelse af erstatningen.
 I det omfang en person, der er berettiget til  

 sygedagpenge, kommer til skade ved et færdselsuheld i udlandet, men  

 inden for grønkortområdet (Europa samt Marokko, Tunesien, Israel  

 og Iran), kan bopælskommunen rette henvendelse til DFIM(Dansk Forening  

 for International Motorkøretøjsforsikring), Amaliegade 10, 1256  

 København K.
DFIM kan være behjælpelig med at fremskaffe  

 oplysninger om skadevolders ansvarsforsikringsselskab.
Minimumskravet for at  

 fremskaffe disse oplysninger er køretøjets  

 indregistreringsnummer samt nationalitet.
Om arbejdsskadesager 18. Kommunen får ikke automatisk ret til at  

 gøre regres gældende efter lovens  § 39, stk. 2, hvis  

 dagpengene udbetales på grund af sygefravær, forårsaget af  

  en arbejdsskade.
Kun i de tilfælde, hvor arbejdsgiveren har et  

 erstatningsansvar, og hvor der derfor er grundlag for at pålægge  

 arbejdsgiveren at betale erstatning efter erstatningsansvarsloven, vil  

  kommunen kunne gøre regres gældende.
 Det skal i denne sammenhæng bemærkes, at der  

 kan være tale om lidelser i form af såvel skader som følge  

 af ulykkestilfælde, som erhvervssygdomme.
 Hvad angår arbejdsskader  vil det være  

 hensigtsmæssigt at kontakte den sygemeldtes fagforening,  

  Arbejdstilsynet (amtskredsene) eller Arbejdsskadestyrelsen.
Skadelidte vil ofte have startet er erstatningssag gennem  

 fagforeningen.
Fagforeningen har indsigt i de juridiske  

 spørgsmål i disse sager, og vil eventuelt kunne være  

 kommunen behjælpelig bl.a. med en vurdering af ansvarsgrundlaget.
I medfør af bestemmelsen om indberetningspligt vil  

 Arbejdstilsynet have arbejdsgivers/indberetters oplysning om  

 skadesårsagen.
Selv om Arbejdstilsynet kun undersøger et meget  

 lille antal sager, vil der eventuelt kunne indhentes relevante oplysninger om  

 skaden.
Arbejdstilsynet udarbejder et årligt katalog over aktuelle  

 vejledninger og meddelelser om anvendelse af arbejdsredskaber.
Disse  

 vejledninger og meddelelser lægges til grund i erstatningssager.
 Arbejdsskadesager, hvori der rejses krav om erstatning for  

 tabt arbejdsfortjeneste, afsluttes med en accept af kravet hos  

 ansvarsforsikringsselskabet, et forlig mellem arbejdsgiveren og medarbejderen  

 (fagforeningen) eller med en domstolsafgørelse om  

 erstatningsansvaret.
Indgås der i denne eller i nogen af de andre typer  

 af sager forlig, vil der stadig kunne gøres regres gældende.  

 Regreskravets omfang vil bero på en konkret vurdering af omfanget af  

 skadelidtes ansvar.
En aftale mellem skadelidte og et  

 forsikringsselskab/skadevolder kan ikke indgås med bindende virkning  

 for kommunen.
 Henvendelser til forsikringsselskab i disse sager skal ske  

 til skadevolders/arbejdsgivers erhvervsansvarsselskab og ikke til  

 arbejdsskadeforsikringsselskabet.
Om andre skader 19. Derudover er der en mindre gruppe af  

 skadetilfælde, der evt. vil kunne danne grundlag for regres.
Herunder  

 kan nævnes skader forårsaget af hunde, overfald og fald bl.a.  

 på fortov.
 Kommunen kan i straffesager anmelde regreskravet som et  

 civilt krav, der medtages under den verserende straffesag mod skadevolder.  

 Kommunen giver i anmeldelsen af det civile retskrav oplysning om kravets  

 størrelse og kan anmode om at modtage domsudskrift.
 De nævnte tilfælde er ikke en  

 udtømmende opremsning af tilfælde, der kan danne grundlag for  

 kommunens krav om regres.
Kapitel 8 Forsikringsdækning 20. Kommunens krav retter sig som nævnt imod  

 skadevolderen.
I de fleste tilfælde, hvor der pålægges  

 erstatningsansvar for en personskade, vil den pågældende  

 skadevolder imidlertid være dækket af en ansvarsforsikring.
Som  

 oftest vil gennemførelse af regressagen således skulle ske i  

 samarbejde med skadevolders forsikringsselskab.
Typisk vil skadevolder  

 således selv anmelde sagen til sit forsikringsselskab, som herefter vil  

 behandle sagen på skadevolders vegne.
Det er som udgangspunkt en betingelse, at den  

 pågældende skadevolder foretager anmeldelse til sit  

 forsikringsselskab, før selskabet har mulighed for at  

 realitetsbehandle sagen.
I visse sager, f.eks. færdselssager,  

 hæfter selskabet imidlertid direkte over for skadelidte, og i disse  

 sager er det ikke en betingelse for gennemførelse af regreskravet via  

 forsikringsselskabet, at skadevolder har anmeldt sagen til sit  

 forsikringsselskab.
For så vidt angår arbejdsskadesager, skal det  

 oplyses, at i de tilfælde, hvor den pågældende arbejdsgiver  

 i medfør af ansættelsesforholdet, overenskomst m.v. har  

 været forpligtet til at udbetale løn under sygdom og har  

 fået refunderet sygedagpengene fra kommunen, vil kommunen ikke kunne  

 gøre regres gældende overfor arbejdsgiverens  

 erhvervsansvarsforsikring.
Dette skyldes, at forsikringen efter sin karakter  

 alene dækker tab, som den pågældende arbejdstager
måtte lide, men derimod ikke arbejdsgiverens tab.
Kravet rejses da  

 direkte overfor skadevolder.
