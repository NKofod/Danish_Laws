Efter Indstilling af Naturfredningsraadet bestemmer Statsministeriet  

 herved i Henhold til § 28 i Lov Nr. 140 af 7. Maj 1937 om Naturfredning, at  

 Øgruppen Hirsholmene bortset fra selve Hirsholmen fredes saaledes, at dens  

 nuværende Tilstand ikke maa ændres.
Navnlig maa der ikke opføres Bygninger,  

 foretages Plantninger eller forvoldes andre Indgreb i Plante- og Dyrelivet,  

 hvorhos der ikke maa fjernes eller bortsprænges Sten eller graves Grus, Sand  

 el. lign.
Færdsel maa kun finde Sted efter Forskrifter fastsat af  

 Marineministeriet i Samraad med Naturfredningsraadet.
Paa Søterritoriet inden  

 for en Afstand af 400 m fra samtlige Øer i Øgruppen og fra de uden for  

 Kysterne liggende Stenrøser er det forbudt at bortfjerne Sten.
 Overtrædelse af denne Bekendtgørelses Bestemmelser straffes i  

 Overensstemmelse med § 34 i ovennævnte Lov.
 Hvilket herved bringes til almindelig Kundskab.
Statsministeriet, den 19. Juni 1948 H a n s H e d t o f t.
