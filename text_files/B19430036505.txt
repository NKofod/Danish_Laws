 I Medfør af Lov Nr. 156 af 14. April 1920 om smitsomme Sygdomme hos  

 Husdyrene og Tillægslov Nr. 188 af 1. Maj 1923 fastsættes herved følgende  

 Bestemmelser.
§ 1 1. Heste, der er angrebet af eller maa mistænkes for  

 at være angrebet af Brandfeber eller Influenza (Epizootisk Katarrhalfeber),  

 Mundsyge, Kværke, godartet Beskelersyge eller anden smitsom Sygdom, saasom  

 smitsom Bronchitis eller smitsom Katarrh i Næse, Svælg eller øvrige Luftveje,  

 skal, for saa vidt de henstaar hos en Hestehandler eller en anden, der  

 erhvervsmæssigt beskæftiger sig med Handel med og Omsætning af Heste, bedst  

 muligt afsondres fra sunde Heste paa den paagældende Ejendom, og Spiltove  

 eller Bokse, hvori angrebne eller mistænkte Dyr har været anbragt, skal  

 renses og desinficeres paa betryggende Maade.
Det skal herved særlig  

 iagttages, at Krybber, Høhække, Spande og Spilbomme afskrubbes Grundigt under  

 Anvendelse af varmt Vand, tilsat Soda eller Sæbe, og at de paagældende  

 Genstande derefter desinficeres med en Opløsning af Klorkalk i Vand (50 g til  

 en Spand Vand) eller med et andet af en Dyrlæge nærmere anvist  

 Desinfektionsmiddel.
Efter Omstændighederne skal tillige Nabospiltove,  

 eventuelt hele Stalden, desinficeres paa samme Maade.
Staldens Vægge skal  

 derefter kalkes.
 2. Heste, der henstaar hos en af de i Stk. 1  

 omhandlede Personer, og som er angrebet af eller maa mistænkes for at være  

 angrebet af de i Stk. 1 nævnte Sygdomme, maa ikke fjernes fra den paagældende  

 Ejendom, medmindre en Dyrlæge efter at have undersøgt Forholdene paa Stedet  

 giver Tilladelse dertil, hvorved det nøje skal iagttages, at Smittespredning  

 til andre Besætninger ikke finder Sted.
§ 2 Overtrædelse af de i denne Bekendtgørelse fastsatte Bestemmelser straffes  

 i Henhold til § 18 i Lov Nr. 156 af 14. April 1920 om smitsomme Sygdomme hos  

 Husdyrene.
§ 3 Denne Bekendtgørelse træde straks i Kraft.
 Ministeriet for Landbrug og Fiskeri, den  

 19. Juli 1943.
Kr.
Bording.
