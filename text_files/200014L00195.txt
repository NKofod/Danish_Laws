Betænkning afgivet af  

 Arbejdsmarkedsudvalget den 6. december 2000 Betænkning over Forslag til lov om ændring af lov om  

 bestyrelse for Arbejdsmarkedets UddannelsesFinansiering og om  

 efteruddannelsesudvalg (Bortfald af deltagerbetaling på voksen- og  

 efteruddannelse inden for social- og sundhedsuddannelserne og på PGU-merituddannelsen) [af arbejdsministeren (Ove Hygum)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 5 møder.
Sammenhæng med andre lov- og beslutningsforslag Lovforslaget har været førstebehandlet sammen  

 med L 86, forslag til lov om ændring af lov om åben uddannelse  

 (erhvervsrettet voksenuddannelse) m.v. (Bortfald af deltagerbetaling på  

 visse uddannelser), som har været behandlet i Uddannelsesudvalget.
2. Indstillinger og politiske bemærkninger Et flertal i udvalget (S, SF, CD, RV, EL og KRF)  

 indstiller lovforslaget til vedtagelse uændret.
Centrum-Demokraterne er af den opfattelse, at dette  

 lovforslag er en opfølgning på sidste års finanslovaftale  

 om en videre- og efteruddannelsesreform for voksne.
Centrum-Demokraterne  

 mener derfor, at Arbejdsmarkedets UddannelsesFinansiering (AUF) ikke fremover  

 skal finansiere yderligere uddannelser.
Af finanslovaftalen for 2000 fremgår det, at »CD (har) taget forbehold over for AUF-bidraget og er  

 ikke forpligtede til at stemme for fremtidige forhøjelser.« De 29 mio. kr., der med dette lovforslag tilføres  

 AUF er beregnet uden hensyntagen til ændret søgemønster.  

 Måtte det vise sig, at dette beløb ikke er tilstrækkeligt,  

 og at AUF s bestyrelse på det grundlag gør indstilling til  

 regeringen om opkrævning af arbejdsgiverafgift, opfatter  

 Centrum-Demokraterne det som omfattet af forbeholdet i finanslovaftalen for  

 2000.
Enhedslisten stemmer for lovforslaget som et led i  

 bestræbelserne på at forbedre mulighederne for videre- og  

 efteruddannelse, ikke mindst for de i forvejen dårligst uddannede.  

 Netop de i lovforslaget nævnte uddannelser kan give et  

 uddannelsesløft for de nævnte grupper.
Samtidig vil Enhedslisten  

 understrege, at der er brug for lovgivningsmæssigt at følge  

 konsekvenserne i det begrænsede optag på de nævnte  

 uddannelser i forlængelse af AUF-bestyrelsens administration af  

 uddannelsesudbudet.
Det er Enhedslistens målsætning, at der skal  

 være frit optag på de nævnte uddannelser.
 Et mindretal i udvalget (V og KF) vil ved 3.  

 behandling af lovforslaget stemme hverken for eller imod lovforslaget.
 Et andet mindretal i udvalget (DF) indstiller  

 lovforslaget til forkastelse ved 3. behandling.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Lone Yalcinkaya (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  

  Annette Jørgensen (DF)  

  Ole M.
Nielsen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 105 Bilagsnr.
