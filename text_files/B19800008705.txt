 I medfør af § 9, stk. 2, i bekendtgørelse nr. 401 af 14. september 1979 om  

 hyrekørsel fastsættes følgende:
 § 1.  En bil skal for at kunne anvendes til hyrekørsel  

 opfylde de i §§ 2-5 nævnte krav.
§ 2.  Bilen skal være oprindelig konstrueret og  

 indrettet til befordring af mindst 5 og højst 9 personer incl. føreren.
Den  

 skal have lukket karrosseri med mindst 3 døre til ind- og udstigning samt  

 være forsynet med effektivt opvarmnings-, defroster- og ventilationsanlæg.  

 Dørarrangementet, døråbningerne samt karrosseriets udformning i øvrigt skal  

 tillade let og ubesværet ind- og udstigning for passagererne.
Klapsæder skal  

 automatisk fastholdes i opklappet stilling og må i denne position ikke være  

 hindrende for passagerernes ubesværede ind- og udstigning.
§ 3.  Den vandrette afstand fra forside af  

 passagerryglæn til bagside af foranstående ryglæn skal være mindst 750 mm,  

 målt ved sædehyndens øverste punkt med ryglæn i normalstilling.
For klapsæder  

 kan afstanden nedsættes til 650 mm.
Førerstolen skal ved målingen være  

 indstillet til en samlet afstand på 950 mm fra førersædets ryglæn til  

 uaktiveret bremsepedal.
Hvert sæde kan ved målingen belastes med 750 N  

 (svarer til 75 kg).
 Stk. 2.  Afstanden fra passagersædets overflade til  

 tagbeklædning målt såvel lodret som langs ryglænet skal enten være mindst 850  

 mm, når sædet er ubelastet, eller 900 mm, når sædet belastes med 750 N  

 (svarer til 75 kg).
 Stk. 3.  Ved bagsæde til 3 passagerer skal den  

 indvendige bredde være mindst 1,42 m, målt 200 mm over sædets overflade og  

 150 mm foran ryglænets forside.
 Stk. 4.  Ved bagsæde til 2 passagerer skal den  

 indvendige bredde tilsvarende være mindst 1,00 m.
Stk. 5.  Ved forsæde til 2 passagerer skal den  

 indvendige bredde tilsvarende være mindst 1,15 m, målt fra et lodret plan  

 gennem ratcentrum til dørbeklædning.
Det skal sikres ved anbringelse af  

 sidelæn eller lignende, at føreren har den fornødne plads til betjening af  

 bilen.
 Stk. 6.  Ved forsæde til 1 passager skal den indvendige  

 bredde tilsvarende være mindst 750 mm.
 Stk. 7.  Samtlige sædearrangementer skal være således  

 indrettet i forhold til kabinens indre, at passagererne kan indtage en  

 uanstrengt siddestilling.
 Stk. 8.  Ministeren for offentlige arbejder vil i  

 særlige tilfælde efter forhandling med justitsministeren kunne godkende  

 mindre afvigelser fra kravene.
§ 4.  Bilen kan være forsynet med adskillelse mellem  

 førerrum og passagerrum som fast forankret, gennemgående adskillelse, der  

 slutter tæt til tag, sider og ryglæn.
Adskillelsen skal være forsynet med  

 lamineret glas, hvoraf venstre halvdel skal være fastsiddende, og højre  

 halvdel skal kunne skydes til og fra.
 Stk. 2.  Adskillelsen skal være overpolstret med  

 stødabsorberende materiale og skal kunne opfylde de på grundlag af den  

 amerikanske »Motor Vehicle Safety Standard« no. 201 opstillede krav  

 vedrørende beskyttelse af passager og fører imod sammenstød mod dele af  

 kabinens indre ved hårde opbremsninger og færdselsuheld.
 § 5.  Passagerrummet skal være forsynet med belysning,  

 der kan betjenes manuelt fra førersædet og tændes automatisk, når en hvilken  

 som helst af bilens døre åbnes.
 § 6.  Efter § 11, stk. 2, i lov nr. 296 af 8. juni  

 1978 om hyrekørsel straffes overtrædelse af bestemmelserne i denne  

 bekendtgørelse med bøde.
 § 7.  Bestemmelserne i denne bekendtgørelse gælder for  

 biler, der registreres eller godkendes til hyrekørsel 1. gang den 1. april  

 1980 eller senere.
 Stk. 2.  Biler, der før denne dato er registreret til  

 hyrekørsel, kan uanset bestemmelsen i § 9, stk. 1, i bekendtgørelse nr. 401  

 af 14. september 1979 om hyrekørsel, fortsat anvendes i de respektive  

 kommuner/det storkøbenhavnske område, hvor de lovligt er godkendt til  

 hyrekørsel.
Ministeriet for offentlige arbejder, den  

 10. marts 1980 J.
RISGAARD KNUDSEN /K.
Junge Pedersen O BEK nr 796 af 02/12/1986 ophæver § 4.
