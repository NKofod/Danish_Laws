 I medfør af § 67, stk. 5, og § 75 i lov om boligbyggeri, jf.  

 lovbekendtgørelse nr. 643 af 10. september 1991, fastsættes følgende regler  

 om organisation af ungdomsboliger, der er opført med offentlig støtte:
Reglernes anvendelsesområde § 1.  Bekendtgørelsen finder anvendelse på:
 Stk. 2.  For ungdomsboliger tilhørende almennyttige  

 boligselskaber, gælder reglerne for almennytig boligvirksomhed.
Institutionens bestyrelse § 2.  Ungdomsboliginstitutionens bestyrelse har den  

 overordnede ledelse af institutionen og varetager institutionens anliggender  

 efter reglerne i denne bekendtgørelse og institutionens vedtægter.
Stk. 2.  Bestyrelsen skal sikre en forsvarlig drift af  

 institutionen.
Driften skal tilrettelægges efter rationelle  

 administrationsmetoder, og administrationsudgifter skal søges holdt på det  

 lavest mulige niveau.
 Stk. 3.  Ved adminstrationen skal beboernes interesser  

 tilgodeses og institutionens anliggenheder varetages bedst muligt.
 Stk. 4.  Bestyrelsen er ansvarlig for, at udlejning og  

 opsigelse af boligerne sker i overensstemmelse med de herom gældende regler.
§ 3.  Bestyrelsen er ansvarlig for, at der udfærdiges  

 budget og årsregnskab for institutionen.
Bestyrelsen er ansvarlig for, at  

 regnskabsaflæggelse, budgetlægning og lejefastsættelse sker i  

 overensstemmelse med reglerne i Boligstyrelsens bekendtgørelse nr. 179 af 16.  

 marts 1988 om drift og tilsyn med ungdomsboliger, der er opført med  

 statsstøtte med senere ændringer.
Bestyrelsen træffer endvidere bestemmelse  

 om varetagelsen af den daglige administration.
Stk. 2.  Der kan ikke uden beslutning af institutionens  

 bestyrelse foretages væsentlige forandringer, køb eller salg af  

 institutionen.
Beslutning herom skal godkendes af Bygge- og Boligstyrelsen  

 efter indstilling fra kommunalbestyrelsen.
Bestemmelserne herom skal  

 tinglyses på institutionens ejendom.
Stk. 3.  Bestyrelsens beslutning om skelforandringer  

 eller pantsætning af fast ejendom, skal på grundlag af kommenalbestyrelsens  

 indstilling godkendes af Kongeriget Danmarks Hypotekbank og Finansforvaltning  

 i henhold til § 19 i Boligstyrelsens bekendtgørelse nr. 179 af 16. marts 1988  

 om drift og tilsyn med ungdomsboliger, der er opført med statsstøtte med  

 senere ændringer.
Bestemmelse herom skal tinglyses på institutionens ejendom.
Stk. 4.  Beslutninger om ændringer af vedtægterne for  

 institutionen træffes af bestyrelsen med 2/3 flertal.
Beslutning herom kræver  

 kommunalbestyrelsens godkendelse i henhold til § 13 i Boligstyrelsens  

 bekendtgørelse nr. 179 af 16. marts 1988 om drift og tilsyn med  

 ungdomsboliger, der er opført med statsstøtte med senere ændringer.  

 Fravigelser af den af Bygge- og Boligstyrelsen udarbejdede normalvedtægt for  

 selvejende ungdomsboliginstitutioner, der er opført med offentlig støtte,  

 kræver styrelsens godkendelse.
Stk. 5.  Hvervet som medlem af institutionens bestyrelse  

 er ulønnet.
Institutionen afholder rimelige udgifter i forbindelse med  

 bestyrelsens arbejde.
§ 4.  Kommunalbestyrelsen udpeger  

 bestyrelsesmedlemmerne.
Den ene trediedel af bestyrelsesmedlemmerne udpeges  

 direkte af kommunalbestyrelsen uden indstilling.
Den anden trediedel af  

 bestyrelsen udpeges efter indstilling fra beboerne i henhold til beslutning  

 på et ordinært beboermøde, jf. § 12. Den sidste trediedel udpeges efter  

 indstilling fra ledelsen for de uddannelsesinstitutioner, hvis  

 uddannelsessøgende forudsættes at være beboere i ungdomsboliginstitutionen.  

 Kommunalbestyrelsen træffer den endelige administrative afgørelse af, hvem  

 der skal være medlemmer og suppleanter af bestyrelsen.
 Stk. 2.  Bestyrelsen skal omfatte 3 eller 6 medlemmer.
Stk. 3.  Samtidig med udpegelsen af bestyrelsesmedlemmer  

 udpeger kommunalbestyrelsen suppleanter for disse.
Suppleanterne indstilles  

 på samme måde som bestyrelsesmedlemmerne, jf. stk. 1. Suppleanternes  

 valgperiode følger de valgperioder, som er fastsat for de  

 bestyrelsesmedlemmer, som de er suppleanter for.
 Stk. 4.  De af beboerne i ungdomsboliginstitutionerne  

 indstillede bestyrelsesmedlemmer skal tillige være valgt til medlem af  

 beboerrådet, jf. § 12, stk. 1.
 Stk. 5.  Bestyrelsesmedlemmer og suppleanter, der  

 indstilles af uddannelsesinstitutionernes ledelse eller udpeges direkte af  

 kommunalbestyrelsen, kan ikke være uddannelsessøgende eller andre unge med  

 særligt behov.
Stk. 6.  Bestyrelsen oplyser skriftligt i rimelig tid  

 inden udpegningen til bestyrelsen, jf. stk. 7, de i stk. 1 omhandlede  

 uddannelsesinstitutioners ledelse om adgangen til at indstille medlemmer og  

 suppleanter til bestyrelsen.
Bestyrelsen oplyser endvidere  

 kommunalbestyrelsen om de indstillede bestyrelsesmedlemmer og suppleanter.
Stk. 7.  Udpegningen gælder, for såvidt angår de  

 medlemmer, der udpeges direkte af kommunalbestyrelsen, for  

 kommunalbestyrelsens valgperiode.
For de øvrige medlemmers vedkommende gælder  

 udpegningen for 2 år, og halvdelen afgår hvert år.
Hvis bestyrelsen er på 3  

 medlemmer, afgår 1 medlem hvert år.
Genudpegningen kan finde sted.
Ved den  

 første udpegning bestemmes det ved lodtrækning, hvilke bestyrelsesmedlemmer  

 der skal afgå først.
§ 5.  Kan det nødvendige antal bestyrelsesmedlemmer  

 ikke udpeges efter retningslinierne i § 4, stk. 1, kan kommunalbestyrelsen  

 udpege sådanne medlemmer, som den finder egnede.
Højst en trediedel af  

 medlemmerne kan udpeges blandt unge uddannelsessøgende eller andre unge med  

 særligt behov.
Beboerråd.
Beboermøde § 6.  Ungdomsboliginstitutionens beboere har ret til  

 medindflydelse på institutionens drift efter reglerne i §§ 8-10, såfremt de  

 på et beboermøde træffer beslutning herom og vælger beboerråd til at udøve  

 medindflydelse, jf. § 7 og § 12.
 § 7.  Beboerne kan vælge et beboerråd, jf. § 6.  

 Beboerrådet skal bestå af et ulige antal medlemmer, jf. § 12. Der skal være  

 mindst 3 medlemmer, hvoraf den ene er formand.
 Stk. 2.  Valgbare som medlemmer af beboerrådet er  

 beboere i ungdomsboliginstitutionen.
Stk. 3.  Valgperioden for beboerrådsmedlemmer og  

 suppleanter for disse er 2 år.
Genvalg kan finde sted.
 Stk. 4.  Hvervet som medlem af beboerrådet er ulønnet.  

 Institutionen afholder rimelige udgifter i forbindelse med beboerrådets  

 arbejde.
 Stk. 5.  Beboerrådet kan i en forretningsorden træffe  

 nærmere bestemmelse om udførelse af sit hverv.
§ 8.  Beboerrådet overvåger ejendommens  

 vedligehodelsestilstand og pasning samt påser, at der er god orden i  

 institutionen.
Eventuelle henvendelser herom sker til bestyrelsen.
Stk. 2.  Beboerrådet kan med beboermødets godkendelse  

 jf. § 11, vedtage ændringer i den husorden, der er forelagt af  

 ungdomsboliginstitutionens bestyrelse.
Forslaget til ny husorden skal forud  

 for beboermødet udsendes til samtlige beboere.
 Stk. 3.  Beboerrådet skal orienteres om ansættelse og  

 afskedigelse af ejendomsfunktionærer.
Stk. 4.  Beboerrådet indkaldes af bestyrelsen til et  

 møde med den bygningssagkyndige om tilrettelæggelse af 5 års eftersynet, jf..  

 § 62 c, stk. 1 i lov om boligbyggeri.
Beboerrådet har ret til at være til  

 stede ved eftersynet og til at blive orienteret om den rapport, der afgives  

 på baggrund af eftersynet.
Stk. 5.  Beboerrådet kan med beboermødets godkendelse  

 træffe beslutning om, hvorvidt fordeling af udgifterne til varme og el skal  

 ske på grundlag af enten varmefordelingsmå~ ler/elektricitetsmåler, eller om  

 fordeling skal ske efter bruttoetageareal eller rumfang.
Beboerrådet kan  

 endvidere med beboermødets godkendelse træffe beslutning om, at udgifterne  

 til vand skal fordeles på grundlag af individuelle vandmålere.
Fremsætter  

 mindst 1/4 af beboermødets stemmeberettigede deltagere krav herom, skal den  

 endelige godkendelse af beslutningen dog ske ved uafstemning blandt  

 institutionens beboere efter reglerne i § 11, stk. 5.
§ 9.  Det af bestyrelsen for institutionen udarbejdede  

 driftsbudget skal forinden bestyrelsens endelige godkendelse forelægges  

 beboerrådet.
Beboerrådet forelægger institutionens budget for det kommende  

 driftsår for beboermødet, jf. § 12, stk. 2.
 Stk. 2.  Beboerrådet kan efter forelæggelse på det  

 ordinære beboermøde, jf. § 12, stk. 1, og beboermødet i henhold til § 12,  

 stk. 2, inden for rammerne af det driftsbudget, der fremsendes til  

 kommunalbestyrelsens godkendelse, træffe beslutning om, i hvilken rækkefølge  

 bestyrelsen skal lade udføre vedligeholdelses- og forbedringsarbejder samt  

 fornyelser i institutionen.
Stk. 3.  Beboerrådet kan beslutte, at der i  

 institutionen skal udføres rimelige moderniseringsarbejder (ombygning,  

 herunder energibesparende foranstaltninger og tekniske installationer)  

 kollektive anlæg, (vaskerier, fælleslokaler m.v.), ekstraordinære  

 renoveringsarbejder samt udbedring af byggeskader.
Beboerrådet kan endvidere  

 træffe beslutning om driften og indretningen af fælleslokaler i  

 institutionen, samt om etablering af fritidsaktiviteter og lignende i  

 institutionen.
Stk. 4.  Tiltræder beboerrådet samtidig den  

 lejeforhøjelse, der er nødvendig til gennemførelse af beslutninger efter stk.  

 3, skal bestyrelsen søge forslaget gennemført.
Beboerrådets beslutninger  

 efter stk. 3 skal godkendes på et beboermøde, inden bestyrelsen principielt  

 søger forslaget gennemført.
Beboerrådets beslutninger efter stk. 3, 1.  

 punktum skal endvidere godkendes på et beboermøde inden arbejderne  

 påbegyndes, hvis de samlede udgifter til arbejdernes udførelse efter holdt  

 licitation er steget med mere end 15 pct.
Overstiger den påregnede  

 lejeforhøjelse 15 pct. af den gældende årsleje og fremsætter mindst 1/4 af  

 beboermødets stemmeberettigede deltagere krav herom, skal den endelig  

 godkendelse af beslutningen efter stk. 3, 1. punktum dog ske ved urafstemning  

 blandt institutionens beboere efter reglerne i § 11, stk. 5.
Stk. 5.  Bestyrelsen for institutionen kan ikke  

 gennemføre de arbejder, der er nævnt i stk. 2 i en anden rækkefølge, end  

 beboerrådet har godkendt, medmindre kommunalbestyrelsen meddeler pålæg herom.  

 Bestyrelsen for institutionen kan ikke uden beboerrådets samtykke, der er  

 tiltrådt af beboermødet, gennemføre arbejder, der er nævnt i stk. 3,  

 medmindre kommunalbestyrelsen meddeler pålæg herom.
Bestyrelsen kan dog lade  

 nødvendige vedligeholdelsesarbejder udføre på ejendommen, hvis arbejderne er  

 af en sådan art, at de ikke uden væsentlig ulempe kan afvente beboerrådets  

 beslutning.
 Stk. 6.  Årsregnskab for institutionen skal forinden  

 bestyrelsens endelige godkendelse forelægges det ordinære beboermøde af  

 beboerrådet til godkendelse, jf. § 12, stk. 1. Er beboerråd ikke valgt, skal  

 årsregnskab for beslutninger i henhold til stk. 1-3 forelægges beboermødet af  

 institutionens bestyrelse.
 Stk. 7.  Institutionens bestyrelse indbringer eventuelle  

 tvistigheder mellem bestyrelsen og beboerrådet om driftsbudget og mellem  

 bestyrelsen, beboerrådet eller beboermødet om årsregnskab for  

 kommunalbestyrelsen, som træffer den endelige administrative afgørelse.  

 Indbringelse af eventuelle tvistigheder for kommunalbestyrelsen har  

 opsættende virkning for så vidt angår arbejdernes udførelse.
 § 10.  Beboerrådet kan beslutte, at den endelige  

 afgørelse af spørgsmål, der henhører under beboerrådet, skal træffes ved  

 urafstemning blandt institutionens beboere efter reglerne i § 11, stk. 5.
§ 11.  Beboerrådet indkalder skriftligt samtlige  

 beboere til beboermøde med mindst 8 dages varsel.
Indkaldelsen skal ledsages  

 af en angivelse af det eller de enmer, som skal drøftes på mødet, jf. dog  

 stk. 3. Samtidig indkaldes bestyrelsen på tilsvarende måde.
Stk. 2.  Adgang til beboermødet og stemmeret på dette  

 har beboere i ungdomsboliginstitutionen.
Hver beboer har 1 stemme.  

 Bestyrelsen har tillige adgang, men uden stemmeret, medmindre vedkommende er  

 beboer i institutionen.
Stk. 3.  Enhver, der efter stk. 2, har adgang til  

 beboermødet, har ret til at få et angivet emne behandlet på mødet og til at  

 tage ordet.
Forslag, der ønskes behandlet på det ordinære beboermøde, skal  

 være beboerrådet i hænde senest 5 dage før mødet.
Forslag udsendes til  

 institutionens beboere senest 3 dage før et beboermøde.
Stk. 4.  Beboermødets beslutninger træffes på grundlag  

 af almindelig stemmeflerhed blandt de tilstedeværende.
Der kan ikke stemmes  

 ved fuldmagt.
Stk. 5.  Beboermødet kan beslutte, at den endelige  

 afgørelse af emner, der er til behandling på beboermødet, skal træffes ved  

 efterfølgende urafstemning blandt ungdomsboliginstitutionens beboere, hvor  

 hver beboer har 1 stemme.
Urafstemningens resultat træffes på grundlag af  

 almindelig stemmeflerhed blandt de deltagende i urafstemningen.
Når forslag  

 har været undergivet urafstemning, kan ny urafstemning om samme forslag først  

 finde sted efter afholdelse af ordinært beboermøde.
 § 12.  Beboerrådet skal hvert år senest 5 måneder  

 efter regnskabsårets afslutning foranledige afholdt ordinært beboermøde.  

 Dagsordenen for beboermødet skal mindst omfatte følgende punkter:
 Stk. 2.  Beboerrådet skal hvert år senest 4 måneder før  

 regnskabsårets slutning forelægge institutionens budget for det kommende  

 driftsår for beboermødet.
Stk. 3.  Ekstraordinært beboermøde afholdes når Stk. 4.  Tager beboerne i en ny institution ikke inden 6  

 måneder efter indflytningen initiativ til indkaldelse af et beboermøde,  

 påhviler det bestyrelsen for institutionen at indkalde til det første  

 beboermøde.
Er der valgt beboerråd indkaldes de følgende beboermøder af  

 beboerrådet, jf. stk. 1.
Stk. 5.  Årsregnskabet i form af hovedtal for årets  

 drift og status samt driftsbudgettets hovedtal udsendes til samtlige beboere  

 forud for de i henholdsvis stk. 1 og 2 nævnte møder.
Ved henvendelse til  

 bestyrelsen eller beboerrådet skal beboerne have udleveret det fuldstændige  

 årsregnskab og driftsbudget.
§ 13.  Er mødeprocenten på det årlige ordinære  

 beboermøde meget ringe, kan institutionens bestyrelse efter forhandling med  

 beboerrådet indkalde til et beboermøde med forslag om ophævelse af  

 beboerrådet som eneste punkt på dagsordenen.
Forslag om ophævelse af  

 beboerrådet kan kun behandles på et ekstraordinært beboermøde, jf. § 12, stk.  

 3. Er et beboerråd ikke oprettet, skal årsregnskabet og driftsbudgettet, jf.  

 § 12, stk. 1-2 og beslutninger i henhold til § 8, stk. 2 og 5 samt § 9, stk.  

 2-3, forelægges beboermødet af institutionens bestyrelse.
Bestyrelsen  

 varetager herudover øvrige funktioner, der er henlagt til beboerrådet.
 Likvidation m.v.
 § 14.  Hvis ungdomsboliginstitutionen ikke længere  

 opfylder sit formål, eller hvis den drives med fortsat underskud, kan  

 bestyrelsen træffe bestemmelse om, at institutionen ophæves ved likvidation.  

 Likvidationen skal godkendes af Bygge- og Boligstyrelsen efter indstilling  

 fra kommunalbestyrelsen.
Stk. 2.  Ved likvidation anvendes de fremkomme midler i  

 første række til betaling af gæld.
Er der herefter noget tilbage, bestemmer  

 Bygge- og Boligstyrelsen anvendelsen heraf efter indstilling fra likvidator  

 og kommunalbestyrelsen.
 Stk. 3.  Likvidationen foretages af en likvidator  

 udpeget af Bygge- og Boligstyrelsen efter indstilling fra  

 kommunalbestyrelsen.
Ikrafttrædelse § 15.  Reglerne i denne bekendtgørelse gælder uanset  

 modstående bestemmelser i institutionens vedtægter, fundats eller lignende.
 Stk. 2.  Kommunalbestyrelsen påser, at  

 ungdomsboligerinstitutionernes vedtægter er bragt i overensstemmelse med  

 Bygge- og Boligstyrelsens normalvedtægt for selvejende  

 ungdomsboliginstitutioner, der er opført med statsstøtte, senest den 31.  

 december 1991.
 § 16.  Bekendtgørelsen træder i kraft den 9. oktober  

 1991 og har virkning for beboerrådsmøder og beboermøder, der afholdes den 1.  

 december 1991 og senere, samt de bestyrelsesmøder, der afholdes den 1. januar  

 1992 og senere.
 Stk. 2.  Kommunalbestyrelsen kan dog beslutte, at valg  

 af ny bestyrelse efter denne bekendtgørelse først skal finde sted ved udløbet  

 af den eksisterende valgperiode.
 Stk. 3.  Samtidig ophæves Boligministeriets  

 bekendtgørelse nr. 179 af 20. april 1979 om statsstøttede kollegier.
