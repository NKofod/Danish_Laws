Nr BSF 59 Forslag til folketingsbeslutning om nedsættelse af et folketingsudvalg  

 vedrørende en bæredygtig landbrugsudvikling Fremsat af Løvig Simonsen (S) Bjørn Westh (S) Rønholt (KF) Sønderby (V)  

 Gade (SF) Lis Noer Holmberg (CD) Lone Dybkjær (RV) Glønborg (KRF) den 14. marts 1991 Vedtaget ved anden (sidste) behandling den 21. marts 1991 1. Der nedsættes et udvalg på 17 medlemmer og stedfortrædere til behandling af emner vedrørende en bæredygtig landbrugsudvikling, herunder til behandling af eventuelle lov- og beslutningsforslag herom, der henvises til udvalget.
 2. Udvalget ophører efter det førstkommende folketingsvalg, eller  

 hvis det på et tidligere tidspunkt i meddelelse til Folketinget erklærer sit  

 arbejde for afsluttet.
Oprindeligt fremsat forslag 1. Der nedsættes et udvalg på 17 medlemmer og stedfortrædere til behandling af emner vedrørende en bæredygtig landbrugsudvikling, herunder til behandling af eventuelle lov- og beslutningsforslag herom, der henvises til udvalget.
 2. Udvalget ophører efter det førstkommende folketingsvalg, eller  

 hvis det på et tidligere tidspunkt i meddelelse til Folketinget erklærer sit  

 arbejde for afsluttet.
Bemærkninger til forslaget Der foreslås nedsat et udvalg, som ud over at behandle eventuelle  

 forslag, som Folketinget måtte beslutte at henvise til udvalget, skal  

 behandle emner vedrørende en bæredygtig udvikling i landbruget.
 Der henvises i den forbindelse til, at regeringen i redegørelse af 8. maj  

 1990 om vandmiljøplanen over for Folketinget tilkendegav senest den 1. april  

 1991 at ville fremlægge en handlingsplan for en bæredygtig  

 landbrugsudvikling, se Folketingstidende 1989-90, forhandlingerne sp. 9088.
 Udvalget ophører efter det førstkommende folketingsvalg, eller hvis det på  

 et tidligere tidspunkt i meddelelse til Folketinget erklærer sit arbejde for  

 afsluttet.
