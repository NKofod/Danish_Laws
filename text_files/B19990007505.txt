Bekendtgørelse om ændring af  

 bekendtgørelse om de erhvervsgymnasiale uddannelser § 1 I bekendtgørelse nr. 368 af 3. juni 1997 om de erhvervsgymnasiale  

 uddannelser foretages følgende ændringer:
 1. § 1 affattes således:
»§ 1. Ansøgere optages til den indledende del af  

 uddannelsen, hvis de 1)	har afsluttet 9. klasse i grundskolen, 2)	har modtaget undervisning i tysk eller fransk på 7.-9.  

 klassetrin (tilbudsfag) eller undervisning i tysk eller fransk på 8.-9.  

 klassetrin (prøveforberedende valgfag) i grundskolen, 3)	efter den hidtidige skoles vurdering forventes at kunne følge  

 undervisningen på tilfredsstillende måde og fuldføre  

 uddannelsen på normal tid, 4)	har aflagt den skriftlige del af folkeskolens afgangsprøve  

 eller udvidede afgangsprøve i dansk og regning/matematik og 5)	har aflagt den mundtlige del af folkeskolens afgangsprøve  

 eller udvidede afgangsprøve i dansk, samt for ansøgere til  

 uddannelsen til højere handelseksamen i engelsk og tysk eller fransk  

 og for ansøgere til uddannelsen til højere teknisk eksamen i  

 fysik/kemi.
 Stk. 2. Ansøgere, der opfylder betingelserne i  

 stk. 1, nr. 1 - 2 og nr. 4 - 5 og af den hidtidige skole er betegnet som  

 »måske egnet« eller »ikke egnet«, optages til den indledende del af  

 uddannelsen, hvis den primært søgte erhvervsskole efter en  

 optagelsessamtale eller optagelsesprøve vurderer, at ansøgeren  

 kan følge undervisningen på tilfredsstillende måde og  

 fuldføre uddannelsen på normal tid.
Stk. 3. Ansøgere kan optages i den indledende del  

 uanset kravene i stk. 1, når erhvervsskolen ud fra en samlet  

 vurdering af ansøgerens modenhed, selvstændighed og kundskaber  

 forventer, at ansøgeren kan følge undervisningen på  

 tilfredsstillende måde og fuldføre uddannelsen på normal  

 tid.
Erhvervsskolen kan betinge optagelsen af, at ansøgeren  

 vælger bestemte fag eller følger supplerende undervisning,  

 når ansøgeren mangler forudsætninger i et fag, men efter  

 skolens vurdering i øvrigt er egnet til optagelse.
 Stk. 4. Skolens vurdering efter stk. 1, nr. 3, bevarer  

 sin gyldighed i 3 år.
 Stk. 5. Udbyder erhvervsskolen forskellige indledende  

 forløb, vælger ansøgeren blandt dem.
 Stk. 6. Erhvervsskolen vejleder ansøgeren om, hvilken  

 2. skoleperiode i en erhvervsuddannelse en indledende del af højere  

 teknisk eksamen giver fritagelse for, samt i hvilket omfang den indledende  

 del af højere handelseksamen giver fritagelse for 2. skoleperiode i en  

 erhvervsuddannelse.«.
 2. § 2 affattes således:
»§ 2. Ansøgere efter § 1, stk. 2 indkaldes af  

 den primært søgte erhvervsskole til en optagelsessamtale eller  

 optagelsesprøve.
Skolen træffer afgørelse om optagelse  

 på grundlag af en samlet vurdering af optagelsessamtalens eller  

 optagelsesprøvens forløb, den hidtidige skoles vurdering efter  

 § 1, stk. 1, nr. 3, og ansøgerens standpunkter og resultater  

 i det hidtidige skoleforløb.
 Stk. 2. Erhvervsskolen kan indkalde ansøgere efter  

 § 1, stk. 3 til optagelsessamtale på skolen og holde  

 optagelsesprøve til brug ved vurderingen.
 Stk. 3. Skolens afgørelse om optagelse efter  

 stk. 1 og 2 meddeles skriftligt senest den 1. juli til ansøgeren,  

 eller hvis denne er undergivet forældremyndighed, til  

 forældremyndighedens indehaver.
 Stk. 4. Hvis en erhvervsskole optager flere ansøgere  

 efter § 1, stk. 1 og 2, end skolen har plads til, sørger  

 skolen med udgangspunkt i ansøgernes angivelser i ansøgningen  

 for, at en anden skole med den søgte uddannelse tilbyder plads til de  

 optagelsesberettigede ansøgere, som den primært søgte  

 skole ikke selv har plads til.
 Stk. 5. En skole, der har optaget alle rettidigt tilmeldte  

 ansøgere, herunder ansøgere, der er henvist fra en anden skole,  

 jf. stk. 4, kan optage ansøgere, der søger om optagelse  

 efter udløbet af fristen, jf. § 4, hvis skolen har plads.
 Stk. 6. Skolerne skal samarbejde med naboskolerne og andre  

 søgte skoler om vurderingen og optagelsen efter § 1, stk. 2  

 og 3.«.
 3. I § 4, stk. 1, ændres »§ 2« til:  

 »§ 1«.
§ 2 Bekendtgørelsen træder i kraft den 15. februar 1999.
