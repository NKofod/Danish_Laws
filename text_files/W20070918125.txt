Landsskatteretskendelse vedr.
Frisørskole anset momspligtig  

 ved salg af hårbehandlinger Klagen skyldes, at en  

 frisørskole er pålagt momspligt ved salg af hårbehandlinger, da disse ikke er  

 anset for momsfritagne i henhold til momslovens § 13, stk. 1, nr. 3.
Landsskatterettens afgørelse Regionens afgørelse  

 stadfæstes.
Sagens oplysninger A Frisørskole ApS er  

 beliggende i X, og uddanner frisører.
Uddannelsen består af 12 måneders  

 undervisning  

 af såvel teoretisk som praktisk karakter.
I undervisningen benyttes  

 fagskolelærere på linje med tekniske skoler.
Forløbet, der i det hele foregår  

 på skolen, afsluttes med eksamen.
Som led i den praktiske undervisningsdel  

 foretager eleverne de første 3 måneder alene klipninger m.v. på  

 prøvehoveder,  

 og foretager først derefter arbejde på levende modeller.
Modellerne har ingen  

 tilknytning til skolen, og henvender sig bl.a. via annoncering i aviser m.m.  

 For de udførte ydelser betaler modellerne følgende priser (pr. 1. januar  

 2004):
Vask/klip/føn 80 kr.
Vask/klip/farve/føn 268 kr.
Tillæg for skulderlangt hår 100 kr.
Vask/klip/permanent/føn 268 kr.
Vask/klip/lyse spidser/føn  

 herre 138 kr.
 Vask/w.o.
 58 kr.
Vask/føn 28 kr.
Vask/føn/let makeup 98 kr.
Farve bryn/vipper 58 kr.
Klageren har oplyst, at der  

 oftest er tale om egentlige klipninger, hvortil der kun i mindre grad medgår  

 materialer.
Der er ikke tale om megen avance for skolen.
 I årene 2002-2004 havde  

 skolen følgende nettoomsætning ved udført arbejde på modeller:
 2002:  

 	  

 	  

 	  

 	  

 1.802.859 kr.
 2003:  

 	  

 	  

 	  

 	  

 1.932.883 kr.
 2004:  

 	  

 	  

 	  

 	  

 1.729.831 kr.
 A Frisørskole ApS er etableret på  

 privatretligt grundlag og modtager ikke offentligt tilskud.
ToldSkats afgørelse Regionen har ved den  

 påklagede afgørelse anset klageren for momspligtig af ydelser vedrørende  

 hårbehandling på modeller.
Ved afgørelsen har regionen  

 bl.a. henvist til, at hårbehandlingerne må anses for momspligtige ydelser,  

 for  

 hvilke der ikke kan gives momsfritagelse.
Ydelserne kan ikke betragtes som  

 nært  

 forbundet med undervisningsydelserne, hvorfor betingelserne i momslovens §  

 13,  

 stk. 1, nr. 3, ikke finder anvendelse.
 Afgørelsen har virkning fra  

 og med 1. januar 2005, og ændrer en tidligere tilkendegivelse fra regionen  

 overfor klageren om momsfritagelse vedrørende samme type leverancer.
Klagerens påstand og argumenter Klageren har overfor  

 Landsskatteretten fremsat påstand om, at ydelser vedrørende hårbehandling på  

 modeller anses for momsfritagne.
Til støtte for påstanden har  

 klageren bl.a. henvist til momslovens § 13, stk. 1, nr. 3, der fritager  

 undervisningsydelser  

 for moms.
Selskabets indtægt ved hårbehandlinger sker i nær forbindelse med  

 undervisningen, og er derfor omfattet af fritagelsesbestemmelsen.
Afgørelsen  

 refereret i SKM2003.43.LSR er ikke relevant for nærværende sag, bl.a. da A  

 Frisørskole ApS ikke modtager offentligt tilskud.
Landsskatterettens bemærkninger og begrundelse I henhold til momslovens § 4,  

 stk. 1, betales der afgift af varer og ydelser, der leveres mod vederlag her  

 i  

 landet.
Ved levering af en vare forstås overdragelse af retten til som ejer  

 at  

 råde over et materielt gode.
Levering af en ydelse omfatter enhver anden  

 levering.
 Momslovens § 13, stk. 1, nr.  

 3, fritager følgende varer og ydelser for afgift:
Skoleundervisning og  

 undervisning på videregående uddannelsesinstitutioner, faglig uddannelse,  

 herunder omskoling, og anden undervisning, der har karakter af skolemæssig  

 eller faglig undervisning, samt levering af varer og ydelser med nær  

 tilknytning hertil.
Fritagelsen omfatter dog ikke kursusvirksomhed, der  

 drives  

 med gevinst for øje, og som primært retter sig mod virksomheder og  

 institutioner m.v. Den danske  

 momsfritagelsesbestemmelse hviler på Rådet for De europæiske Fællesskabers 6.  

 momsdirektivs artikel 13, punkt A, stk. 1, litra i) og j), der indeholder  

 fritagelsesbestemmelser vedrørende følgende ydelser:
i) uddannelse af børn og  

 unge, skole- og universitetsundervisning, faglig uddannelse eller omskoling  

 samt tjenesteydelser og levering af goder med nær tilknytning hertil, som  

 præsteres af offentligretlige organer med disse formål eller af andre  

 organer,  

 der er anerkendt af den pågældende medlemsstat som havende tilsvarende  

 formål; j) privattimer givet af  

 undervisere på skole- eller universitetsniveau; De omhandlede frisørydelser  

 leveres af elever på A Frisørskole ApS som privatretligt organ uden  

 offentligt  

 tilskud.
 Ydelserne udføres overfor 3.  

 mand, der ikke er elever, som modtager undervisning på skolen, og som betaler  

 vederlag til skolen efter en særskilt prisliste.
Disse ydelser kan herefter  

 ikke karakteriseres som undervisningsydelser eller som ydelser i nær  

 tilknytning til undervisningen.
Ydelserne er i overensstemmelse hermed ikke  

 fritaget for moms i henhold til momslovens § 13, stk. 1, nr. 3. Det bemærkes  

 tillige, at det af EF-domstolens praksis følger, at fritagelsesbestemmelserne  

 skal fortolkes indskrænkende.
 Den påklagede afgørelse  

 stadfæstes derfor.
