 I henhold til § 2 i lov om godkendelse af handelsskoler, tekniske skoler  

 samt maskinmester- og maskinistskoler og tilskud m.v. til disse skoler, jfr.  

 lovbekendtgørelse nr. 187 af 9. april 1981, som ændret senest ved § 23 i lov  

 nr. 217 af 23. april 1986, fastsættes:
Almindelige bestemmelser § 1.  Undervisningsministeriet, direktoratet for  

 erhvervsuddannelserne, kan godkende, at tekniske skoler gennemfører  

 uddannelse til teknisk assistent og uddannelse til teknisk tegner.
 § 2.  Uddannelsen til teknisk assistent varer 2 år og  

 består af 2 halvårige skoleophold på hver normalt 105 undervisningsdage og 1  

 års praktikophold i en privat eller offentlig virksomhed mellem de 2  

 skoleophold.
Stk. 2.  Uddannelsens formål er at kvalificere eleverne  

 teoretisk og praktisk til at virke som assistenter inden for konstruktion,  

 planlægning, produktionsforberedelse, drift, udvikling, produktmodning,  

 tegningsfremstilling m.v.
Uddannelsen skal typisk kvalificere til arbejde  

 inden for industri, håndværk, bygge- og anlægsvirksomheder, ingeniør- og  

 arkitektfirmaer, teknisk orienterede offentlige institutioner,  

 landinspektørvirksomhed m.v.
 § 3.  Uddannelsen til teknisk tegner varer 2 år og  

 består af 1 halvårigt skoleophold på normalt 105 undervisningsdage, der er  

 identisk med 1. skoleophold i uddannelsen til teknisk assistent, efterfulgt  

 af 1 1/2 års praktikophold i en privat eller offentlig virksomhed.
 Stk. 2.  Uddannelsens formål er at kvalificere eleverne  

 teoretisk og praktisk til at virke som tegnere inden for det tekniske område.  

 Uddannelsen skal typisk kvalificere til arbejde inden for industri, håndværk,  

 bygge- og anlægsvirksomheder, ingeniør- og arkitektfirmaer, teknisk  

 orienterede offentlige institutioner, landinspektørvirksomhed m.v.
Optagelsesbetingelser § 4.  Den uddannelsessøgende skal have gennemført en  

 efg-basisuddannelse inden for bygge- og anlægsområdet, jern- og metalområdet,  

 de grafiske fag eller handels- og kontorområdet.
Desuden optages  

 uddannelsessøgende med anden uddannelsesmæssig eller beskæftigelsesmæssig  

 baggrund af mindst samme varighed, som efter skolens skøn kan give  

 tilsvarende grundlag for gennemførelse af uddannelserne.
 Stk. 2.  Færdiguddannede tekniske tegnere, der har  

 gennemført deres uddannelse efter denne bekendtgørelse, kan optages i 2.  

 skoleophold i uddannelsen til teknisk assistent, hvis skolen kan godkende  

 indholdet af deres 1 1/2 årige praktikophold som ligestillet med et teknisk  

 assistentpraktikophold.
 Stk. 3.  Direktoratet fastsætter nærmere regler om  

 optagelse og meritoverførsel efter indstilling fra det uddannelsesnævn, der  

 er nævnt i § 20.
Adgangsregulering § 5.  Er der flere kvalificerede ansøgere, end skolen  

 har plads til, optages først uddannelsessøgende, der har gennemført en  

 erhvervsfaglig basisuddannelse.
Direktoratet kan fastsætte nærmere regler om  

 adgangsregulering.
 Stk. 2.  Skolen formidler kontakt mellem afviste,  

 kvalificerede ansøgere og skoler med ledig kapacitet inden for uddannelserne.
 Undervisning m.v.
§ 6.  Undervisningen i det fælles skoleophold for  

 uddannelserne til teknisk assistent og teknisk tegner omfatter 735 lektioner,  

 incl. tid til afholdelse af eksamen.
Lektionerne fordeles således:
Undervisningen i 2. skoleophold i uddannelsen til teknisk assistent  

 omfatter 714 lektioner, incl. tid til afholdelse af eksamen.
Lektionerne  

 fordeles således:
--------------------------------------------------------------------- Stk. 3.  Elever i B-linien skal desuden gennemgå et  

 kursus i landmåling.
Kurset omfatter 105 lektioner og afholdes i praktiktiden  

 eller efter 2. skoleophold.
Stk. 4.  Skolen kan i de fælles skoleophold i  

 uddannelserne til teknisk assistent og teknisk tegner tilbyde supplerende  

 undervisning i op til 2 ugentlige lektioner.
Den supplerende undervisning kan  

 tilbydes i fagene maskinskrivning, matematik/ naturlære og engelsk.
 § 7.  Formålet med undervisningen i det fælles  

 skoleophold i uddannelserne til teknisk assistent og teknisk tegner er:
Matematik/ naturlære - at sætte eleven i stand til at anvende fagets emner og metoder med  

 løsning af simple, praktiske problemer.
Datalære - at give eleven kendskab til samfundets og erhvervslivets anvendelse af  

 edb - at give eleven kendskab til edb-programmers funktion og virkemåde - at give eleven grundlag for at vurdere generelle edb-systemers og  

 applikationsprogrammers muligheder og begrænsninger.
 Der lægges vægt på, at faget skal tjene som et hjælpemiddel ved løsning af  

 praktiske opgaver i de øvrige fag.
Tegning og teknologi, bygge og anlæg, mekanisk og el-teknik - at give eleven viden om kravene til teknisk dokumentation - at sætte eleven i stand til at anvende informationssystemer ved søgning  

 af tekniske informationer - at give eleven kendskab til teknologi, måleteknikker og materialer,  

 anvendt inden for bygge- og anlægsområdet samt maskin- og el-området.
Driftsteknik - at give eleven kendskab til virksomheders organisation, økonomi,  

 styringsområder og hjælpefunktioner samt til de på virksomheden gældende  

 samarbejds- og aftaleforhold.
 Stk. 2.  Formålet med undervisningen i 2. skoleophold i  

 uddannelsen til teknisk assistent er:
Matematik/ naturlære - at sætte eleven i stand til at anvende fagets emner og metoder ved  

 løsning af praktiske opgaver med særligt henblik på de læste specialeområder.
Teknologi/ konstruktion/ tegning B og M - at sætte eleven i stand til at løse konstruktions- og  

 dimensioneringsopgaver samt andre tekniske beregningsopgaver - at give eleven forståelse af sammenhængen mellem konstruktioners  

 udformning og den anvendte teknologi - at sætte eleven i stand til at fremstille teknisk dokumentation.
Teknologi/ konstruktion/ tegning D - at videreudvikle elevens viden om konstruktion og dimensionering - at give eleven øvelse i udførelse af håndskitser og simple  

 konstruktionstegninger.
Driftsteknik D - at sætte eleven i stand til at løse driftstekniske og  

 virksomhedsøkonomiske opgaver - at sætte eleven i stand til at fremstille driftsteknisk dokumentation.
Driftsteknik B og M - at give eleven kendskab til virksomhedens økonomiske, driftstekniske og  

 aftalemæssige forhold, specielt inden for det brancheområde, som  

 specialeretningen knytter sig til.
§ 8.  Eleverne har pligt til at deltage i  

 undervisningen.
Har en elev tidligere bestået en prøve i en anden uddannelse  

 af mindst tilsvarende omfang i et eller flere fag, kan skolen dog fritage  

 eleven for at deltage i undervisningen og for at aflægge prøve i faget/  

 fagene.
 Stk. 2.  Direktoratets retningslinier vedrørende  

 mødepligten til efg-undervisningen finder tilsvarende anvendelse for  

 uddannelserne til teknisk assistent og teknisk tegner.
 § 9.  Under skoleopholdene foretager skolen løbende en  

 bedømmelse af den enkelte elevs udbytte af undervisningen og tilbyder  

 studievejledning.
Eksamen § 10.  En elev kan normalt kun indstille sig til  

 eksamen, hvis eleven har deltaget i undervisningen og afleveret de skriftlige  

 arbejder, herunder kursusarbejder, i et omfang, skolen finder tilstrækkeligt.
 § 11.  Der afholdes eksamen efter følgende plan:
 Ved afslutningen af det fælles skoleophold i uddannelserne til teknisk  

 assistent og teknisk tegner:
 Ved afslutningen af 2. skoleophold i uddannelsen til teknisk assistent:
--------------------------------------------------------------------- ------------------------------------------------------------------ De anvendte symboler har følgende betydning:
S - for skriftlig prøve K - for kursusarbejder M - for mundtlig prøve Å - for årsbedømmelse Stk. 2.  For afholdelse af eksamen gælder de til enhver  

 tid fastsatte generelle bestemmelser om eksamensordningen ved de tekniske  

 skoler.
 Stk. 3.  Direktoratet kan efter indstilling fra  

 uddannelsesnævnet fastsætte yderligere regler om eksamen og bedømmelse i en  

 bedømmelsesplan.
 Stk. 4.  Som årsbedømmelse gives en karakter, som  

 udtrykker lærerens vurdering af elevens standpunkt ved skoleopholdets  

 afslutning.
 Stk. 5.  Bedømmelsen af de skriftlige og mundtlige  

 prøver ved eksamen og af kursusarbejder foretages af vedkommende lærer og en  

 censor.
Stk. 6.  Censor beskikkes af eksamenskommissionen for  

 den tekniske undervisning.
Ingen kan beskikkes efter at være fyldt 70 år.
 § 12.  Ved karaktergivningen anvendes følgende  

 karakterskala:
 13 Gives for den usædvanlig selvstændige og udmærkede præstation.
 11 Gives for den udmærkede og selvstændige præstation.
 10 Gives for den udmærkede, men noget rutineprægede præstation. 9 Gives  

 for den gode præstation, der ligger lidt over middel. 8 Gives for den  

 middelgode præstation. 7 Gives for den ret jævne præstation, der ligger lidt  

 under middel. 6 Gives for den noget usikre, men nogenlunde tilfredsstillende  

 præstation. 5 Gives for den meget usikre og ikke tilfredsstillende  

 præstation.
 03 Gives for den meget usikre, meget mangelfulde og utilfredsstillende  

 præstation.
 00 Gives for den helt uantagelige præstation.
 § 13.  Eksamen er bestået, hvis karaktergennemsnittet  

 er mindst 6. Endvidere kræves ved den afsluttende eksamen i uddannelsen til  

 teknisk assistent for B- og M-linien, at summen af karakterer i konstruktion  

 og tegning (K + S) er mindst 12, og for D-linien, at summen af karakterer i  

 driftsteknik (M + K) er mindst 12.
 § 14.  En elev, der ikke har gennemført eller bestået  

 eksamen, kan normalt genindstille sig til eksamen 2 gange.
 Stk. 2.  Direktoratet fastsætter regler om sygeeksamen.
 Stk. 3.  Samtlige prøver ved eksamen skal normalt  

 aflægges i en eksamenstermin.
 Stk. 4.  En elev kan normalt kun fortsætte i 2.  

 skoleophold af uddannelsen til teknisk assistent, hvis eksamen efter 1.  

 skoleophold er bestået.
 § 15.  Skolen opbevarer eksamenskaraktererne og det  

 endelige eksamensresultat på betryggende vis.
 Stk. 2.  Skolen udleverer dokumentation til eleverne for  

 de opnåede eksamensresultater i det fælles skoleophold i uddannelserne til  

 teknisk assistent og teknisk tegner.
Uddannelsesbevis § 16.  Skolen udsteder uddannelsesbevis, når  

 uddannelsen er gennemført.
Beviset skal indeholde oplysning om bestået  

 eksamen, om eventuelt gennemført supplerende undervisning i maskinskrivning  

 eller engelsk og om eventuelt gennemført landmålingskursus.
Bevisets form og  

 eventuelt yderligere indhold bestemmes af direktoratet.
Stk. 2.  Til tekniske assistenter udleveres  

 uddannelsesbeviset, når eksamen efter 2. skoleophold er bestået.
Til tekniske  

 assistenter, der har valgt bygge- og anlægslinien, udleveres beviset dog  

 først, når også landmålingskurset er gennemført.
 Stk. 3.  Til tekniske tegnere udleveres  

 uddannelsesbeviset, når praktikopholdet er godkendt.
Praktikophold § 17.  Praktikopholdene har nær tilknytning til  

 uddannelsernes teoretiske dele.
Stk. 2.  Praktikopholdet gennemføres normalt straks  

 efter det fælles skoleophold.
Praktikopholdet skal godkendes af skolen, i  

 uddannelsen til teknisk assistent af den skole, hvor 2. skoleophold skal  

 gennemføres.
Godkendelse af praktikophold i uddannelsen til teknisk assistent  

 gives, inden undervisningen i 2. skoleophold begynder.
 Stk. 3.  I praktikophold medregnes ferie efter  

 ferielovens bestemmelser.
 Stk. 4.  Direktoratet fastsætter nærmere bestemmelser om  

 praktikophold efter indstilling fra uddannelsesnævnet.
 Stk. 5.  Skolen kan efter regler, der fastsættes af  

 direktoratet efter indstilling fra uddannelsesnævnet, helt eller delvis  

 fritage elever for praktikopholdet under forudsætning af, at eleverne ved  

 anden uddannelse eller ved tidligere beskæftigelse har erhvervet en for  

 uddannelsen til teknisk assistent relevant praktisk erfaring.
Specialkursus § 18.  Direktoratet kan efter indstilling fra  

 uddannelsesnævnet bestemme, at skolerne kan gennemføre specialkursus.
 Stk. 2.  Formålet med specialkursus er at give  

 færdiguddannede tekniske assistenter og tekniske tegnere mulighed for faglig  

 videreudvikling og specialisering inden for emner indeholdt i uddannelserne.
Klageadgang § 19.  Klager over skolens afgørelser efter denne  

 bekendtgørelse kan indbringes for undervisningsministeriet, direktoratet for  

 erhvervsuddannelserne.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratets afgørelser efter denne  

 bekendtgørelse, bortset fra afgørelser om lærernes tjenstlige forpligtelser,  

 kan ikke indbringes for højere administrativ myndighed.
Uddannelsesnævn og undervisningsudvalg § 20.  Direktoratet nedsætter efter forhandling med de  

 interesserede parter et uddannelsesnævn for uddannelserne til teknisk  

 assistent og teknisk tegner.
 Stk. 2.  Nævnet er rådgivende for direktoratet i alle  

 spørgsmål, der vedrører uddannelserne efter bekendtgørelsen, og kan selv  

 optage spørgsmål om uddannelserne til behandling og afgive indstilling til  

 direktoratet.
 Stk. 3.  Nævnet vælger en formand og en næstformand og  

 fastsætter selv sin forretningsorden.
 Stk. 4.  Nævnets sekretariatsfunktioner varetages af  

 direktoratet.
§ 21.  Hver skoles bestyrelse nedsætter et  

 undervisningsudvalg i samråd med de lokale interesserede faglige kredse,  

 herunder lokale repræsentanter for de organisationer, der er repræsenteret i  

 uddannelsesnævnet.
Lærere og elever udpeger hver en repræsentant til  

 udvalget.
 Stk. 2.  Udvalget er rådgivende for skolen i alle  

 spørgsmål, der vedrører undervisningen, ligesom det under uddannelserne  

 formidler forbindelse mellem elever og erhverv.
 Uddannelsesforsøg m.v.
 § 22.  Direktoratet for erhvervsuddannelserne kan  

 efter indstilling fra uddannelsesnævnet tillade, at bekendtgørelsens  

 bestemmelser fraviges som led i forsøg.
§ 23.  Direktoratet for erhvervsuddannelserne kan i  

 særlige tilfælde dispensere fra bekendtgørelsens bestemmelser efter  

 indstilling fra vedkommende skole.
Hvis ansøgningen angår uddannelsens mål,  

 indhold eller eksamen, høres uddannelsesnævnet, inden sagen afgøres.
Ikrafttræden § 24.  Bekendtgørelsen har virkning fra  

 undervisningsåret 1986-87.
 Stk. 2.  Bekendtgørelse nr. 382 af 20. juli 1981 om  

 uddannelse af tekniske assistenter og bekendtgørelse nr. 383 af 20. juli 1981  

 om uddannelse af tekniske tegnere ophæves.
 Stk. 3.  Direktoratet kan fastsætte overgangsregler for  

 elever, der er begyndt på deres uddannelse før undervisningsåret 1986-87.
