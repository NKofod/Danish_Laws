Bekendtgørelse om Ophavsretslicensnævnet I medfør af § 47, stk. 1, i ophavsretsloven, jf.  

 lovbekendtgørelse nr. 164 af 12. marts 2003, som ændret ved lov nr. 997 af 9.  

 december 2003, fastsættes:
Ophavsretslicensnævnet § 1.  

  

 Ophavsretslicensnævnet har til opgave at træffe den endelige administrative  

 afgørelse i henhold til ophavsretslovens § 17, stk. 4, § 18,  

 stk. 1, § 48, stk. 1 og 2, § 51, stk. 2, § 68,  

 stk. 2, § 75 a, stk. 2 og § 75 d, stk. 1.
Stk. 2.  

  

 Nævnet, der  

 består af en formand og to andre medlemmer, nedsættes af kulturministeren for  

 5-årige perioder.
Formanden skal være en dommer, der ved beskikkelsen  

 opfylder  

 de almindelige betingelser for at kunne udnævnes til højesteretsdommer, og et  

 af medlemmerne, der skal være advokat, udnævnes efter forhandling med  

 Advokatrådet.
§ 2.  

  

 For  

 hvert medlem udnævner kulturministeren en suppleant.
Suppleanten deltager i  

 nævnets afgørelser i tilfælde af, at vedkommende medlem har forfald eller af  

 anden årsag er forhindret i at deltage.
Suppleanterne udnævnes efter samme  

 regler som medlemmerne.
Stk. 2.  

  

 Et medlem  

 af nævnet kan ikke deltage i afgørelsen af en sag, der umiddelbart berører  

 institutioner, virksomheder eller organisationer, i hvilke han er  

 interesseret,  

 eller til hvilke han er knyttet.
Det samme gælder for sager, hvori han i  

 øvrigt  

 er personligt eller økonomisk interesseret, eller når andre omstændigheder  

 foreligger, som er egnede til at vække tvivl om hans fuldstændige  

 upartiskhed.  

 Nævnet afgør selv, om et nævnsmedlem kan deltage i en sags behandling.
 § 3.  

  

 Kulturministeriet stiller sekretærbistand til rådighed for nævnet.
Udgifter ved nævnets virksomhed § 4.  

  

 Efter sagens afslutning fastsætter nævnet størrelsen af dets udgifter ved den  

 enkelte sag og fordelingen af disse mellem sagens parter.
Nævnet giver  

 underretning  

 til Kulturministeriet, der foreløbigt afholder de pågældende udgifter.
Stk. 2.  

  

 Medmindre  

 nævnet bestemmer andet, deles udgifterne til vederlag m.v. til nævnets  

 medlemmer i den enkelte sag ligeligt mellem sagens parter.
Er der flere  

 parter  

 på samme side, hæfter disse solidarisk for betaling af andelen.
De skyldige  

 beløb indbetales af sagens parter til Kulturministeriet efter påkrav.
Stk. 3.  

  

 Nævnet kan,  

 når forholdene taler derfor, bestemme, at en parts andel af udgifterne skal  

 afholdes af det offentlige.
Udgår sagen til skriftlig behandling efter  

 § 6, stk. 2, afholder det offentlige rettighedsbrugerens andel af  

 udgifterne, medmindre nævnet bestemmer andet.
Sagens forberedelse og afgørelse § 5.  

  

 Tid  

 og sted for nævnets møder fastsættes af formanden, der drager omsorg for  

 mødernes indkaldelse.
 Stk. 2.  

  

 Formanden  

 tilrettelægger nævnets arbejde og leder forhandlingerne på nævnets møder.
 Stk. 3.  

  

 Formanden  

 påser, at de for nævnet indbragte sager fremmes med tilbørlig hurtighed.
 Stk. 4.  

  

 I nævnets  

 beslutninger skal alle medlemmer deltage.
§ 6.  

  

 Der  

 skal gives parterne adgang til at gøre sig bekendt med det for nævnet  

 forelagte  

 materiale.
Der skal endvidere gives parterne adgang til ved møde for nævnet  

 mundtligt nærmere at redegøre for sagen, jf. dog stk. 2.
 Stk. 2.  

  

 Formanden  

 kan, når sagens karakter taler derfor og efter høring af sagens parter,  

 træffe  

 afgørelse om, at sagen skal afgøres på grundlag af parternes skriftlige  

 indlæg  

 uden afholdelse af mundtlig forhandling.
§ 7.  

  

 Nævnet er berettiget til at mægle forlig i sagen.
Opnås forlig ikke, træffer  

 nævnet afgørelse snarest muligt.
I tilfælde af uenighed træffes afgørelsen  

 ved  

 stemmeflerhed.
 Stk. 2.  

  

 Afgørelsen  

 skal være begrundet og skal indeholde oplysning om de forskellige meninger  

 under afstemningen vedrørende såvel resultatet som begrundelsen.
Stk. 3.  

  

 Afgørelsen  

 underskrives af hvert af nævnets medlemmer.
Sekretæren sørger for, at  

 afgørelsen meddeles parterne og stilles til rådighed for andre, der måtte  

 have  

 interesse heri.
§ 8.  

  

 Over nævnets møder føres en protokol, der ved hvert mødes slutning  

 underskrives  

 af formanden og sekretæren.
I denne protokol angives tid og sted for mødet,  

 om  

 nævnets medlemmer møder personligt eller ved suppleant, parternes navne, de i  

 sagen fremlagte dokumenter og navne på de personer, der er til stede som  

 parter  

 eller på disses vegne eller til disses bistand.
Endvidere skal protokollen  

 indeholde en kort fremstilling af forhandlingerne med angivelse af parternes  

 påstande, begæringer og indsigelser, for så vidt de ikke indeholdes i  

 fremlagte  

 dokumenter.
 § 9.  

  

 Der  

 påhviler nævnets medlemmer, suppleanter, sekretæren og eventuelle medhjælpere  

 tavshedspligt, jf. forvaltningslovens § 27.
 § 10.  

  

 Bekendtgørelsen træder i kraft den 1. februar 2004.
 Stk. 2.  

  

 Bekendtgørelse nr. 762 af 2. oktober 1997 om Ophavsretslicensnævnet ophæves.
