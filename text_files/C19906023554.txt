Som følge af gennemførelse af omstruktureringer i kriminalforsorgens  

 anstaltssystem på baggrund af forslagene og principperne i AUF-betænkningen  

 m.v. finder direktoratet det hensigtsmæssigt i forbindelse med ansættelsen  

 over for den enkelte at præcisere, at denne eventuelt kan forvente, at der  

 vil ske ændringer i stillingsindholdet i forbindelse med en sådan  

 omstrukturering.
Dette gælder både ved nyansættelser og i forbindelse med  

 allerede ansattes placering i en anden stilling.
 På den baggrund bestemmes det, at der i forbindelse med ansættelse,  

 herunder ansættelse på prøve, ansøgt forflyttelse og forfremmelse  

 (udnævnelse) i skrivelsen til den pågældende skal indføjes følgende:
 »Der tages forbehold for eventuelle ændringer i stillingsindholdet og  

 i stillingsbetegnelsen som følge af gennemførelse af omstruktureringer i  

 kriminalforsorgen«.
 Selve ansættelsesbrevet (til tjenestemænd) udfærdiges fortsat i  

 overensstemmelse med reglerne i Finansministeriets cirkulære af 26. september  

 1975.
 E.B.
Niels Kløve Larsen Kriminalforsorgens anstalter og Kriminalforsorgens Uddannelsescenter.
