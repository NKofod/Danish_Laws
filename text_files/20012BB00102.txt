Fremsat den 23. april 2002 af  

 Lone Møller (S), Lene Garsdal (SF), Naser Khader (RV) og  

 Line Barfod (EL) Forslag til folketingsbeslutning om forenkling af klageadgang i sundhedsvæsenet og om  

 udvidelse af patientforsikringen Folketinget pålægger regeringen at  

 fremsætte lovforslag og foretage de fornødne ændringer i  

 administrative forskrifter, der sikrer en enstrenget indgang til klage- og  

 erstatningssystemet på sundhedsvæsenets område samt udvider  

 patientforsikringen til at omfatte al patientbehandling med virkning fra 1.  

 juli 2002.
Bemærkninger til forslaget Det seneste halve års tid har al  

 politisk prioritering for sundhedsvæsenet været underlagt krav om  

 behandlingsgarantier og korte ventelister.
Pr. 1. juli 2002 omfatter det frie  

 valg også privat sygehusbehandling.
Det øger behovet for en  

 udvidelse af patientforsikringens område.
Beslutningsforslaget har til  

 formål at styrke patienternes rettigheder i form af en enstrenget  

 indgang til klage- og erstatningssystemet på sundhedsvæsenets  

 område og at skabe den samme retsstilling for alle patienter i form af  

 adgang til patientforsikringens udvidede dækningsansvar, uanset hvor de  

 bliver behandlet.
Forenkling af adgang til klage i sundhedsvæsenet Mange patienter, der føler sig uretmæssigt  

 behandlet, oplever sundhedsvæsenets klage- og erstatningssystem som  

 labyrintisk og svært at overskue.
Patientklagenævnet har  

 kompetence til at vurdere, hvorvidt en sundhedsperson har udført en  

 given behandling med den omhu og samvittighedsfuldhed, som man ifølge  

 autorisationslovene kan kræve af den pågældende.
Herudover  

 er der en række andre klageinstanser på sundhedsområdet  

 (f.eks.
Tandlægenævnet, Psykolognævnet og  

 Sundhedsstyrelsen). Patientforsikringen har til formål at  

 fastslå, hvorvidt en patient har ret til erstatning.
For patienter, der  

 klager eller søger erstatning, er det ofte svært at forstå  

 og overskue systemets opbygning og logik.
Herved forringes patientens  

 retssikkerhed.
En enstrenget indgang til klage- og erstatningssystemet  

 vil gøre systemet mere overskueligt for borgerne.
Den enstrengede  

 indgang kan sikres ved, at der stilles krav om, at alle amter og H:S  

 (Hovedstadens Sygehusfællesskab) opretter en særlig  

 patientrådgivning, hvor man i forbindelse med alle klage- og  

 erstatningssager kan få råd, vejledning og hjælp med at  

 målrette klagen eller erstatningskravet til den rette myndighed.  

 Patientrådgivningen kan eventuelt varetages af amternes  

 patientvejledere, således at amterne ikke skal oprette nye  

 institutioner hertil.
Udvidelse af patientforsikringen til at omfatte al  

 patientbehandling Hvis man bliver fejlbehandlet i det offentlige  

 sundhedssystem, er man som skadelidt patient omfattet af lov om  

 patientforsikring.
Lovens formål er som bekendt at forbedre patienters  

 mulighed for at opnå erstatning for fysiske skader, der  

 påføres i forbindelse med undersøgelse eller behandling  

 på danske sygehuse.
Retten til erstatning for disse skader er ikke  

 betinget af, at en læge m.v. har forvoldt skaden på en  

 sådan måde, at den pågældende ifalder ansvar herfor  

 efter de almindelige erstatningsregler (culparegler).
Med ændringen af lov om patientforsikring, jf. lov  

 nr. 395 af 2. juni 1999, gælder loven nu også for patienter, der  

 modtager behandling på private sygehuse og sygehuse i udlandet, som  

 amtskommunerne benytter som led i løsningen af deres opgaver efter  

 sygehusloven.  Det vil sige, at  loven omfatter alle offentlige og private  

 sygehuse og sygehuse i udlandet, som amtskommunerne benytter som led i  

 løsningen af deres opgaver efter sygehusloven.
Lov om  

 patientforsikring omfatter desuden ydelser i speciallægeregi, der sker  

 efter henvisning fra sygehusene, hvorimod ydelser i henhold til  

 sygesikringsloven ikke er omfattet.
Hvis man selv har søgt speciallæge eller  

 privat sygehus eller er blevet henvist af egen praktiserende læge til  

 speciallæge og bliver fejlbehandlet, er man imidlertid henvist til de  

 almindelige domstole.
Krav om erstatning for skader tilføjet af privat  

 praktiserende læger, speciallæger m.v. skal fremsættes  

 efter almindelige erstatningsretlige regler.
Efter retspraksis er det  

 næsten umuligt for den skadelidte at løfte bevisbyrden for, at  

 lægen har handlet ansvarspådragende.
Derfor er disse patienter  

 ringere stillet retligt, end hvis de havde været dækket af  

 patientforsikringens udvidede erstatningsansvar.
Denne uens retstilstand for patienter er efter  

 forslagsstillernes opfattelse urimelig og uretfærdig.
Problemstillingen  

 er yderligere aktualiseret ved, at indførelsen af Udvidelsen af patientforsikringsordningen skal sikre, at  

 alle patienter er omfattet af forsikringsordningen, uanset hvor de bliver  

 behandlet.
Dette indebærer, at bl.a. private sygehuse og  

 privatpraktiserende sundhedspersonale, der ikke er omfattet af  

 behandlingsaftaler med det offentlige, pålægges forsikringspligt.  

 Udgiften hertil skønnes at beløbe sig til ca. 50 mio. kr.  

 årligt.
Skriftlig fremsættelse Lone Møller Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forenkling af  

 klageadgang i sundhedsvæsenet og om udvidelse af patientforsikringen  

 .
(Beslutningsforslag nr.
B 102).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
