 I medfør af § 9 i lov nr. 340 af 26. juni 1975 om foderstoffer og med  

 henvisning til Rådets direktiv af 17. december 1973 (74/63/EØF) om  

 fastsættelse af størsteindhold af uønskede stoffer og produkter i  

 foderstoffer, som ændret senest ved Rådets direktiv af 19. oktober 1987  

 (87/519/EØF), fastsættes følgende:
§ 1.  I denne bekendtgørelse forstås ved »foderstoffer«: produkter af vegetabilsk eller animalsk  

 oprindelse i deres naturlige form, friske eller konserverede, og biprodukter  

 af disse efter industriel forarbejdning samt organiske eller uorganiske  

 stoffer, ublandede eller blandede, som kan indeholde tilsætningsstoffer, og  

 som er bestemt til fodring af dyr, ved »ublandede foderstoffer«: forskellige produkter af  

 vegetabilsk eller animalsk oprindelse i deres naturlige form, friske eller  

 konserverede, og biprodukter af disse efter industriel forarbejdning samt  

 forskellige organiske eller uorganiske stoffer, som kan indeholde  

 tilsætningsstoffer, og som i uforandret stand er bestemt til fodring af dyr, ved »foderblandinger«: blandinger sammensat af produkter af  

 vegetabilsk eller animalsk oprindelse i deres naturlige form, friske eller  

 konserverede, og biprodukter af disse efter industriel forarbejdning eller af  

 organiske eller uorganiske stoffer, som kan indeholde tilsætningsstoffer, og  

 som er bestemt til fodring af dyr i form af fuldfoder eller tilskudsfoder, ved »fuldfoderblandinger«: foderblandinger, som på grund af  

 deres sammensætning er tilstrækkelige til at dække et dyrs daglige behov, ved »tilskudsfoderblandinger«: foderblandinger, som har et højt  

 indhold af visse stoffer, og som på grund af deres sammensætning kun sammen  

 med andre foderstoffer kan dække et dyrs daglige behov, ved »daglig ration«: den samlede mængde foderstoffer med et  

 vandindhold på 12 pct., som gennemsnitligt er nødvendig daglig for et dyr af  

 en bestemt art, aldersgruppe og ydelse til at dække dets samlede behov, ved »råvarer« (ingredienser): forskellige produkter af  

 vegetabilsk eller animalsk oprindelse i naturlig tilstand, friske eller  

 konserverede, og biprodukter af disse efter industriel forarbejdning samt  

 organiske eller uorganiske stoffer, med eller uden indhold af  

 tilsætningsstoffer, som er bestemt til at bringes i omsætning som ublandede  

 foderstoffer eller til fremstilling af foderblandinger eller som bærestof i  

 forblandinger.
 § 2.  Denne bekendtgørelse finder ikke anvendelse på  

 foderstoffer og råvarer, for hvilke det er godtgjort, at de er bestemt til  

 udførsel til lande uden for Det Europæiske Økonomiske Fællesskab, eller som  

 transiteres på gennemgående fragtbrev.
 Stk. 2.  Denne bekendtgørelse finder ikke anvendelse på  

 produkter, der er bestemt til fodring af fisk.
 § 3.  De i bilag 1 til denne bekendtgørelse anførte  

 uønskede stoffer og produkter må ikke forefindes i foderstoffer i større  

 mængder end fastsat i nævnte bilag.
Stk. 2.  Bestemmelsen i stk. 1 gælder ikke for  

 foderstoffer, der udelukkende er bestemt til på en foderstofvirksomhed at  

 sammenblandes med andre foderstoffer.
Det skal af etiketter, følgesedler  

 eller lignende fremgå, at foderstoffet er bestemt til dette formål.
§ 4.  Medmindre andet er fastsat i bilag 1, må  

 tilskudsfoderblandinger i den fortynding, som er foreskrevet for deres  

 anvendelse, ikke have større indhold af de i bilag 1 anførte stoffer og  

 produkter end det for fuldfoderblandinger fastsatte.
Er der ikke angivet  

 fortyndingsforskrift, gælder de for tilsvarende fuldfoderblandinger fastsatte  

 størsteindhold.
 § 5.  De i bilag 2 til denne bekendtgørelse anførte  

 råvarer må kun bringes i handelen, hvis indholdet af uønskede stoffer og  

 produkter ikke overstiger det i nævnte bilag fastsatte størsteindhold.
Stk. 2.  Hvis indholdet af det uønskede stof eller  

 produkt overstiger det størsteindhold, som i bilag 1 er fastsat for ublandede  

 foderstoffer, må råvaren kun bringes i handelen ledsaget af et dokument, der Stk. 3.  Hvis et importeret parti råvarer inden  

 ankomsten til dansk havn er fordelt mellem flere aftagere i henhold til  

 skriftlig kontrakt, er hver aftager for sin del af partiet ansvarlig for  

 overholdelse af bestemmelserne i stk. 1-2. Oplysning om sådanne  

 kontraktforhold skal ledsage de enkelte dele af råvarepartiet fra  

 udlosningsstedet til det endelige bestemmelsessted.
 § 6.  Overtrædelse af bestemmelserne i §§ 3, 4 og 5  

 straffes med bøde.
 § 7.  Denne bekendtgørelse træder i kraft den 1. marts  

 1988.
 Stk. 2.  Fra samme dato ophæves bekendtgørelse nr. 490  

 af 23. september 1984 om størsteindhold af uønskede stoffer og produkter i  

 foderstoffer.
