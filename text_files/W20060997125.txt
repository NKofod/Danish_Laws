 Medlemmet  

 var i perioden 1. september 2004-31. august 2005 ansat som laborantpraktikant  

 i  

 xxx til kr. 15.400,- pr. måned.
Medlemmet  

 meldte sig ledig den 1. september 2005. I forbindelse hermed konstaterede  

 arbejdsløshedskassen, at der var uoverensstemmelser mellem medlemmets  

 lønsedler  

 og ferieperioder med feriedagpenge.
Der var udbetalt brutto kr. 24.683,- med  

 urette i feriedagpenge i perioderne 11.-15. oktober 2004, 20.-23. december  

 2004, 27.-30. december 2004, 5.-16. januar 2005 og 18. juli-21. august 2005,  

 fordi medlemmet havde fået løn i ferieperioderne.
På ansøgningerne om  

 feriedagpenge havde medlemmet oplyst, at hun ikke fik løn under ferien. (Der  

 var derimod udbetalt feriedagpenge med rette for den 18. og den 21.-23. marts  

 2005, idet medlemmet var trukket i lønnen for disse dage.) Arbejdsløshedskassen  

 orienterede den 3. oktober 2005 medlemmet om uoverensstemmelserne og  

 indkaldte  

 hende til møde.
Ved  

 mødet den 11. oktober 2005 forklarede medlemmet, at hun ikke var klar over,  

 at  

 hun havde fået udbetalt feriedagpenge samtidig med fuld løn.
Hun checkede  

 aldrig sine konti.
Arbejdsløshedskassen  

 traf den 21. november 2005 afgørelse om, at medlemmet skulle tilbagebetale  

 feriedagpengene.
Arbejdsløshedskassen indstillede, at hun skulle have en  

 effektiv karantæne på 512 timer for svig med konstateringstidspunktet den 1.  

 september 2005.
 Medlemmet  

 betalte den 6. december 2005 det resterende, skyldige beløb.
Medlemmet  

 klagede den 15. december 2005 over indstillingen om sanktion for svig.
Hun  

 havde hele tiden indskrevet antallet af feriedage i arbejdsgiverens  

 indrapporteringssystem.
Det var ikke hendes fejl, at arbejdsgiveren ikke  

 havde  

 trukket hende i lønnen.
Hun troede, at praktikantlønnen var noget, som man  

 fik  

 på månedsbasis ligesom SU.
Hun var ikke klar over, at lønnen kunne påvirkes  

 af  

 ferieafholdelse.
 Medlemmet  

 anførte videre, at hun gennem arbejdsgiveren kunne skaffe bevis for sin  

 ferie.  

 Hun ønskede at blive frifundet for svig, idet hele forløbet var en følge af  

 sammenfald af hendes og arbejdsgiverens passivitet.
Direktoratet  

 traf den 28. februar 2006 afgørelse om, at medlemmet skulle have en effektiv  

 karantæne på 512 timer for svig.
Hvis medlemmet på ny gjorde sig skyldig i  

 svig, blev hun slettet som medlem af arbejdsløshedskassen, dog kun hvis der  

 ikke var gået mere end 5 år fra direktoratets afgørelse til tidspunktet for  

 det  

 nye forhold.
 Medlemmets  

 ægtefælle på medlemmets vegne og medlemmet selv indankede sagen den 6.-7.  

 marts  

 2006.
 Ved  

 sagens oversendelse den 3. april 2006 fastholdt direktoratet afgørelsen.
 Ankenævnet  

 traf den 22. september 2006 afgørelse om, at medlemmet skulle have en  

 effektiv  

 karantæne på 37 timer for uagtsomhed for at have undladt at oplyse om, at hun  

 i  

 perioderne 11.-15. oktober 2004, 20.-23. december 2004, 27.-30. december  

 2004,  

 5.-16. januar 2005 og 18. juli-21. august 2005 modtog feriedagpenge samtidig  

 med løn, således at hun med urette fik udbetalt brutto kr. 24.683,- i  

 feriedagpenge.
 Ankenævnet  

 ændrede således direktoratets afgørelse af 28. februar 2006.
Ankenævnet  

 fandt ikke ganske tilstrækkeligt grundlag til at antage, at medlemmet  

 forsætligt afgav urigtige oplysninger for at få udbetalt feriedagpenge med  

 urette.
Nævnet fandt imidlertid, at medlemmet havde handlet uagtsomt, idet  

 hun  

 ved at checke sine konti og sine lønsedler kunne have konstateret, at hun med  

 urette fik udbetalt fuld løn i perioderne med ferie og feriedagpenge.
 Under  

 hensyn til tilbagebetalingsbeløbets størrelse var den effektive karantæne  

 beregnet til 37 timer med konstateringstidspunktet den 1. september 2005,  

 hvor  

 medlemmet meldte sig ledig.
Effektiv  

 karantæne, svig, uagtsomhed, forseelser, feriedagpenge, løn Ankenævnet har behandlet Deres klage på møde den 21.  

 september 2006.
Nævnet traf denne AFGØRELSE De skal have en effektiv karantæne på 37 timer for  

 uagtsomhed for at have undladt at oplyse om, at De i perioderne 11.-15.  

 oktober  

 2004, 20.-23. december 2004, 27.-30. december 2004, 5.-16. januar 2005 og 18.  

 juli-21. august 2005 modtog feriedagpenge samtidig med løn, således at De med  

 urette fik udbetalt brutto kr. 24.683,- i feriedagpenge.
 Ankenævnet ændrer således direktoratets afgørelse af  

 28. februar 2006.
BEGRUNDELSE Ankenævnet lægger til grund, at arbejdsløshedskassen  

 den 21. november 2005 traf afgørelse om, at De skulle tilbagebetale de med  

 urette udbetalte feriedagpenge, og at De ikke klagede over denne afgørelse.
Det fremgår af reglerne, at ved uagtsomhed skal et  

 medlem have en effektiv karantæne.
Karantænen kan højst være på 37 timer.
 Har et medlem ved uagtsomhed fået et beløb, der højst  

 udgør 25 gange den maksimale dagpengesats for fuldtidsforsikrede på  

 konstateringstidspunktet, skal medlemmet have en effektiv karantæne på 20  

 timer.
 En effektiv karantæne træder i kraft fra  

 konstateringstidspunktet.
Ankenævnet har noteret sig, at  

  

 De på  

 ansøgningerne om feriedagpenge oplyste, at De ikke fik løn under ferierne, at  

  

 De har  

 oplyst, at De ikke var klar over, at De fik udbetalt feriedagpenge samtidig  

 med  

 fuld løn, idet De aldrig checkede Deres konti, at  

  

 De har  

 oplyst, at De havde indskrevet antallet af feriedage i arbejdsgiverens  

 indrapporteringssystem, at  

  

 De har  

 oplyst, at De troede, at praktikantlønnen var noget, som man fik på  

 månedsbasis  

 ligesom SU, at  

  

 De har  

 oplyst, at De ikke var klar over, at lønnen kunne påvirkes af  

 ferieafholdelse,  

 og at  

  

 De har  

 oplyst, at hele forløbet var en følge af Deres og arbejdsgiverens passivitet.
 Ankenævnet finder ikke i disse oplysninger ganske  

 tilstrækkeligt grundlag til at antage, at De forsætligt afgav urigtige  

 oplysninger for at få udbetalt feriedagpenge med urette.
 Ankenævnet finder imidlertid, at De har handlet  

 uagtsomt, idet De ved at checke Deres konti og Deres lønsedler kunne have  

 konstateret, at De med urette fik udbetalt fuld løn i perioderne med ferie og  

 feriedagpenge.
 Under hensyn til tilbagebetalingsbeløbets størrelse er  

 den effektive karantæne beregnet til 37 timer med konstateringstidspunktet  

 den  

 1. september 2005, hvor De meldte Dem ledig.
REGLER Ankenævnet henviser til lov om arbejdsløshedsforsikring m.v., jf. lovbekendtgørelse  

 nr. 708 af 13. august 2003, § 87, stk. 2 og stk. 8, og Arbejdsdirektoratets bekendtgørelse nr. 470 af 4. juni  

 2003 om sanktion til medlemmer af en arbejdsløshedskasse § 3, stk. 1 og stk.  

 3,  

 og § 7, stk. 1 og stk. 2.
OPLYSNINGERNE I SAGEN Sagen er afgjort på grundlag af de akter, som er  

 modtaget fra direktoratet.
På ankenævnets vegne Xxx  

  

 fuldmægtig De kan læse om afgørelsens retlige grundlag på de  

 følgende sider.
 Kopi til:
Xxx  

  

 Arbejdsdirektoratet Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 87 Stk. 2.  

  

 Har et medlem  

 gjort sig skyldig i anden forseelse over for kassen, kan kassen bestemme, at  

 medlemmet skal gennemgå en effektiv karantæne på højst 37 timer.
 Stk. 8.  

  

 Direktøren for  

 Arbejdsdirektoratet fastsætter efter forhandling med Beskæftigelsesrådet  

 nærmere regler om anvendelse af stk. 1-7.
Arbejdsdirektoratets  

 bekendtgørelse nr. 470 af 4. juni 2003 om sanktion til medlemmer af en  

 arbejdsløshedskasse § 3.  

  

 Sanktionen ved svig og uagtsomhed er en effektiv karantæne bortset fra  

 gentagelsestilfælde, jf. § 6.
 Stk. 3.  

  

 En effektiv  

 karantæne træder i kraft fra konstateringstidspunktet.
§ 7.  

  

 Ved  

 uagtsomhed skal et medlem have en effektiv karantæne.
Karantænen kan højst  

 være  

 på 37 timer.
 Stk. 2.  

  

 Har et medlem  

 ved uagtsomhed fået et beløb, der højst udgør 25 gange den maksimale  

 dagpengesats for fuldtidsforsikrede på konstateringstidspunktet, skal  

 medlemmet  

 have en effektiv karantæne på 20 timer.
