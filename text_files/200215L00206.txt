Tillægsbetænkning afgivet af  

 Miljø- og Planlægningsudvalget den 28. november 2002 Tillægsbetænkning over Forslag til lov om ændring af lov om  

 råstoffer [af miljøministeren (Hans Christian Schmidt)] 1. Ændringsforslag Socialdemokratiet har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 3. oktober 2002 og var til  

 1. behandling den 7. november 2002. Lovforslaget blev efter 1. behandling  

 henvist til behandling i Miljø- og Planlægningsudvalget.  

 Udvalget afgav betænkning den 26. november 2002. Lovforslaget var til  

 2. behandling den 28. november 2002, hvorefter det blev henvist til fornyet  

 behandling i Miljø- og Planlægningsudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet dette i 1 møde.
Skriftlige henvendelser Udvalget har under den fornyede behandling af lovforslaget  

 modtaget 1 skriftlig henvendelse fra Danmarks Naturfredningsforening.
 Miljøministeren har over for udvalget kommenteret  

 henvendelsen som svar på udvalgets spørgsmål 10.
 Henvendelsen fra Danmarks Naturfredningsforening samt  

 miljøministerens kommentar hertil er optrykt som bilag 2 til  

 tillægsbetænkningen.
Spørgsmål Udvalget har under den fornyede behandling af lovforslaget  

 stillet 1 spørgsmål til miljøministeren til skriftlig  

 besvarelse, som denne har besvaret.
3. Indstillinger og politiske bemærkninger Et flertal i udvalget (V, DF, KF, RV og KRF)  

 indstiller lovforslaget til vedtagelse uændret.
 Et mindretal i udvalget (S og SF) indstiller  

 lovforslaget til vedtagelse med de stillede ændringsforslag.  

 Hvis ændringsforslagene ikke vedtages, vil mindretallet ved 3.  

 behandling stemme hverken for eller imod lovforslaget.
Socialdemokratiets medlemmer af udvalget finder det  

 utilfredsstillende, at det under udvalgsarbejdet ikke har kunnet oplyses  

 præcist, hvor de anmeldte rettigheder, der nu foreslås  

 forlænget med 25 år, befinder sig, og i hvilket omfang de ligger  

 i internationale beskyttelsesområder, fredede områder eller  

 vandindvindingsområder.
Endvidere finder Socialdemokratiet det  

 utilfredsstillende, at det i bemærkningerne og i de svar, som  

 miljøministeren har givet udvalget, forekommer uklart, hvilke  

 konsekvenser det egentlig vil medføre bl.a. vedrørende  

 erstatninger, hvis der gives eller ikke gives en automatisk forlængelse  

 af alle rettigheder i beskyttede områder.
Partiet har noteret sig, at  

 Danmarks Naturfredningsforening, Nordjyllands Amt og Sønderjyllands  

 Amt mener, at det bør være muligt at kunne afvise en  

 forlængelse af rettighederne til indvinding af råstoffer, hvor  

 objektive kendsgerninger taler herfor, såsom naturhensyn og fredede og  

 beskyttede områder, eller hvor det pågældende råstof  

 er udnyttet eller ikke findes.
Der bør selvfølgelig efter 30  

 år være en mulighed for at vurdere det rimelige i en  

 forlængelse af rettighederne i nye 25 år.
På baggrund af anmodning fra Danmarks  

 Naturfredningsforening har professor, dr.jur.
Orla Friis Jensen, Aalborg  

 Universitet vurderet, at det ikke kan afvises, at det i forhold til  

 erstatningsspørgsmålet ved afslag faktisk har en  

 afgørende betydning, om man har været i gang med at grave i  

 tiden op til afslaget.
Der henvises til henvendelse fra Danmarks  

 Naturfredningsforening samt miljøministerens besvarelse af  

 spørgsmål 10, optrykt som bilag 2 til  

 tillægsbetænkningen.
 På den baggrund finder Socialdemokratiet det  

 relevant og forsvarligt at stille ændringsforslag, der svarer til det  

 forslag, som Danmarks Naturfredningsforening har foreslået i  

 foreningens høringssvar, og som giver amterne den fornødne  

 mulighed for at vurdere den enkelte ansøgning.
 Socialdemokratiet finder det utilfredsstillende, at  

 lovforslaget bliver hastet igennem Folketinget, da der faktisk har  

 været 25 år til en ordentlig forberedelse, og da den  

 gældende lov først udløber til juli 2003.  

 Socialdemokratiet tilslutter sig ønsket om, at miljøministeren  

 giver udvalget en redegørelse for de fornyede rettigheders  

 beliggenhed, som nævnt i Enhedslistens bemærkninger i  

 betænkningen over lovforslaget.
 Et andet mindretal i udvalget (EL) vil  

 redegøre for sin stilling til lovforslaget ved 3. behandling.  

 Mindretallet vil stemme for de stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
4. Ændringsforslag med bemærkninger Ændringsforslag Af	et mindretal (S), tiltrådt af et mindretal (SF  

 og EL):
Til § 1 1) I det under nr. 6  foreslåede § 52 a, stk.  

 2, indsættes efter »1.  

 juli 2028«: », jf. dog stk. 3«.
 2) I den under nr. 6 foreslåede § 52 a  

 indsættes efter stk. 2 som nyt stykke:
» Stk. 3 bliver herefter stk. 4.
Bemærkninger Til nr. 1 og 2 Formålet med ændringsforslagene er at  

 begrænse muligheden for en forlængelse af en anmeldt rettighed,  

 som ligger i de nævnte områder, til 3 år, hvis indvinding  

 til sin tid vil stride mod væsentlige naturinteresser.
 Princippet i ændringsforslagene er, at  

 amtsrådet i 3-års-perioden fra den 1. juli 2003 til den 1. juli  

 2006 vurderer alle indvindingsrettighederne i de nævnte særlige  

 områder   uanset om der er konkrete ønsker om indvindinger eller  

 ej   og at amtsrådet inden den 1. juli 2006 giver meddelelse til  

 indehaverne af de pågældende indvindingsrettigheder, hvis deres  

 rettigheder på grund af hensynet til naturbeskyttelsen ikke  

 fortsætter ud over den l. juli 2006 og indtil den 1. juli 2028.
 Amtsrådets afgørelse efter stk. 3 vil kunne  

 påklages efter råstoflovens almindelige regler, jf. lovens §§  

 12-16.
 En oversigt over Folketingets sammensætning er  

 optrykt i tillægsbetænkningen.
Søren Gade (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Jørn Dohrmann (DF)  

  Freddie H.
Madsen (DF) Helle Sjelle (KF)  

  Jørgen S.
Lundsgaard (KF)  

  Mogens Nørgård Pedersen (KRF) nfmd.  

  Inger Bierbaum (S)  Nicolai Wammen (S)  

 Pernille Blach Hansen (S)  Svend Auken (S)  

  Torben Hansen (S)  Jørn Jespersen (SF)  

  Elsebeth Gerner Nielsen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 30 omdelt efter  

 afgivelse af betænkning 16 Betænkning afgivet den 26. november 2002 17 Henvendelse af 27/11-02 fra Danmarks Naturfredningsforening 18 Spm. 10 om ministerkommentar til henvendelse af 27/11-02 fra Danmarks  

 Naturfredningsforening, til miljøministeren 19 Svar på spm. 10 om ministerkommentar til henvendelse af 27/11-02 fra  

 Danmarks Naturfredningsforening, fra miljøministeren Bilag 2 En henvendelse til udvalget samt miljøministerens  

 kommentar hertil Henvendelsen fra Danmarks Naturfredningsforening samt  

 miljøministerens kommentar hertil (svar på  

 spørgsmål 10) er optrykt efter ønske fra S.
Den 27. november 2002 Til Folketingets Miljø- og  

 Planlægningsudvalg.
 Vedrørende L 30   Råstofloven.
DN har bedt professor dr.jur.
Orla Friis Jensen, Aalborg  

 Universitet, om at vurdere svaret på spørgsmål 9, og  

 specielt følgende passus:
» Friis Jensen vurderer, at det ikke kan afvises, at det i  

 forhold til erstatningsspørgsmålet ved afslag faktisk har  

 afgørende betydning, om man har været i gang med at grave op til  

 afslaget.
 DNs vurdering er herefter, at der er berettiget tvivl om  

 grundlaget for at afvise særbehandling af spørgsmålet om  

 forlængelse af rettigheder til råstoffer for så vidt  

 angår de internationale naturbeskyttelsesområder, hvor der ikke  

 tidligere har været gravet.
 DN mener derfor, at sagen bør tages til fornyet,  

 nærmere behandling.
Med venlig hilsen Michael Stoltze, biolog, ph.d. naturpolitik,  

 naturbeskyttelse Danmarks Naturfredningsforening Spørgsmål 10:
Ministeren bedes kommentere henvendelsen fra Danmarks  

 Naturfredningsforening vedrørende forslag til lov om ændring af  

 lov om råstoffer, jf.
L 30   bilag 17.
 Svar:
 Den sætning i besvarelsen af spørgsmål  

 9 (bilag 13 til L 30), som DN henviser til i henvendelse af 27. november 2002  

 til udvalget   »udbetaling af  

 erstatning «   henviser til  

 spørgsmålet, om der foreligger erstatningspligt eller ej.
 I 1977 vedtog Folketinget en ny råstoflov, der  

 tidsbegrænsede de anmeldte rettigheder for sand, sten og grus til at  

 være i kraft indtil 1988 og de øvrige råstoffer kalk,  

 kridt, ler mv. til at være i kraft indtil den 1. juli 2003.
 Det fremgår blandt andet af bemærkningerne til  

 lovforslaget i 1977 om de tidsmæssige begrænsninger, at »bestemmelsen vil herudover især  

 få betydning for arealer, hvor indvindingen ikke er påbegyndt,  

 men hvor en indvindingsret er sikret ved tinglyst kontrakt eller ved, at det  

 over for amtsrådet er bevist, at ejendommen er erhvervet med henblik  

 på senere råstofindvinding, jf. 1972-lovens § 5, stk. 1, nr.  

 3.
Sådanne arealreservationer er ofte foretaget af  

 firmaer, som forinden har ladet foretage undersøgelser af de  

 geologiske forhold, og arealerne indeholder ofte store og værdifulde  

 råstofforekomster.
Det er ministeriets opfattelse, at det i langt de  

 fleste af disse tilfælde vil være i overensstemmelse med  

 planlægningen af råstofindvinding, at der gives tilladelse til  

 indvinding efter de i stk. 2 nævnte tidspunkter .
Hvis tilladelse imidlertid ikke gives, vil indehaveren af  

 den anmeldte ret kunne lide et tab og være erstatningsberettiget efter  

 grundlovens § 73. Da det må formodes, at afviklingen af anmeldelserne  

 kun i ringe omfang vil medføre erstatningssager, har man ikke fundet  

 anledning til at foreslå en særlig erstatningsbestemmelse.  

 Eventuel tvist om erstatningskrav må gøres gældende ved  

 søgsmål for de almindelige domstole.« Det er denne antagelse, som har vist sig ikke at holde  

 stik for så vidt angår kalk, kridt, ler m.v., og som derfor har  

 givet anledning til L 30s forslag om yderligere forlængelse af de  

 anmeldte rettigheder.
 Ministeriet har som grundlag for L 30 vurderet, om der i  

 henseende til erstatningspligten er forskel mellem arealer, hvor indvindingen  

 er iværksat og arealer, hvor indvindingen ikke er iværksat.
Ministeriet har herved lagt til grund, at en  

 ansøgning til fortsat indvinding inden den 1. juli 2003 som hovedregel  

 vil give ret til erstatning, hvis der meddeles afslag.
Ministeriets vurdering  

 af dette spørgsmål tager specielt udgangspunkt i de to  

 højesteretsdomme.
I de situationer, hvor indvinding endnu ikke er  

 iværksat, vil meddelelse til amtsrådet efter gældende lov  

 om igangsætning inden den 1. juli 2003 efter ministeriets opfattelse  

 også kunne udløse erstatningspligt, hvis der nedlægges  

 forbud mod indvinding.
Sidestillet hermed er de situationer, hvor der  

 indgives ansøgning om tilladelse inden den 1. juli 2003, og der  

 meddeles afslag herpå.
 Hvis der efter den 1. juli 2003 indgives ansøgning  

 om tilladelse til udnyttelse af en efter L 30 forlænget rettighed, vil  

 det heller ikke kunne udelukkes, at et afslag på en ansøgning  

 kan udløse erstatning.
 Det er denne vurdering, der ligger bag den i Danmarks  

 Naturfredningsforenings henvendelse citerede sætning i ministerens  

 besvarelse af spørgsmål 9.
Ministeriet kan derfor ikke dele professor, dr.jur.
Orla  

 Friis Jensens vurdering, hvorefter det skulle have »afgørende betydning, om man har været i gang  

 med at grave op til afslaget«,  

 således som denne er citeret af Danmarks Naturfredningsforening i  

 henvendelse til MPU i bilag 17 til L 30, hvis professorens vurdering  

 angår spørgsmålet om selve erstatningspligtens  

 indtræden på baggrund af ansøgning indgivet inden den 1.  

 juli 2003.
 Som angivet i besvarelsen af spørgsmål 9 vil  

 indvinding   også i de internationale beskyttelsesområder  

 på baggrund af anmeldt rettighed kræve råstofmyndighedens  

 tilladelse efter den 1. juli 2003. En sådan tilladelse kan alene  

 meddeles, hvis tilladelsen ikke foringer områdets  

 naturværdier.
 Ministeriet er derfor ikke enig med Danmarks  

 Naturfredningsforening i, at der kan være berettiget tvivl om  

 grundlaget for ikke at lade de anmeldte rettigheder i de internationale  

 naturområder vurdere særskilt i en f.eks. 3 årig periode  

 som foreslået af DN, da ministeriet må lægge til grund at  

 indehaverne af de anmeldte rettigheder i givet fald vil gøre deres ret  

 gældende inden den 1. juli 2003.
