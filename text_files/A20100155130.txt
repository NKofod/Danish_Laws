Lov om ændring af færdselsloven1) (Implementering af dele af tredje kørekortdirektiv, ændring af gyldighedstiden for kørekort) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I færdselsloven, jf. lovbekendtgørelse nr. 1320 af 28. november 2010, som ændret ved § 2 i lov nr. 1338 af 19. december 2008 og § 1 i lov nr. 716 af 25. juni 2010, foretages følgende ændringer:
 1. Som fodnote til lovens titel indsættes:
»1) Loven indeholder bestemmelser, der gennemfører dele af Europa-Parlamentets og Rådets direktiv 2006/126/EF af 20. december 2006 om kørekort (omarbejdning), EU-Tidende 2006, nr.
L 403, s. 18.« 2. § 59, stk. 1, affattes således:
»Kørekortet udstedes med en gyldighedstid på 15 år, dog højst indtil den pågældende er fyldt 70 år.
Er den pågældende på det tidspunkt, hvor kørekortet udstedes, fyldt 65 år, men ikke 70 år, udstedes kørekortet med en gyldighedstid på 5 år.
For kørekort til de motorkøretøjer, der er nævnt i § 57, stk. 2, kan justitsministeren fastsætte en kortere gyldighedstid.« 3. I § 59, stk. 3, 1. pkt., ændres »Efter udløbet af gyldighedstiden kan kørekortet fornys« til: »Kørekortet kan fornys«.
 4. I § 59 a indsættes som stk. 3:
»Stk. 3. Det i stk. 2 nævnte beløb reguleres en gang årligt den 1. januar med 2 pct. tillagt tilpasningsprocenten for det pågældende finansår, jf. lov om en satsreguleringsprocent.
Det herefter fremkomne beløb afrundes til nærmeste med 10 delelige kronebeløb.
Justitsministeriet bekendtgør hvert år, hvilken regulering der skal finde sted.« 5. I § 124 c, stk. 1, indsættes efter nr. 2 som nyt nummer:
»3) 100 kr. for fornyelse af kørekort, jf. dog nr. 4-6 og stk. 3-5,« Nr. 3-5 bliver herefter nr. 4-6.
 6. § 124 c, stk. 1, nr. 3, der bliver nr. 4, affattes således:
»4) 135 kr. for fornyelse af kørekort til lille lastbil, lastbil, lille bus, bus samt henholdsvis lille lastbil, lastbil, lille bus og bus med stort påhængskøretøj for ansøgere, der ikke er fyldt 70 år,« 7. Efter § 124 f indsættes:
»§ 124 g.
Det i § 124 c, stk. 1, nr. 3, nævnte beløb reguleres en gang årligt den 1. januar med 2 pct. tillagt tilpasningsprocenten for det pågældende finansår, jf. lov om en satsreguleringsprocent.
Det herefter fremkomne beløb afrundes til nærmeste med 10 delelige kronebeløb.
Justitsministeriet bekendtgør hvert år, hvilken regulering der skal finde sted. 1. -3. pkt. finder tilsvarende anvendelse for det i § 124 c, stk. 1, nr. 4, nævnte beløb med fradrag af 10 kr.« § 2 Stk. 1. Loven træder i kraft den 19. januar 2013.
 Stk. 2. Loven finder anvendelse på kørekort, der udstedes eller fornys efter lovens ikrafttræden.
Givet på Christiansborg Slot, den 21. december 2010 Under Vor Kongelige Hånd og Segl MARGRETHE R.
/ Lars Barfoed 1) Loven indeholder bestemmelser, der gennemfører dele af Europa-Parlamentets og Rådets direktiv 2006/126/EF af 20. december 2006 om kørekort (omarbejdning), EU-Tidende 2006, nr.
L 403, s. 18.
