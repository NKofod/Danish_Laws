Medlem opsagt fra stilling som klaverlærer, medlem ville ikke underskrive en skriftlig advarsel eller referat fra tjenstlig samtale, genoptagelse på baggrund af udtalelse fra Folketingets Ombudsmand, ombudsmanden udtalte at afskedigelsen var uberettiget, arbejdsgiver fastholdt afskedigelsen af medlemmet NN d. 23. januar 2009 Ankenævnet tiltrådte på møde den 12. juni 2008 Arbejdsdirektoratets afgørelse om, at De var selvforskyldt ledig, og at De skulle have en karantæne på 3 uger.
 I brev af den 21. oktober 2008 anfører arbejdsløshedskassen, at Folketingets Ombudsmand den 8. oktober 2008 har udtalt sig i sagen vedrørende Deres afskedigelse fra X skole.
Ankenævnet har lagt til grund, at  Ombudsmanden har udtalt, at X skoles afskedigelse af Dem var uberettiget, idet skolen ikke kunne kræve, at De anerkendte og accepterede advarslen eller underskrev referatet af den tjenstlige samtale, og  X skole ved brev af den 12. december 2008 oplyser, at skolen på baggrund af redegørelsen fra ombudsmanden har genovervejet sagen, men at skolen ikke har fundet anledning til at ændre på den i april 2006 trufne afgørelse om at afskedige Dem.
 Ankenævnet har på møde den 22. januar 2009 taget stilling til, om disse forhold giver grundlag for at genoptage sagen.
A F G Ø R E L S E Ankenævnet finder, at der er grundlag for at genoptage sagen.
 Ankenævnet finder, at der er grundlag for at ændre nævnets tidligere afgørelse, således at De ikke skal anses for selvforskyldt ledig den 1. september 2006, og De derfor ikke skal have en karantæne på 3 uger.
 Ankenævnet ændrer således sin afgørelse af den 16. juni 2008.
B E G R U N D E L S E Afgørelsen af, om der skal ske genoptagelse af en sag, beror på en vurdering af, om der er fremkommet nye væsentlige retlige eller faktiske oplysninger i forhold til det oplysningsgrundlag, der forelå, da den afgørelse, der ønskes genoptaget, blev truffet, eller der er sket væsentlige sagsbehandlingsfejl.
 Ankenævnet har vurderet, at der ved ombudsmandens udtalelse af den 8. oktober 2008 er fremkommet nye væsentlige oplysninger, der giver grundlag for at genoptage sagen.
 Ankenævnet finder på baggrund af ombudsmandens udtalelse, at X skoles afskedigelse af Dem ikke væsentligst skyldes Dem, idet skolen ikke kunne kræve, at De anerkendte og accepterede advarslen, eller at De underskrev referatet af den tjenstlige samtale.
 Ankenævnet har i den forbindelse lagt vægt på, at X skole efter en genvurdering af sagen har valgt at fastholde den i april 2006 trufne afgørelse om at afskedige Dem, hvormed skolen også fastholder begrundelsen for afskedigelsen.
 De skal derfor ikke anses for selvforskyldt ledig den 1. september 2006, og De skal ikke have en karantæne på 3 uger.
På ankenævnets vegne Kopi til:
