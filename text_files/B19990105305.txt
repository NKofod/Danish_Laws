Bekendtgørelse om uddannelsen til  

 Master of Language Administration (MLA) I medfør af § 2, stk. 7, og § 18, stk. 2, i lov nr. 508  

 af 30. juni 1993 om åben uddannelse (erhvervsrettet voksenuddannelse)  

 m.v., som ændret ved lov nr. 1050 af 23. december 1998, § 2,  

 stk. 1, §11, stk. 2, og §12 i lov om universiteter m.fl.  

 (Universitetsloven), jf. lovbekendtgørelse nr. 334 af 27. maj 1993,  

 som ændret ved lov nr. 1048 af 23. december 1998 og ved lov nr. 348 af  

 2. juni 1999, fastsættes:
Kapitel 1 Uddannelsens formål og struktur m.v.
 § 1. Formålet med uddannelsen er at give  

 studerende med praktisk erhvervserfaring i sprog og kommunikation og en  

 forudgående humanistisk uddannelsesbaggrund en videregående  

 uddannelse inden for informations- og kommunikationsteknologi og  

 projektledelse for derved at kvalificere de studerende til at varetage  

 koordinerende opgaver i forbindelse med standardisering og kvalitetsstyring  

 af en- eller flersproglige kommunikationsprojekter.
Stk. 2. Uddannelsen skal på videnskabeligt grundlag  

 sætte de studerende i stand til at 1)	forstå de teorier og arbejdsmetoder, der knytter sig til  

 udvikling, vurdering og anvendelse af informations- og  

 kommunikationsteknologi specielt med henblik på dokumentproduktion, 2)	forstå de teorier og arbejdsmetoder, der knyttet sig til  

 projektledelse og kvalitetsstyringsprojekter i virksomheder, 3)	kunne analysere, evaluere og kritisk vurdere en virksomheds  

 sprogstrategi, 4)	kunne analysere, evaluere og kritisk vurdere sprogteknologiske  

 systemer, dels de tekniske aspekter, dels med henblik på deres egnethed  

 til at optimere en virksomheds kommunikative potentiale og 5)	kunne udnytte sprogteknologiske værktøjer optimalt i  

 forbindelse med planægning og gennemførelse af  

 dokumentationsprojekter.
§ 2. Uddannelsen er en videregående  

 erhvervsrettet deltidsuddannelse, der udbydes som åben uddannelse.  

 Uddannelsen er normeret til 1 studenterårsværk.
Et  

 studenterårsværk er en fuldtidsstuderendes arbejde i 1 år.  

 Et studenterårsværk svarer til 60 point i European Credit  

 Transfer System (ECTS-point).
 Stk. 2. Uddannelsen kan tilrettelægges som  

 heltidsundervisning inden for en tidsramme på et år, jf. lov om  

 åben uddannelse § 2, stk. 5.
Stk. 3. Uddannelsen skal være afsluttet senest 6  

 år efter studiestart.
Institutionen kan, hvor der foreligger  

 usædvanlige forhold, dispensere herfra.
Stk. 4. Uddannelsen udbydes af Syddansk Universitet og  

 Handelshøjskolen i København.
Uddannelsen kan tillige udbydes  

 af de to institutioner i fællesskab.
Undervisningsministeriet kan  

 godkende, at uddannelsen eller en del af uddannelsen udbydes af andre  

 institutioner.
 § 3. Den, der har gennemført uddannelsen,  

 har ret til at betegne sig Master of Language Administration (MLA).
Kapitel 2 Adgangskrav m.v.
§ 4. Adgang til uddannelsen forudsætter, at  

 ansøgeren har en uddannelse på bachelorniveau inden for sprog  

 eller kommunikation under en af følgende bekendtgørelser:  

 Bekendtgørelse om de erhvervssproglige uddannelser,  

 bekendtgørelse om humanistiske uddannelser på universiteterne,  

 bekendtgørelse om uddannelser på Roskilde Universitetscenter,  

 bekendtgørelse om journalistuddannelserne og bekendtgørelse om  

 de journalistiske uddannelser ved Odense Universitet.
Af den adgangsgivende  

 uddannelse skal sprog- eller kommunikationsdelen udgøre mindst 1  

 årsværk.
Ansøgeren skal besidde sproglige  

 færdigheder i engelsk, der kvalificerer ansøgeren til at  

 følge et engelsksproget undervisningsforløb.
 Stk. 2. Ansøgeren skal udover at opfylde  

 forudsætningerne i stk. 1 have mindst 3 års relevant  

 erhvervserfaring erhvervet efter den adgangsgivende eksamen.
§ 5. Institutionerne kan på grundlag af en  

 individuel vurdering give adgang til uddannelsen for ansøgere, der  

 ikke opfylder betingelserne i § 4, men som på andet grundlag  

 skønnes at have de nødvendige forudsætninger for at kunne  

 gennemføre uddannelsen.
Kravet om erhvervserfaring kan dog ikke  

 fraviges.
Kapitel 3 Uddannelsens tilrettelæggelse og indhold § 6. Uddannelsen tilrettelægges som en  

 vekselvirkning mellem undervisning i relevante fagområder, workshops og  

 projektarbejde, der skal integrere teorier og metoder fra fagområderne  

 og forankre dem i praksis.
I uddannelsen kan indgå  

 gæsteforelæsninger og studieture, herunder  

 virksomhedsbesøg.
 § 7. Institutionen fastsætter i en  

 studieordning, jf. § 10, indholdet og omfanget i ECTS-point af de  

 fagområder, der indgår i uddannelsen.
 Stk. 2. Uddannelsen omfatter informations- og  

 kommunikationsteknologiske samt organisatoriske fagområder.  

 Sprogteknologiske kurser i tekstproduktion og -publicering, i terminologi og  

 databaser og i maskinoversættelse af et omfang svarende til hver mindst  

 4 ECTS-point, samt et kursus om kvalitetsstyring i virksomhedens  

 dokumentproduktion svarende til mindst 8 ECTS- point indgår som  

 kerneområder i uddannelsen.
 Stk. 3. Uddannelsen afsluttes med en masterafhandling af et  

 omfang svarende til mindst 9 ECTS-point.
 § 8. I undervisningen indgår, i det omfang  

 det er relevant for det pågældende fagområde, undervisning  

 i miljømæssige problemstillinger og i samspillet mellem  

 forskellige kulturformer.
Kapitel 4 Eksamen § 9. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (Eksamensbekendtgørelsen),  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (Censorbekendtgørelsen).
Kapitel 5 Andre regler § 10. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning, jf. § 8 i Universitetsloven.
 Stk. 2. Studieordningen skal indeholde regler om:
 1)	Adgangskrav, jf. § 4.
 2)	Mål for samt indhold og tidsmæssigt omfang af de enkelte  

 fagområder samt fagområdernes placering i  

 studieforløbet.
 3)	Omfanget af fagområder fastsat i ECTS-point, jf. § 2,  

 stk. 1.
 4)	Eventuelle særlige krav til undervisnings- og arbejdsformer,  

 herunder hvor mange ECTS-point der anvendes på skriftlige opgaver.
 5)	Eventuelle særlige krav til undervisnings- og  

 eksamensfordringer, herunder eventuelle bundne forudsætninger i  

 studieforløbet.
 6)	Meritoverførsel.
 Stk. 3. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra de regler i studieordningen, som alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til aftagerrepræsentanter.
Derudover indhentes en udtalelse fra  

 censorformandskabet, jf.
Censorbekendtgørelsen.
Andre udbydere af  

 uddannelsen, jf. § 2, stk. 4, orienteres med henblik på  

 koordinering af uddannelsen.
 Stk. 5. Studieordninger og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af nye studieordninger og ved  

 væsentlige ændringer heraf fastsættes overgangsregler i  

 studieordningen.
 Stk. 7. Studieordninger og ændringer heraf sendes til de  

 andre institutioner, jf. § 2, stk. 4, censorerne og  

 Undervisningsministeriet til orientering.
 § 11. Beståede uddannelseselementer ved en  

 af de institutioner, der udbyder uddannelsen efter denne  

 bekendtgørelse, ækvivalerer de tilsvarende uddannelseselementer,  

 jf. § 7, ved de andre institutioner, der udbyder uddannelsen, jf.  

 § 2, stk. 4.
Stk. 2. Institutionen kan i hvert enkelt tilfælde eller  

 ved regler i studieordningen godkende, at gennemførte  

 uddannelseselementer fra en dansk eller fra en udenlandsk videregående  

 uddannelse træder i stedet for uddannelseselementer, der er omfattet af  

 denne bekendtgørelse.
Afgørelsen træffes på  

 grundlag af en faglig vurdering af ækvivalensen mellem de  

 berørte uddannelsesdele.
 Stk. 3. Ved godkendelse efter stk. 2 anses  

 uddannelseselementet for gennemført, hvis det er bestået efter  

 reglerne for den pågældende uddannelse.
 § 12. Undervisningsministeriet kan tillade  

 institutionen at fravige bekendtgørelsen som led i forsøg.  

 Samtidig fastsættes forsøgets varighed og  

 rapporteringsformen.
 Stk. 2.Undervisningsministeriet kan dispensere fra  

 bekendtgørelsen, når det findes begrundet i usædvanlige  

 forhold, bortset fra de tilælde, hvor institutionen kan dispensere, jf.  

 § 2, stk. 3, § 5, første punktum, § 10,  

 stk. 3, og §11, stk. 2.
§ 13. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen.
Institutionen videresender klagen til  

 Undervisningsministeriet ledsaget af en udtalelse.
Institutionen giver  

 klageren lejlighed til inden for en frist af 1 uge at kommentere udtalelsen.  

 Kommentarerne medsendes til Undervisningsministeriet.
 Stk. 2. Frist for at indgive klage efter stk. 1 er 2 uger  

 fra den dag, afgørelsen er meddelt klageren.
 § 14. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Ikrafttræden § 15. Bekendtgørelsen træder i kraft den 1.  

 januar 2000.
