Fremsat den 10. november 2005 af Per Clausen (EL),  

 Frank Aaen (EL), René Skau Björnsson (S),  

 Pernille Blach Hansen (S), Lene Jensen (S),  

 Rasmus Prehn (S), Frode Sørensen (S),  

 Johs.
Poulsen (RV),  

 Steen Gade (SF) og Poul Henrik Hedeboe (SF) Forslag til folketingsbeslutning om  

 en styrkelse af indsatsen mod partikler fra dieselkøretøjer Folketinget pålægger  

 regeringen at sikre,   

 	  

 at der udarbejdes forslag til modeller, der kan sikre nedslag i  

 den grønne ejerafgift på dieselbiler, der har eller påmonteres partikelfiltre  

 og katalysatorer, og   

 	  

 at storbyerne får mulighed for uden yderligere forsinkelse at  

 etablere miljøzoner, hvor kun tunge køretøjer med filtre må køre ind.
Bemærkninger til  

 forslaget Beslutningsforslaget vil  

 kunne gennemføres hurtigt.
Det er helt parallelt med, at man har undtaget  

 airbags og andet sikkerhedsudstyr m.v. fra afgift.
Det vil nedbringe  

 merprisen  

 ved at købe biler med filter fra de nuværende 11.000-12.000 kr. til  

 4.000-5.000  

 kr.
Forslagsstillerne finder  

 den indgåede finanslovaftale mellem regeringen og Dansk Folkeparti om  

 afgiftsfritagelse for partikelfiltre på nye person- og varebiler i perioden  

 2006-2009 et vigtigt første skridt, indtil dette udstyr bliver obligatorisk,  

 men ønsker derudover også at omlægge den grønne ejerafgift.
Her kan der  

 nedsættes et hurtigtarbejdende udvalg, der på 4 måneder kan komme med et  

 forslag.
 Gennemførelsen af beslutningsforslaget  

 forventes at være udgiftsneutralt, da omlægningen af registreringsafgift og  

 grønne afgifter skal gennemføres uden nettoudgifter for staten.
Skriftlig fremsættelse Per Clausen  

  

 (EL):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om en styrkelse af indsatsen mod partikler  

 fra dieselkøretøjer.
(Beslutningsforslag nr.
B  

 33).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
