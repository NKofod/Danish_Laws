Betænkning afgivet af Erhvervsudvalget den 27. november 2003 Betænkning over Forslag til lov om  

 ændring af lov om hjemmeservice (Ændring af den bidragsberettigede persongruppe m.v.) [af  

 økonomi‑ og erhvervsministeren (Bendt Bendtsen)] 1. Ændringsforslag Socialdemokratiets medlemmer af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 7. november 2003 og var til 1.  

 behandling den 14. november 2003. Lovforslaget blev efter 1. behandling  

 henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring.
Den 7. november 2003 sendte økonomi- og erhvervsministeren de  

 indkomne  

 høringssvar samt et notat herom til udvalget, jf. alm. del  bilag 72  

 (også  

 omdelt på lovforslaget, jf.
L 69  bilag 17).
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Erhvervs- rengøring & Hjemmeservice og Fælles  

 Foreningen for Hjemmeservice.
Deputationer Endvidere har Fælles Foreningen for Hjemmeservice mundtligt over  

 for udvalget redegjort for sin holdning til lovforslaget.
Spørgsmål Udvalget har stillet 33 spørgsmål til økonomi- og  

 erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF, RV og KD) indstiller lovforslaget til  

  

 vedtagelse uændret.
Et  

  

 mindretal  

  

 i  

 udvalget (S) indstiller lovforslaget til  

  

 vedtagelse  

  

 med det stillede ændringsforslag.
Såfremt ændringsforslaget ikke vedtages,  

 vil  

 mindretallet stemme imod lovforslaget ved 3. behandling.
Socialdemokratiet bemærker,  

 at hjemmeserviceordningen blev indført som forsøgsordning i 1994, senere som  

 permanent ordning fra 1997, hvor der kunne ydes offentligt tilskud til  

 forskellige typer rengørings- og vedligeholdelsesopgaver i hjemmet, dvs.  

 rengøring og tidligere også havearbejde til private kunder.
Siden er der  

 omkring ordningen vokset et etableret erhverv op, der i 2001 efter daværende  

 erhvervsminister Ole Stavads opgørelse viste to kendsgerninger, nemlig at  

 hjemmeservicevirksomhederne beskæftigede henved 5.000 mennesker, at de  

 omsatte henved 1 mia. kr.
På kort tid blev  

 hjemmeservice således en del af mange menneskers hverdag, da op mod hver  

 tiende  

 husstand brugte hjemmeservice.
Ordningen var især velegnet for travle  

 børnefamilier, hvor begge forældre havde et krævende arbejde.
Hertil kommer  

 muligheden for, at de ældre kunne få ekstra hjælp til rengøringsarbejde og  

 lignende.
Hjemmeservicen har derfor været en udbredt succes set fra  

 forbrugernes synspunkt.
Hjemmeserviceordningen har  

 samtidig haft den vigtige effekt, at den har givet arbejde til mange  

 korttidsuddannede samt til mange etniske danskere, og ordningen har ikke  

 mindst  

 sluset mange fra kontanthjælp eller understøttelse over i arbejde.
Desuden  

 har  

 ordningen været samfundsøkonomisk givende, idet samfundet har fået større  

 indtægter i form af skat og moms, end det har brugt i tilskud.
Desværre har regeringen  

 valgt at følge sin forringelse af hjemmeservice fra den 12. marts 2002 op med  

 endnu én.
I august 2003 stod det klart, at regeringen ville skære yderligere  

 i  

 hjemmeservicen, som finansministeren skrev i præsentationspjecen »Velfærd med  

 klare værdier«, og som det nu er konkretiseret med dette lovforslag om at  

 ændre  

 hjemmeserviceordningen.
Lovforslaget indebærer, at  

 kun førtidspensionister eller alderspensionister på mindst 65 år kan få  

 tilskud  

 for fremtiden, og endvidere sænker ministeren tilskudsloftet til 6.000 kr.  

 Hjemmeservice til andre vil derefter fremover blive betalt 100 pct. af  

 brugeren, hvis den overhovedet vil blive benyttet.
I bemærkningerne til  

 lovforslaget skriver ministeren:
»Statens udgifter til hjemmeservice udgjorde 316,2 mio. kr. i  

 2002. Udgiften i 2003 forventes at blive 229,4 mio. kr.
Det anslås, at  

 statens  

 udgifter til hjemmeservice med lovforslaget vil blive reduceret med 129,1  

 mio.  

 kr. i 2004, fra 229, 4 mio. kr. til 100,3 mio. kr., og de følgende år vil  

 udgiften  

 blive reduceret med 149,4 mio. kr. til 80,0 mio. kr.« Disse besparelsesmål er  

 imidlertid slet ikke holdt op mod de indtægter, som gør  

 hjemmeserviceordningen  

 til en indtægtskilde for staten.
Under udvalgsarbejdet har socialdemokraterne  

 stillet en række spørgsmål om dette forhold, der dog er blevet besvaret  

 ganske  

 utilfredsstillende, blandt andet fordi ministeren slår sig til tåls med den  

 opfattelse, at hver eneste afskediget fra hjemmeserviceerhvervet går direkte  

 over i anden beskæftigelse uden en kortere eller længere periode på dagpenge.
 Socialdemokraterne er af den  

 opfattelse, at hjemmeserviceordningen reelt vil forsvinde fra nytår, idet det  

 skønnes, at der i første omgang vil blive tale om omkring 1.000 færre ansatte  

 i  

 hjemmeserviceerhvervet, og i en tid, hvor ledigheden stiger med 50 personer  

 hver  

 dag, vil Socialdemokraterne afvise at mangedoble dette tal fra den 1. januar,  

 hvor indskrænkningen skal finde sted.
Ministeren har fremført det  

 argument, at ordningen kun i begrænset omfang har fjernet sort arbejde.  

 Ministeren har imidlertid ikke vist sig villig til at foretage nye  

 beregninger,  

 der kunne bekræfte eller afkræfte denne påstand, hvad Socialdemokratiet  

 finder  

 dybt kritisabelt.
Erhvervsfremmestyrelsen kom under daværende  

 erhvervsminister  

 Pia Gjellerup frem til, at ordningen klart begrænsede det sorte arbejde.
 Det væsentligste ved  

 ordningen er imidlertid den arbejdsmarkedspolitiske effekt, der har  

 fremskaffet  

 værdige jobmuligheder for mennesker, som kunne have vanskeligt ved at få job,  

 herunder især grupper af kortvarigt uddannede, som har været væk fra  

 arbejdsmarkedet i længere tid, samt folk af anden oprindelse end dansk.
 Regeringen har heller ikke  

 fremlagt aktuelle samfundsøkonomiske beregninger af ordningens følger, så  

 situationen fra den seneste vurdering i 2000 kunne opdateres.  

 Socialdemokraterne  

 afviser, at det i en situation, hvor 50.000 arbejdspladser er forsvundet  

 siden  

 marts 2002, skulle være et fornuftigt arbejdsmarkedspolitisk træk at skære  

 yderligere i hjemmeserviceordningen.
 Oven i købet overser  

 ministeren fuldkommen de problemer, der vil opstå, når ordningen skal træde i  

 kraft pr. 1. januar 2004. Ministeren har været fuldkommen afvisende over for,  

 at mange ansatte har så lange opsigelsesvarsler, at hjemmeservicefirmaerne  

 vil  

 løbe ind i økonomiske vanskeligheder på grund af disse forpligtelser.
Socialdemokraterne har under  

 lovforslagets 1. behandling nævnt, at den nuværende statsminister i dagbladet  

 B.T. den 20. november 2001 lovede at bevare hjemmeserviceordningen.
Det  

 synspunkt er Socialdemokraterne helt enige med statsministeren i, men det må  

 altså konstateres, at det synspunkt ikke gælder længere.
Socialdemokraterne  

 kunne dog ikke se, at statsministeren her har afgivet et tidsbegrænset løfte,  

 hvorfor Socialdemokratiet konstaterer, at regeringen på ny har brudt et løfte  

 til befolkningen, ganske som i skandalen om de supplerende dagpenge.
 Socialdemokraterne har under  

 udvalgsbehandlingen ikke fundet anledning til at ændre disse synspunkter og  

 vil  

 stemme imod ved 3. behandling, såfremt det stillede ændringsforslag ikke  

 vedtages.
Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet stemmer for det  

 stillede ændringsforslag.
Enhedslisten bemærker, at der for anden gang siden valget i 2001  

 er tale om et klokkeklart løftebrud fra regeringen.
Den 19. november 2001  

 afgav  

 den senere statsminister, Anders Fogh Rasmussen, et løfte:
»Vi har ingen planer om at ændre hjemmeserviceordningen, den  

 opfylder nogle behov.« Første gang dette løfte blev brudt, var i forbindelse med  

 finansloven for 2003, og med det aktuelle forslag er hjemmeserviceordningen  

 ændret til ukendelighed.
Konsekvenserne af lovforslaget vil blive et tab af ca. 1.000  

 arbejdspladser.
Primært arbejdspladser til folk med ingen eller kun lidt  

 uddannelse.
Samtidig vil det medføre en stigning i omfanget af sort arbejde,  

 som er en kendt foreteelse inden for rengøringsområdet.
Alene dagpengeudgifterne til 1.000 nye arbejdsløse overstiger  

 besparelsen på 149 mio. kr., som forslaget fuldt indfaset vil betyde.
Dertil  

 kommer tab af moms og skatteindtægter, så det alt i alt kan konstateres, at  

 hver eneste tabt hjemmeservicetime koster staten ca. 100 kr.
 Enhedslisten må med beklagelse konstatere, at økonomi- og  

 erhvervsministeren under udvalgsbehandlingen ikke har forholdt sig til de  

 påpegede  

 konsekvenser af lovforslaget i form af tabte arbejdspladser, tabte skatte- og  

 momsindtægter til staten og stigningen i omfanget af sort arbejde (jf.  

 ministerens besvarelse af spørgsmål nr. 17-19).
 Enhedslisten stemmer for det af Socialdemokraterne stillede  

 ændringsforslag, da det giver mulighed for en mildning af konsekvenserne af  

 lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (S), tiltrådt af et  

  

 mindretal  

  

 (SF og EL):
Til § 2 1)  

  

 Datoen ændres fra »1. januar 2004«  

 til: »1. januar 2005«.
[Udskydelse af ikrafttrædelsestidspunkt] Bemærkninger Til nr. 1 Det foreslås, at lovens ikrafttræden udskydes et år, således at  

 hjemmeservicevirksomhederne kan nå at omstille deres virksomheder, herunder  

 uddanne social- og sundhedshjælpere.
Når det første hold social- og  

 sundhedshjælpere er uddannet, har virksomhederne mulighed for at få nye  

 opgaver  

 i medfør af frit-valg ordningen på hjemmehjælpsområdet.
Virksomhederne vil  

 således kunne minimere tabet af arbejdspladser.
Else Winther Andersen (V)  

    

  

 Kim Andersen (V)  

    

  

 Rikke Hvilshøj (V)  

  

  fmd.  

  

    

  

 Christian Lund Jepsen (V)  

    

  

 Colette L.
Brix (DF)  

  

  nfmd.  

  

    

  

 Poul Fischer (DF)  

    

  

 Carina Christensen (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Jan Trøjborg (S)  

    

  

 Jens Peter Vernersen (S)  

    

  

 Ole Vagn Christensen (S)  

    

  

 Peder Sass (S)  

    

  

 Anne Grete Holmsgaard (SF)  

    

  

 Naser Khader (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 69 Bilagsnr.
