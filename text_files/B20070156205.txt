 Bekendtgørelse om ændring af bekendtgørelse om bekæmpelse af salmonella i rugeægsproducerende høns og opdræt hertil, bekendtgørelse af salmonella i konsumægshønsehold og opdræt hertil samt bekendtgørelse om salmonellose hos fjerkræ og salmonella i slagtefjerkræ m.m.
§ 1 I bekendtgørelse nr. 1161 af 5. oktober 2007 om bekæmpelse af salmonella i rugeægsproducerende høns og opdræt hertil, bekendtgørelse nr. 1162 af 5. oktober 2007 om bekæmpelse af salmonella i konsumægshønsehold og opdræt hertil samt bekendtgørelse nr. 1160 af 5. oktober 2007 om salmonellose hos fjerkræ og salmonella i slagtefjerkræ m.m. foretages følgende ændringer:
 1. Indledningen til bekendtgørelse nr. 1161 af 5. oktober 2007 om bekæmpelse af salmonella i rugeægsproducerende høns og opdræt hertil affattes således:
»I medfør af § 26, § 29, § 30, § 33, § 34, § 36, § 53, stk. 1 og 2, § 58, stk. 1, § 61, stk. 1, § 67 og § 70, stk. 3, i lov nr. 432 af 9. juni 2004 om hold af dyr, som ændret ved lov nr. 105 af 20. februar 2006 fastsættes:« 2. § 10, stk. 7 i bekendtgørelse nr. 1161 af 5. oktober 2007 om bekæmpelse af salmonella i rugeægsproducerende høns og opdræt hertil affattes således:
 »Stk. 7. Fødevareregionen kan træffe afgørelse om, at stk. 5 og 6 ikke finder anvendelse, hvis ejeren overfor fødevareregionen godtgør, at det seneste salmonellafund:
1) er introduceret gennem foder, eller 2) ikke skyldes overførsel fra en tidligere flok.« 3. Indledningen til bekendtgørelse nr. 1162 af 5. oktober 2007 om bekæmpelse af salmonella i konsumægshønsehold og opdræt hertil affattes således:
 4. I § 10, stk. 2 i bekendtgørelse nr. 1162 af 5. oktober 2007 om bekæmpelse af salmonella i konsumægshønsehold og opdræt hertil udgår » en dyrlæge eller «.
 5. § 32, stk. 1 i bekendtgørelse nr. 1162 af 5. oktober 2007 om bekæmpelse af salmonella i konsumægshønsehold og opdræt hertil affattes således:
»Bekendtgørelsen træder i kraft den 1. januar 2008, dog træder § 27 i kraft den 1. april 2008.« 6. I bilag 2, kapitel 5, i bekendtgørelse nr. 1162 af 5. oktober 2007 om bekæmpelse af salmonella i konsumægshønsehold og opdræt hertil affattes overskriften således:
»Konsumægshønsehold, som ikke leverer æg til ægpakkeri, til teknisk brug eller til virksomheder, som fremstiller varmebehandlede ægprodukter (stalddørssalg) .« 7. Bilag 2, kapitel 5, nummer 18 i bekendtgørelse nr. 1162 af 5. oktober 2007 om bekæmpelse af salmonella i konsumægshønsehold og opdræt hertil affattes således:
»18) Prøverne udtages og indsendes hver 18. uge, første gang ved 24 uger, +/- 2 uger.
Prøverne skal ved indsendelse til laboratoriet ledsages af stregkoder.
Prøverne udtages af ejeren.
Stregkoder rekvireres fra Det Danske Fjerkræraad.« 8. Indledningen til bekendtgørelse nr. 1160 af 5. oktober 2007 om salmonellose hos fjerkræ og salmonella i slagtefjerkræ m.m. affattes således:
»I medfør af § 4, stk. 1, § 5, stk. 1, § 32, § 36, stk. 1, § 37, stk. 1 og 3, § 39, stk. 1, § 40, stk. 1, § 41, § 45, stk. 1 og 2, § 49, § 50, § 51, § 54, stk. 3 og 4 samt § 60, stk. 3 og 5 i lov nr. 526 af 24. juni 2005 om fødevarer m.m. (fødevareloven) samt § 26, § 29, § 30, § 33, § 34, stk. 1, § 36, § 37, § 53, stk. 1 og 2, § 58, stk. 1, § 61, § 62, § 67 samt § 70, stk. 3 i lov nr. 432 af 9. juni 2004 om hold af dyr, som ændret ved lov nr. 105 af 20. februar 2006 fastsættes:« 9. § 23, stk. 3 i bekendtgørelse nr. 1160 af 5. oktober 2007 om salmonellose hos fjerkræ og salmonella i slagtefjerkræ m.m. affattes således:
»Stk. 3. Slagteriet skal meddele resultatet af undersøgelser af prøver udtaget efter § 12 til fødevareregionen efter reglerne i bilag 2, kapitel 9.« 10. § 29, stk. 1 i bekendtgørelse nr. 1160 af 5. oktober 2007 om salmonellose hos fjerkræ og salmonella i slagtefjerkræ m.m. affattes således:
»Bekendtgørelsen træder i kraft den 1. januar 2008, dog træder § 14 og § 26 i kraft den 1. april 2008.« 11. Bilag 1, kapitel 1, nummer 2 a, i bekendtgørelse nr. 1160 af 5. oktober 2007 om salmonellose hos fjerkræ og salmonella i slagtefjerkræ m.m. affattes således:
»a) 15  21 dage før slagtning: 5 par sokkeprøver.
Prøven udtages af ejeren, dog foretager fødevareregionen prøveudtagning 1 gang årligt.
Fødevareregionen udtager ved denne prøveudtagning som stikprøve en prøve for hver påbegyndt 10 huse på ejendommen, mens resterende prøver udtages af ejeren.« 12. Bilag 1, kapitel 1, nummer 2 b, i bekendtgørelse nr. 1160 af 5. oktober 2007 om salmonellose hos fjerkræ og salmonella i slagtefjerkræ m.m. affattes således:
»b) 7  10 dage før slagtning: 5 par sokkeprøver.
Prøveudtagningen forestås af en repræsentant for slagteriet, et laboratorium eller fødevareregionen.
Prøven kan dog udtages af ejeren, hvis flokken slagtes på et slagteri, der slagter færre end 5000 høns eller kyllinger om dagen.
Prøven kan udelades, hvis der er færre end 5000 slagtekyllinger i flokken, og flokken slagtes uden for Danmark.
Prøven kan desuden udelades, hvis der er fundet salmonella i prøven udtaget 15  21 dage før slagtning, jf. nr. 2 a.« 13. Bilag 1, kapitel 3, nummer 7, i bekendtgørelse nr. 1160 af 5. oktober 2007 om salmonellose hos fjerkræ og salmonella i slagtefjerkræ m.m. affattes således:
»7) På laboratoriet opbevares prøverne nedkølede.
Undersøgelsen skal påbegyndes inden for 24 timer efter modtagelsen, dog kan prøver udtaget fredag opbevares i køleskab til mandag.
Prøverne skal analyseres efter en metode, der er godkendt af Fødevarestyrelsen, jf.
Fødevarestyrelsens metodesamling.« § 2 Bekendtgørelsen træder i kraft den 1. januar 2008.
