Resumé  



  

 En kommune traf afgørelse om at sætte den del af en privat fællesvej i  

 stand som lå i byzone, mens resten af vejen i landzone ikke skulle sættes i  

 stand.
Lodsejere i landzone skulle imidlertid betale en del af udgifterne.
Vejdirektoratet stadfæstede afgørelsen.
Som hjemmel anvendte  

 Vejdirektoratet en kombination af privatvejslovens regler for veje i  

 henholdsvis byzone og landzone.
 Efter ombudsmandens opfattelse måtte mulighederne for at fravige  

 lovens klare opdeling mellem veje i byzone og landzone anses for angivet  

 udtømmende i lovens § 13. Da ingen af disse muligheder var relevante i den  

 foreliggende sag, mente ombudsmanden ikke at der var hjemmel for  

 Vejdirektoratets  

 afgørelse, uanset om resultatet måtte anses for hensigtsmæssigt eller  

 rimeligt.  

 Ombudsmanden henstillede derfor at sagen blev genoptaget. (J.nr.  

 2000-0588-516).
Fordeling af udgifter ved istandsættelse af privat fællesvej.  

 Hjemmel Det fremgik af sagen at  

 Stenløse Kommune den 11. august 1998 afsagde kendelse om istandsættelse af  

 den  

 private fællesvej X-vej på den del af vejen som var beliggende i byzone.
Af  

 kendelsen fremgik bl.a. følgende:
 Den 2. maj 1998 afholdtes  

 vejsyn på den private fællesvej (X)-vej, på strækningen beliggende i byzone,  

 på  

 begæring af grundejerforeningen (G), som ønskede vejen istandsat.
På mødet udleverede Stenløse Kommune forslag  

 til istandsættelse samt partsfordeling.
Ved skrivelse af den 14.5.1998 har  

 Stenløse Kommune oplyst, at eftersom andre end ejerne af de tilgrænsende  

 parceller pålægges at deltage i udgiften til vejens istandsættelse, opdeles  

 udgifterne således at ejendomme i byzone, der har stiadgang, afholder 5%, og  

 ejendomme i landzone, der har kørende adgang, bidrager med 95% af udgifterne  

 til istandsættelsen.
Grundejerforeningerne (H) og  

 (G) bidrager med lige store parter.
Lodsejere fra landzone bidrager i henhold  

 til eksisterende partsfordeling. Kommunen afsagde kendelse om  

 istandsættelse og udgiftsfordeling i overensstemmelse hermed.
I den nævnte  

 skrivelse af 14. maj 1998 havde kommunen som hjemmel for inddragelse af  

 ejerne  

 i landzone henvist til privatvejslovens § 58.
I brev af 28. august 1998  

 klagede A på vegne af flere grundejere i landzone til Trafikministeriet.
A  

 anførte bl.a. at grundejerne i landzoneområdet ikke kunne pålægges at betale  

 for istandsættelse af en vej i byzone, og at kommunen i sit brev af 14. maj  

 1998 til grundejerne ikke med rette kunne henvise til privatvejslovens § 58  

 som  

 hjemmel for partsfordelingen.
Endvidere anførte A at vejens tilstand skyldtes  

 en kloaknedlægning, og at udgiften til reparation derfor påhvilede ejeren af  

 ledningen.
Endelig gjorde A gældende at vejen i byzone var en offentlig vej,  

 og  

 A henviste i den forbindelse til et ekspropriationsforlig fra 1968 om  

 afståelse  

 af en vejret mod etablering af anden vejadgang til offentlig bivej.
 Stenløse Kommune skrev i  

 brev af 9. september 1998 til Trafikministeriet bl.a. at vejens tilstand  

 efter  

 kommunens opfattelse ikke skyldtes kloakanlægget, men alene at vejen ikke var  

 vedligeholdt de sidste 25 år.
I brev af 2. november 1998  

 til Vejdirektoratet, som pr. 1. oktober 1998 fik overført vejsager fra  

 ministeriet, kommenterede A kommunens brev.
A fastholdt sine klagepunkter.
Stenløse Kommune oplyste i  

 brev af 16. februar 1999 til Vejdirektoratet at X-vej var en privat  

 fællesvej,  

 og vedlagde del af kommunens vejfortegnelse over offentlige veje.
X-vej var  

 ikke opført heri.
Kommunen anførte desuden bl.a. følgende:
 I forbindelse med  

 byggemodningen af udstykningen nord for (X)-vej, er der i 1972 etableret en  

 kloakledning i (X)-vej.
 Det er anført, at der er  

 sætninger omkring brøndene på ca. 4 cm, som skyldes mangelfuld komprimering  

 af  

 kloakgraven.
 Efter kommunens mening  

 skyldes niveauforskellen, at vejen ikke er dimensioneret til den trafik, der  

 benytter vejen i dag, samt at vejen ikke har været vedligeholdt i over 25 år.
 Det er anført, at vejretten  

 til den private fællesvej over matr.nr. ( ) er eksproprieret ved  

 åstedsforretning den 10.8.1968. Der kan hertil oplyses, at der i referat fra  

 åstedsforretningen er anført, at vejretten regnes afstået fra det tidspunkt,  

 der er etableret adgang til henholdsvis (Y)-vej og (Z)-vej.
Da vejprojektet for (Z)-vej  

 er opgivet, er der fortsat vejadgang frem til (Y)-vej. I brev af 18. april 1999 til  

 Vejdirektoratet kommenterede A kommunens brev.
A fastholdt sine klagepunkter,  

 og A bad Vejdirektoratet sørge for at kommunen overholdt det omtalte forlig.
 I brev af 26. april 1999 til  

 Vejdirektoratet fremsatte A yderligere bemærkninger.
 Af Vejdirektoratets  

 afgørelse af 24. januar 2000 fremgik bl.a. følgende:
Vejdirektoratet kan oplyse,  

 at Vejdirektoratet som klagemyndighed efter privatvejslovens § 7, stk. 1,  

 alene  

 kan tage stilling til retlige spørgsmål, det vil sige til, om en vejmyndighed  

 har overholdt lovens regler, men ikke til de skøn, som en vejmyndighed kan  

 udøve inden for lovens rammer.
Klagefristen er efter lovens § 7, stk. 3, 4  

 uger  

 fra den dag afgørelsen er meddelt.
 Vejdirektoratets kompetence  

 som klagemyndighed er således begrænset til den aktuelle kendelse af 11.  

 august  

 1998, retlige spørgsmål og egentlige afgørelser.
 Vejdirektoratet kan således  

 ikke i dag tage stilling til eventuelle afgørelser fra 1960erne eller  

 1970erne, til tekniske spørgsmål, herunder om kloakkerne i sin tid er  

 anlagt  

 på teknisk forsvarlig vis, eller til eventuelle aftaler mellem kommunen og  

 grundejerne.
 Vejdirektoratet må efter det  

 oplyste lægge til grund for sin afgørelse, at der ikke foreligger nogen form  

 for dokumentation for, at kommunen på noget tidspunkt udtrykkeligt har  

 truffet  

 en lovlig beslutning om, at (X)-vej skal administreres som offentlig vej, jf.  

 definitionen af offentlig vej i lov om offentlige veje § 1, og at vejen  

 derfor  

 har status af privat fællesvej.
Der kan herom henvises til  

 det tidligere oplyste om, at kommunen i 1968 ikke lovligt kunne overtage en  

 vej  

 som offentlig vej uden amtets samtykke.
Det samme gjaldt anlæg af nye  

 offentlige veje.
Der kan herom henvises til § 14, stk. 4, og § 18, stk. 3, i  

 den dagældende lov om bestyrelse af de offentlige veje.
Som følge heraf kunne  

 kommunen  

 heller ikke uden amtets samtykke lovligt indgå aftaler om disse forhold.
 Det forhold, at det i 1968  

 var forudsat, at ejendommene i landzone skulle have adgang til en planlagt nu  

 opgivet offentlig vej, således at adgangen via (X)-vej kun skulle være  

 midlertidig, kan hverken efter dagældende eller efter nugældende lovgivning  

 føre til, at (X)-vej uden en udtrykkelig beslutning herom nu er en offentlig  

 vej.
Efter privatvejslovens § 57,  

 stk. 1, påhviler istandsættelse og vedligeholdelse af private fællesveje i  

 byzone (afsnit III område) ejerne af de tilgrænsende ejendomme.
Når et  

 arbejde  

 udføres som et samlet arbejde under vejmyndighedens kontrol, skal udgifterne  

 til dette arbejde efter lovens § 62, stk. 1, fordeles mellem ejerne af de  

 tilgrænsende ejendomme med vejret til vejen.
Da vejen er beliggende i et  

 område, der er omfattet af bestemmelserne i privatvejslovens afsnit III, og  

 fortsætter i et område, der er omfattet af lovens afsnit II, skal fordelingen  

 af udgifterne jf.
Trafikministeriets udtalelse af 24. maj 1991, som  

 Vejdirektoratet kan tilslutte sig, gennemføres dels efter reglerne i lovens  

 kap. 10 for så vidt angår ejendommene i afsnit III-området, dels efter  

 privatvejslovens § 17 for så vidt angår ejendommene i afsnit II-området.
Dette bør ske ved, at  

 kommunen indledningsvis foretager en skønsmæssig opdeling af udgifterne  

 mellem  

 ejendommene i afsnit III og ejendommene i afsnit II på grundlag af vejens  

 faktiske betydning for ejendommene i de pågældende områder.
Den del af  

 udgifterne, der herefter vedrører afsnit III-ejendommene, fordeles mellem  

 ejerne af de ejendomme, der grænser til vejen, medens den del af udgifterne,  

 der vedrører ejendommene i afsnit II fordeles mellem de vejberettigede efter  

 brug af vejen, jf. bestemmelsen i privatvejslovens § 17.
 Spørgsmålet om, hvilken  

 betydning vejen har for ejendommene i henholdsvis afsnit III området og  

 afsnit  

 II området beror på et skøn, som Vejdirektoratet ikke kan tage stilling til,  

 idet dog bemærkes, at Vejdirektoratet efter det oplyste ikke finder grundlag  

 for at antage, at kommunen ved udøvelsen af skønnet har varetaget  

 uvedkommende  

 hensyn.
 Vejdirektoratet finder  

 herefter, at Stenløse Kommunes kendelse af 11. august 1998 har den fornødne  

 hjemmel i privatvejslovens regler og dermed er lovlig.
Vejdirektoratet er dog af  

 den opfattelse, at kommunen for at opfylde kravet om begrundelse i  

 forvaltningslovens § 24, stk. 1, burde have anført en mere præcis hjemmel for  

 sin beslutning i selve kendelsen.
Vejdirektoratet er således enig med Dem i,  

 at  

 det er ukorrekt, når kommunen i sit brev af 14. maj 1998 anfører, at  

 grundejerne i afsnit II-området er inddraget i sagen med hjemmel i  

 privatvejslovens § 58. Denne mangel kan efter Vejdirektoratet dog ikke føre  

 til, at kommunen pålægges at genoptage med henblik på at afsige en ny  

 kendelse  

 med en mere præcis hjemmelsangivelse.
 Vejdirektoratet finder  

 herefter ikke grundlag for at foretage sig videre i sagen.
Spørgsmålet om, hvorvidt de  

 vejberettigede grundejere, der er sat i bidrag til vedligeholdelse af vejen,  

 har et økonomisk krav mod kommunen som vejmyndighed eller ejeren af den  

 kloakledning, som efter Deres opfattelse er skyld i vejens dårlige stand,  

 fordi  

 kloakarbejdet er udført uforsvarligt, er et privatretligt spørgsmål, som  

 henhører under domstolene.
Det må i givet fald vurderes, om et eventuelt  

 erstatningskrav må anses for forældet. Vejdirektoratet har i  

 afgørelsen henvist til Trafikministeriets brev af 24. maj 1991 hvoraf bl.a.  

 fremgik følgende:
Den omtalte strækning er  

 beliggende i et sommerhusområde, der administreres efter bestemmelserne i  

 privatvejslovens afsnit III.
Vejen fortsætter i landzoneområde, der er  

 omfattet  

 af lovens afsnit II.
Kommunen har i bidragsfordelingen medtaget dels ejerne  

 af  

 de til den pågældende strækning grænsende ejendomme, dels de øvrige ejendomme  

 i  

 grundejerforeningens område og endelig tre ejendomme beliggende langs vejens  

 fortsættelse i landzone.
Bidraget er fordelt med lige mange parter på hver  

 ejendom.
 Da vejen er beliggende i et  

 område, der er omfattet af bestemmelserne i privatvejslovens afsnit III, og  

 fortsætter i et område, der er omfattet af lovens afsnit II, skal fordelingen  

 gennemføres dels efter reglerne i vejbidragslovens § 11 for så vidt angår  

 ejendommene i afsnit III-området, dels efter privatvejslovens § 17 for så  

 vidt  

 angår ejendommene i afsnit II-området.
Dette bør ske ved, at  

 kommunen indledningsvis foretager en skønsmæssig opdeling af udgifterne  

 mellem  

 ejendommene i afsnit III og ejendommene i afsnit II på grundlag af vejens  

 faktiske betydning for ejendommene i de pågældende områder.
Den del af  

 udgifterne, der herefter vedrører afsnit III-ejendommene, fordeles mellem  

 ejerne af de ejendomme, der grænser til vejen, efter fordelingsbestemmelserne  

 i  

 vejbidragslovens § 11, medens den del af udgifterne, der vedrører ejendommene  

 i  

 afsnit II fordeles efter bestemmelsen i privatvejslovens § 17. I brev af 9. februar 2000  

 fastholdt Vejdirektoratet sin afgørelse.
 Herefter klagede A til mig.  

 Jeg bad Vejdirektoratet om en udtalelse bl.a. om det hjemmelsmæssige grundlag  

 for at pålægge lodsejerne i landzone at betale en del af udgifterne for  

 istandsættelsen af den del af X-vej som ligger i byzone.
 Vejdirektoratet har i brev  

 af 25. september 2000 bl.a. udtalt følgende:
 Med hensyn til den aktuelle  

 klage over Vejdirektoratet kan Vejdirektoratet henvise til sine besvarelser  

 af  

 24. januar og 9. februar 2000 til den pågældende.
Som det fremgår, har  

 kommunen i sit brev af 9. september 1998 anført, at vejens dårlige stand ikke  

 skyldes en kloakering, foretaget for ca. 25 år siden, men vejens manglende  

 vedligeholdelse i den mellemliggende periode.
Disse forhold kan  

 Vejdirektoratet  

 ikke vurdere i dag.
 Spørgsmålet om, hvorvidt  

 kommunen i forbindelse med kloakeringen har pådraget sig et økonomisk ansvar  

 i  

 forhold til de vejberettigede henhører under domstolene, og dette er meddelt  

 klageren.
Spørgsmålet om de  

 forpligtelser, kommunen har påtaget sig i forbindelse med ekspropriationen af  

 vejretten til (X)-vej, og deres eventuelle betydning for den aktuelle  

 kendelse  

 henhører ligeledes under domstolene.
Dette er præciseret i Vejdirektoratets  

 seneste brev af 9. februar 2000 til klageren.
 Med hensyn til hjemmelen  

 for, at ejendommene i landzone er inddraget i istandsættelsen af (X)-vej har  

 Vejdirektoratet meddelt klageren, at kommunen fejlagtigt har benyttet  

 bestemmelsen i privatvejslovens § 58 i stedet for en analogi af bestemmelsen  

 i  

 lovens § 17. Vejdirektoratet kan i denne forbindelse oplyse følgende:
Privatvejsloven er som  

 omtalt delt op i et landzoneafsnit (afsnit II) og et byzoneafsnit (afsnit  

 III).  

 Loven tager i kraft af denne opdeling  der er historisk betinget   

 ikke  

 stilling til den i øvrigt ikke sjældent forekommende særlige situation, hvor  

 en  

 privat fællesvej både betjener ejendomme i byzone og ejendomme i landzone,  

 f.eks. ved at den private fællesvej forløber fra landzone til byzone eller  

 omvendt, eller forløber på grænsen mellem by- og landzone.
Der har derfor i  

 praksis vist sig at være behov for at disse situationer løses ved en  

 udfyldende  

 fortolkning af loven.
 Efter Vejdirektoratets  

 vurdering vil det i et tilfælde som det foreliggende være utilfredsstillende  

 for de brugere, der efter en direkte anvendelse af lovens bestemmelser  

 inddrages i en fordeling af udgifterne til istandsættelsen af den pågældende  

 vej, såfremt andre brugere, der rent faktisk gør tilsvarende brug af vejen og  

 dermed har bidraget til nedslidning af vejen, ikke inddrages i fordelingen.
 For så vidt angår  

 strækninger i landzone, der benyttes af ejendomme i byzone, vil  

 bestemmelserne  

 i privatvejslovens afsnit II kunne finde direkte anvendelse, i det omfang de  

 pågældende  uanset beliggenheden i byzone  er vejberettigede  

 brugere af den  

 pågældende vej, jf. lovens § 17. Her er der således ikke stillet krav til  

 beliggenheden af ejendommene jf. udtrykket tilgrænsende ejendomme  

 i lovens §§  

 57 og 62.
For så vidt angår  

 strækninger i byzone, der benyttes af ejendomme uden for byzonen, rummer  

 privatvejsloven ingen direkte muligheder for at inddrage ejerne af  

 landzoneejendomme i bidragsfordelingen.
Det kan formentlig ske efter § 58,  

 hvorefter  

 vejmyndigheden kan inddrage andre end ejerne af de tilgrænsende ejendomme i  

 vedligeholdelsen, men kun såfremt deres benyttelse skønnes i særlig grad at  

 medføre slid på vejen.
Da denne betingelse ikke altid kan tænkes opfyldt, fx  

 hvis landzonebrugernes slid på vejen ikke adskiller sig væsentligt fra de  

 øvrige vejbrugeres slid, har Trafikministeriet og efterfølgende  

 Vejdirektoratet  

 fundet det naturligt at løse problemet ved en analogi efter lovens § 17 i de  

 nævnte tilfælde, jf. vedlagte kopi af Trafikministeriets udtalelse af 17.  

 januar 1978 og den i sagen omtalte udtalelse af 24. maj 1991.
Den løsning, som  

 Trafikministeriet har valgt og som fortsat anvises af Vejdirektoratet, er en  

 kombineret brug af reglerne i afsnit II og afsnit III.
Den indebærer, at den  

 samlede vejstrækning som udgangspunkt opfattes som beliggende i landzone.
For  

 så vidt angår fordelingen af vedligeholdelsesarbejderne eller udgifterne  

 hertil  

 mellem by- og landzoneejendommene er der således tale om en analog anvendelse  

 af bestemmelsen i privatvejslovens § 17, dvs. en fordeling efter den brug,  

 som  

 by- henholdsvis landzoneejendommene gør af vejen.
De udgifter der herved  

 henføres til ejendommene i landzone fordeles herefter på normal måde mellem  

 landzoneejendommene efter den enkelte vejberettigets brug af den pågældende  

 vej.
Ved brugen lægges der efter sædvanlig praksis vægt på bl.a. karakteren  

 af  

 benyttelsen (fx landbrug, anden erhvervsvirksomhed, parcelhus, sommerhus) og  

 den benyttede vejlængde.
 I den her foreliggende sag,  

 hvor vejen alene anvendes som sti for ejendommene i byzoneområdet og som  

 adgangsvej for kørende trafik for ejendommene i landzoneområdet, må denne  

 skæve  

 brug af vejen naturligvis afspejle sig markant i bidragsfordelingen.
 Det samlede bidrag for de  

 ejendomme, der grænser til vejen i byzone, fordeles efter reglerne i  

 privatvejslovens afsnit III mellem ejerne af de tilgrænsende byzoneejendomme  

 ved anvendelse af fordelingsreglerne i vejbidragslovens § 11.
 Vejdirektoratet forudsætter  

 i øvrigt, at bidragsfordelingen gennemføres i overensstemmelse med de  

 formelle  

 procedurer, der er beskrevet i privatvejsloven.
Den nævnte løsning har været  

 anvendt i praksis i hvert fald siden 1978, jf.
Trafikministeriets udtalelse  

 af  

 17. januar 1978, der er offentliggjort i GadJura: Vejlove.
Alternativet til den nævnte  

 løsning måtte i givet fald være, at de grundejere, der kommer til at udrede  

 hele udgiften til vejistandsættelsen i byzone, efterfølgende og på  

 privatretligt grundlag rejser krav mod ejerne af landzoneejendommene om  

 godtgørelse af den del af deres udgifter, der svarer til de pågældendes slid  

 på  

 vejen. I brev af 2. oktober  

 2000  

 kommenterede A Vejdirektoratets  

 udtalelse.
Ombudsmandens udtalelse   

  

 1. Vejens status som privat fællesvej § 1 i privatvejsloven (lovbekendtgørelse nr. 712 af 11. september 1997) har  

 denne ordlyd:
  

  

 § 1.  

  

 Ved offentlige veje forstås i denne lov de veje, gader, broer og pladser, der  

 er åbne for almindelig færdsel, og som administreres af stat, amtskommune  

 eller kommune i henhold til lov om offentlige veje. For at en vej kan anses som en offentlig vej efter loven, kræves det således  

 at vejen administreres af det offentlige.
Det følger af lov om offentlige  

 veje (lovbekendtgørelse nr. 711 af 11. september 1997) § 8, stk. 1, at  

 vejbestyrelserne skal udarbejde fortegnelser over de offentlige veje under  

 deres bestyrelse.
Stenløse Kommune har oplyst at (X)-vej er en privat fællesvej.
Vejen er ikke  

 optaget i kommunens vejfortegnelse over offentlige veje.
Der foreligger ikke  

 oplysninger i sagen om at kommunen skulle have truffet beslutning om at ændre  

 vejens status til en offentlig vej.
Jeg har derfor ikke grundlag for at  

 tilsidesætte Vejdirektoratets afgørelse om at (X)-vej må anses for en privat  

 fællesvej.
2. Hjemmelsgrundlaget for at inddrage lodsejere i landzone i  

 udgiftsfordelingen Privatvejslovens kapitel 4 har denne ordlyd:
Kapitel 4 Lovens anvendelsesområde § 13.  

  

 I områder, der er byzone, jf. lov om by- og landzoner, samt i Københavns  

 Kommune finder reglerne i nærværende lovs afsnit I, III og IV anvendelse.
 Stk. 2. Kommunalbestyrelsen kan bestemme, at reglerne i denne lovs afsnit I,  

 III og IV endvidere skal finde anvendelse i andre stedligt begrænsede  

 områder.
 Stk. 3. I områder, der ikke  

 er omfattet af stk. 1 og 2, finder reglerne i afsnit I, II og IV anvendelse.
 Stk. 4. Private fællesveje,  

 der er beliggende i områder omfattet af stk. 1 og 2, men som udelukkende  

 tjener  

 til brug for landbrug, skovbrug og fiskeri, er omfattet af bestemmelserne om  

 vejudlæg i afsnit III og i øvrigt af reglerne i § 14, stk. 5, og §§ 15-20,  

 medmindre andet bestemmes af vejmyndigheden.
 Stk. 5. Beslutninger efter  

 stk. 2 og stk. 4 er først gyldige, når de på vejmyndighedens foranledning har  

 været offentliggjort i stedlige blade efter vejmyndighedens bestemmelse.
Stk. 6.   Lovens afsnit II omfatter  

 private fællesveje på landet, og lovens afsnit III omfatter  

 private  

 fællesveje i byer og bymæssige områder.
 Sondringen mellem områder i  

 byzone og i landzone blev indført ved privatvejsloven af 1972 (lov nr. 288 af  

 7. juni 1972 om private fællesveje). Loven bygger på en betænkning vedrørende  

 forslag til lov om private fællesveje og lov om vejbidrag af 25. juni 1964,  

 betænkning nr. 367/1964. Af betænkningens kapitel I, afsnit D, pkt. 3, s. 19,  

 fremgår bl.a. følgende:
Udvalget har dernæst overvejet,  

 om det måtte være muligt at give ensartede regler om istandsættelse og  

 vedligeholdelse af private fællesveje i by og på land, således at den  

 hidtidige  

 forskel mellem gadeloven og vejvedtægterne på den ene side og 1865-loven på  

 den  

 anden side kunne bortfalde.
Som nærmere angivet i kap.
II, er det imidlertid  

 udvalgets opfattelse, at vejenes helt forskellige funktioner i by og på land  

 afgørende taler imod, at de samme regler i så henseende gennemføres i begge  

 områder.
Også reglerne om udlæg af private fællesveje bør efter udvalgets  

 opfattelse være forskellige i by og på land.
Udvalget har imidlertid  

 bl.a. for at fremme overskueligheden foreslået, at de to sæt regler om  

 private  

 veje samles i én lov.
For så vidt muligt at harmonisere lovreglerne om de  

 private  

 veje foreslås afgrænsningen mellem reglerne for købstæderne og de bymæssige  

 områder på den ene side og reglerne for det åbne land på den anden side  

 foretaget efter tilsvarende retningslinier som i landsbyggeloven af 1960. Det  

 foreslås derfor i § 4 i udkastet til lov om private fællesveje, at de mere  

 indgående regler i lovens afsnit III skal finde anvendelse på private  

 fællesveje i købstæderne, Frederiksberg, flækkerne samt sådanne bymæssige  

 kommuner, som har en samlet bebyggelse med mere end 1.000 indbyggere, eller  

 som  

 i øvrigt har tilvejebragt vejvedtægt, medens de mindre vidtgående regler i  

 lovens afsnit II i øvrigt finder anvendelse, jfr. nærmere nedenfor under kap.  

 II.
Ligesom efter landsbyggeloven skal der efter udkastet være mulighed for  

 på  

 landet at indføre de mere indgående regler, hvis en sommerhusudvikling eller  

 anden bebyggelse kan forventes. Under behandlingen af  

 lovforslaget om privatvejsloven blev det vedtaget at lovens anvendelsesområde  

 efter § 13 skulle formuleres således at man lod den allerede bestående  

 opdeling  

 i byzoner og landzoner være kriterium for om de strengere bestemmelser i  

 forslagets afsnit III eller de mindre indgående regler i afsnit II fandt  

 anvendelse, jf.
Folketingstidende 1971-72, tillæg B, sp. 2211ff.
 Af cirkulære nr. 134 af 6.  

 december 1985 om lov om private fællesveje, afsnit I, kapitel 4, fremgår  

 bl.a.  

 følgende:
   

  

 6.  

  

 Loven indeholder et sæt enkle regler  afsnit II  der primært  

 gælder for private fællesveje på landet, og et sæt mere indgående regler  

   

 afsnit III  der primært gælder i byer og bymæssig områder.  

 Afgrænsningen  

 mellem land og by er fastlagt i § 13, jfr. nedenfor.
 Reglerne i afsnit III gælder  

 umiddelbart i områder, der er byzone, samt i Københavns Kommune.
Kommunalbestyrelsen kan  

 bestemme, at reglerne i afsnit III skal gælde i andre stedligt begrænsede  

 områder, eksempelvis i sommerhusområder og bysamfund i landzoneområde.
En  

 sådan  

 beslutning er først gyldig, når den ved vejmyndighedens foranstaltning har  

 været offentliggjort i stedlige blade, jfr. § 13, stk. 5. Det bemærkes  

 herved,  

 at sommerhusområder ikke er byzone, jfr. lov om by- og landzoner,  

 lovbekendtgørelse nr. 446 af 3. oktober 1985, § 2, uanset om denne benyttelse  

 er fastlagt i bygningsvedtægt, byplanvedtægt og lokalplan.
Hvis lovens afsnit  

 III skal finde anvendelse i disse områder, må vejmyndigheden benytte sig af  

 den  

 ovennævnte mulighed.
De mindre vidtgående regler  

 i afsnit II gælder i alle øvrige områder.
For private fællesveje, der er  

 beliggende i afsnit III område, men som udelukkende tjener til brug for  

 landbrug, skovbrug eller fiskeri, gælder efter § 13, stk. 4, den særregel, at  

 kun reglerne i afsnit III om vejudlæg  §§ 21-43  finder  

 anvendelse.
I øvrigt  

 gælder reglerne i afsnit II  §§ 14, stk. 5, og 15-20  for disse  

 veje.  

 Vejmyndigheden kan dog bestemme, at alle reglerne i afsnit III skal gælde for  

 sådanne veje.
Også disse beslutninger er først gyldige, når de har været  

 offentliggjort i stedlige blade. Loven indeholder ikke andre  

 muligheder for at fravige opdelingen mellem afsnit II og III end dem der er  

 angivet i § 13.
Loven indeholder ikke  

 særlige regler for veje der ligger i både byzone og landzone.
Den indeholder  

 således heller ingen særregler om en situation som den foreliggende hvor der  

 for en vej der ligger i både byzone og landzone, træffes beslutning om  

 istandsættelse af den del af vejen som er beliggende i byzone mens resten af  

 vejen i landzone ikke istandsættes.
Jeg må forstå  

 Vejdirektoratets udtalelse således at direktoratet mener at privatvejsloven  

 ikke kan finde direkte anvendelse i et tilfælde som det foreliggende.
I  

 stedet  

 har direktoratet valgt en kombineret brug af reglerne i afsnit II og III  

 således at den samlede vejstrækning opfattes som beliggende i landzone.  

 Fordelingen af udgifterne er herefter foretaget ved en analog anvendelse af  

 lovens § 17, dvs. en fordeling efter den brug som by-, henholdsvis  

 landzoneejendommene gør af vejen.
Direktoratet har henvist til at denne  

 løsning  

 har været anvendt i praksis i hvert fald siden 1978. Som begrundelse for  

 ordningen har direktoratet henvist til at det vil være utilfredsstillende for  

 de brugere der efter en direkte anvendelse af lovens bestemmelser inddrages i  

 en fordeling af udgifterne til istandsættelse, såfremt andre brugere der rent  

 faktisk gør tilsvarende brug af vejen og dermed har bidraget til nedslidning  

 af  

 vejen, ikke inddrages i fordelingen.
Endvidere ville alternativet til  

 ordningen  

 være at de grundejere der udredte hele udgiften, efterfølgende og på  

 privatretligt grundlag rejste krav mod ejerne i landzone om godtgørelse af  

 den  

 del af udgifterne der svarede til de pågældendes slid på vejen.
Som nævnt indeholder loven  

 ikke andre muligheder for at fravige opdelingen mellem afsnit II og III end  

 dem  

 der er angivet i § 13. På baggrund af forarbejderne til denne bestemmelse er  

 det min opfattelse at det ikke har været intentionen at der skulle være andre  

 fravigelsesmuligheder end dem der er udførligt omtalt i § 13. Veje med forløb  

 i  

 både by- og landzone fandtes også dengang reglen blev vedtaget.
Når der til  

 trods herfor ikke blev fastsat særregler for disse veje, må det antages at  

 man  

 ikke ønskede sådanne særregler.
Da lovens almindelige bestemmelser således er  

 anvendelige i en sag som denne, er de almindelige forudsætninger for  

 anvendelse  

 af analogislutninger ikke tilstede.
Heller ikke den af direktoratet nævnte  

 praksis på området kan på denne baggrund antages at have retsskabende  

 virkning.  

 Mulighederne for fravigelser må derfor anses for udtømmende angivet i § 13.
Kommunen har ikke truffet en  

 beslutning som nævnt i § 13, stk. 2, og de øvrige fravigelsesmuligheder i  

 stk.  

 4 og 6 kan ikke anvendes i den foreliggende sag.
Der ses således ikke at være  

 hjemmel til den af Vejdirektoratet anvendte kombination af reglerne i afsnit  

 II  

 og III uanset om dette måtte anses for hensigtsmæssigt eller rimeligt.
Lovens  

 almindelige regler om istandsættelse af veje i byzone må derfor anvendes i en  

 sag som den foreliggende.
Hvis der efter Vejdirektoratets opfattelse bør  

 gælde  

 særlige regler for veje der ligger i både byzone og landzone, må disse  

 indføres  

 ved en ændring af privatvejsloven.
Jeg mener det er kritisabelt  

 at Vejdirektoratet traf afgørelse på et forkert regelgrundlag.
Jeg har  

 henstillet til Vejdirektoratet at genoptage sagen og træffe en anden  

 afgørelse  

 på baggrund af det jeg har anført, og jeg har i den forbindelse meddelt at  

 jeg  

 går ud fra at direktoratet inden der træffes fornyet afgørelse, vil inddrage  

 de  

 berørte parter i overensstemmelse med det almindelige kontradiktionsprincip.  

 Jeg har bedt om underretning om Vejdirektoratets fornyede afgørelse.
