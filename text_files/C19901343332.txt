Pr. 1. juli 1990 etableres en en forsøgsordning til godkendelse af  

 standardfrø. Som hidtil skal alle moderpartier prøvetages af  

 Plantedirektoratet, men analyserne må udføres af firmaerne, mod at der  

 udføres stikprøvekontrol af Plantedirektoratet.
Den nuværende officielle  

 stikprøvekontrol med udportionering er ikke omfattet af forsøget.
 Efter § 26 i Landbrugsministeriets bekendtgørelse nr. 657 af 21. oktober  

 1988 skal Plantedirektoratet tage prøver af et parti standardfrø til kontrol  

 med, at det opfylder kvalitetsnormerne for standardfrø. Denne kontrol er  

 hidtil foretaget på grundlag af en analyse af prøven hos Plantedirektoratet.
I Frøkontrolkommissionens Kontaktudvalg for Grønsagsfrø har man drøftet,  

 om moderpartierne kunne godkendes til salg og udportionering på grundlag af  

 en firmaanalyse.
I udvalget kunne man anbefale en ændring på forsøgsbasis,  

 hvorefter analyserne hos Plantedirektoratet kun behøver at blive  

 udførtstikprøvevis.
Frøkontrolkommissionen har ligeledes kunne støtte en  

 sådan tidsbegrænset forsøgsordning.
 Forsøgsordningen består af følgende elementer:
 1. Firmaer, der ønsker at tilslutte  

 sigforsøgsordningen, skal sende en skriftlig anmodning herom til  

 Plantedirektoratet.
 2. Plantedirektoratet kan kun imødekomme anmodninger  

 om deltagelse til firmaer, der råder over et analyselaboratorium, som har det  

 nødvendige udstyr og den nødvendige ekspertise til at kunne analysere for  

 renhed og spireevne efter Plantedirektoratets analyseregler.
3. Alle moderpartier skal officielt prøvetages.
Der  

 skal fremstilles mindst to prøver af hvert parti, hvoraf den ene skal sendes  

 til Plantedirektoratet.
4. Analyserne skal udføres efter Plantedirektoratets  

 analyseregler for frø, og firmaet skal analysere en prøve af hvert parti for  

 renhed og spireevne.
Resultatet skal opgives på en standardformular, der  

 sendes til Plantedirektoratet.
 5. Plantedirektoratet udtager 20 pct. af de indsendte  

 prøver til analyse for renhed og spireevne.
 6. Kun partier, der ved firmaets analyse er fundet at  

 opfylde EF-normerne for renhed og spireevne, må anvendes til udportionering.
 7. Udportionering skal anmeldes til Plantedirektoratet  

 på normal måde.
 8. Moderpartier af frø, der er produceret af et  

 tilsluttet firma, kan anmeldes til udportionering af øvrige registrerede  

 grønsagsfrøvirksomheder på grundlag af det tilsluttede firmas  

 analyseresultater.
 9. Hvis Plantedirektoratets stikprøveanalyse viser, at  

 normen ikke er opfyldt, vil tilladelsen til salg og udportionering af partiet  

 blive stillet i bero, indtil resultatet af en undersøgelse af forskellen kan  

 foreligge.
Forsøgsperioden fastsættes foreløbigt til tre år med mulighed for forlængelse.
 Plantedirektoratets resultatet af stikprøveundersøgelserne vil hvert år  

 blive fremlagt for Kontaktudvalget for Grønsagsfrø. Hvis det skønnes, at for  

 mange af et firmas partier udviser forskelle ud over normal  

 analyseusikkerhed, kan dets videre deltagelse i forsøget bringes til ophør.
 Efter tre år vil Plantedirektoratet i kontaktudvalget fremlægge en rapport  

 over forsøget som grundlag for en vurdering af, om der kan udarbejdes forslag  

 til ændrede permanente regler for kontrol af standardfrø.
