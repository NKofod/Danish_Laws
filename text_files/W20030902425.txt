Kendelse fra Pressenævnet i sag nr.  

 102/2002 [En mand   K] har klaget til Pressenævnet over en  

 udsendelse bragt i Radio Frederiksberg-Journalen den 30. september 2002, idet  

 han mener, at god presseskik er tilsidesat.
 I udsendelsen hed det blandt andet:
" Ole  Hans  Jensen:  nu fremstår det jo som  

 om, at vi sviner [K] til.
Det er jo stort set hans perfide svinagtigheder, vi  

 sådan må svare på her i radioen og også på hans  

 internetside, og det sidste han har fundet på, det er vist noget med,  

 at han vil lave dødsstraf for dommere, der ikke følger loven,  

 men det er jo ligesom niveauet, plus at han har vist pornografiske billeder  

 for at beskrive en ny journalistisk medarbejder på Ekstra Bladet, tror  

 jeg nok.
Og jeg ved ikke, om det er hans egen kone og ham selv, der er blevet  

 fotograferet eller hvad, men det var i hvert fald sådan lige på  

 og hårdt.
Men udover det så er han da så inderlig  

 ligegyldig, specielt når han udtaler sig om kunst, som han jo  

 også har brokket sig over, og han er blevet rent til grin i forbindelse  

 med P.S.
Krøyer-sagen deroppe, hvor han ikke kunne kende forskel  

 på den ene og den anden malermetode, og det er jo netop det, man har  

 brugt til at afvise, at det var en P.
S.
Krøyer.
Det er så  

 spørgsmålet, om det egentligt er det alligevel.
Det er så  

 en helt anden ting.
Det har vi jo haft oppe at vende.
" Klageren har anført, at der ikke er ét  

 eneste sandt ord i udtalelserne.
Formålet er udelukkende at svine  

 klagers person til.
Klager kræver, at den ansvarshavende  

 redaktør hos indklagede,  Ole  Hans  Jensen, enten dokumenterer sine  

 udtalelser, eller også må Pressenævnet straffe ham.
Det kan  

 ikke være rigtigt, at denne person og hans medredaktør så  

 godt som dagligt kan svine andre mennesker til med selvopfundne  

 løgnehistorier.
 Indklagede har indledningsvis anført, at klagen  

 bør afvises i medfør af medieansvarslovens § 43, stk. 2, nr. 1,  

 som åbenbart grundløs.
Indklagede har anført, at der er belæg for  

 udsagnet "hans perfide svinagtigheder", idet der kan føres  

 mange beviser herfor.
Klager har henvist til en række indlæg fra  

 klager på internettet om Pressenævnet og dommerstanden.
Indklagede har erkendt, at  Ole  Hans  Jensen har sagt, at  

 klager ville have indført dødsstraf for dommere, og det er  

 faktisk rigtigt.
Klager har henvist til en udskrift fra internetmediet  

 www.kafka.dk.
Indklagede har ligeledes erkendt, at  Ole  Hans  Jensen  

 har sagt, at klager har bragt pornografiske fotos for at beskrive en  

 journalist ved Ekstra Bladet, hvilket også er korrekt.
Indklagede har  

 henvist til materiale om journalist  Christina  Hammer.
Klager har endvidere  

 udsendt tre pornografiske fotos i forbindelse med en omtale af et nyt foto af  

  Jane  Horney fra 1945 i pels.
Såvidt indklagede erindrer, blev disse  

 fotos også brugt i forbindelse med tilsvining af en ny Ekstra  

 Blads-journalist, da klager tilsyneladende nærer et ubændigt had  

 til dette blad og dets medarbejdere.
Det er korrekt, at  Ole  Hans  Jensen  

 har sagt, at han ikke kunne se, om det var klager og dennes  

 ægtefælle, som var afbildet på de pornografiske fotos, selv  

 om en af de maskerede personer unægtelig har klagers skarpe profil.
Indklagede har erkendt, at  Ole  Hans  Jensen har udtalt,  

 at klager er så inderlig ligegyldig, hvilket han i øvrigt mener.  

 Med hensyn til påstanden om, at klager blev gjort til grin i  

 forbindelse med polemikken om P.S.
Krøyer-billedet i Skagen, så  

 har indklagede allerede udførligt gjort rede for dette i forbindelse  

 med en anden af klagers utallige klager.
Indklagede har anmodet Pressenævnet om at tage reel  

 stilling til klagens ordlyd og ikke kun springe over, hvor gærdet er  

 lavest, som man tidligere har gjort, hvor man har kaldt det for gensidige  

 hårde udfald fra klagers og indklagedes side.
Dette har aldrig  

 været tilfældet, da det er  Ole  Hans  Jensen, der har benyttet  

 sin grundlovssikrede ret til at ytre sig ved at svare på klagers  

 perfide, grove og løgnagtige udtalelser om ham.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
 Henset til karakteren af den løbende  

 meningsudveksling mellem klager og indklagede, herunder navnlig de gentagne,  

 gensidige personlige udfald, finder Pressenævnet ikke anledning til at  

 udtale kritik af indklagede.
 Afsagt den 22. januar 2003.
