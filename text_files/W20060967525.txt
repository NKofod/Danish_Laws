 I overensstemmelse med det almindelige  

 princip om redaktørens ret til at redigere mediet, var Nordjyske  

 Stiftstidende  

 berettiget til at beslutte hvilke oplysninger, man ville bringe i mediet.  

 Pressenævnet fandt, at oplysningerne om, at [K] ikke ønskede at udtale sig,  

 ikke gik ud over redaktørens redigeringsret, og Nævnet udtalte ikke kritik  

 heraf.
 Det fremgår af de Vejledende regler for god  

 presseskik, at oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad, inden de  

 bringes, først og fremmest ved forelæggelse for den pågældende.
Pressenævnet fandt, at udsagnene Hvide løgne  

 og Fup med hvid hjemmehjælp og AFSLØRING: Undersøgelse om  

 at fravælge  

 nydanske hjemmehjælpere blev fordrejet og manipuleret kunne være  

 krænkende for  

[K] som ansvarlig for den omtalte undersøgelse.
Pressenævnet fandt  

 imidlertid,  

 at Nordjyske Stiftstidende havde efterprøvet oplysninger ved forelæggelse for  

 henholdsvis [K] og DRC, ligesom DRCs kommentarer til oplysningerne var  

 medtaget  

 i artikelserien.
Udsagnene fremstod i øvrigt som Nordjyske Stiftstidendes  

 vurderinger og resultatet af Mangfoldighedsnetværkets rapport, og Nævnet  

 fandt  

 ikke grundlag for at udtale kritik.
 Pressenævnet fandt, at advokat og medlem af  

 Flygtningenævnet Ole Nepper-Christensens og Forbundet af Offentligt Ansattes  

 forbundsformand Dennis Kristensens udtalelser vedrørende sagen fremstod som  

 deres vurderinger, som Nordjyske Stiftstidende havde gengivet korrekt, og  

 Nævnet udtalte ikke kritik heraf.
 Pressenævnet fandt, at Nordjyske  

 Stiftstidende heller ikke i øvrigt havde handlet i strid med god presseskik.
 Det fremgår af medieansvarslovens § 36,  

 stk. 2, at anmodning om genmæle kan fremsættes af den, oplysningerne  

 vedrører.  

 Pressenævnet fandt, at [K] som formand for Mangfoldighedsnetværket kunne  

 anmode  

 om genmæle.
Det følger af medieansvarslovens § 36, stk.  

 1, at mediet er pligtigt til at bringe et genmæle, såfremt det har bragt  

 faktisk forkerte oplysninger, som er egnet til at påføre nogen økonomisk  

 eller  

 anden skade af betydning.
Pressenævnet fandt, at udsagnet AFSLØRING:  

 Undersøgelse  

 om at fravælge nydanske hjælpere blev fordrejet og manipuleret ikke var  

 en  

 faktisk oplysning, men fremtrådte som en vurdering, hvorfor [K] ikke var  

 berettiget til at få bragt et genmæle.
Kendelse  

 fra Pressenævnet i sag 2006-6-312 Dokumentations-  

 og rådgivningscenteret om racediskrimination (DRC) har på vegne af [K] klaget  

 til Pressenævnet over en artikelserie i Nordjyske Stiftstidende den 12.  

 februar  

 2006, idet hun mener, at god presseskik er tilsidesat. [K] har endvidere  

 klaget  

 over, at Nordjyske Stiftstidende har afvist at bringe et genmæle.
1. Sagsfremstilling Nordjyske  

 Stiftstidende bragte den 12. februar 2006 under overskriften  

  

 Fup med hvid hjemmehjælp  

  

 og  

 underoverskriften  

  

 AFSLØRING:  

 Undersøgelse om at fravælge nydanske hjælpere blev fordrejet og  

 manipuleret  

  

 følgende artikel:
NORDJYLLAND: Der var tale om  

 fordrejninger og halve sandheder, da det i en undersøgelse før jul blev  

 hævdet,  

 at man uden videre kan ringe og bestille en hvid hjemmehjælp i mange  

 kommuner,  

 blandet dem Aalborg.
NORDJYSKE Stiftstidende kan i dag fremlægge de samtaler,  

 som  

 undersøgelsen bygger på, og de tegner et andet billede.
 - Der er ikke fugls føde på  

 det, siger den erfarne aalborgensiske advokat og medlem af Flygtningenævnet  

 Ole  

 Nepper-Christensen efter at have gennemgået samtalerne.
 Han mener, at sagen aldrig  

 ville holde i en retssal.
 - Der er intet af det her,  

 hvor man kan sige, at de kommunale medarbejdere optræder i strid med  

 lovgivningen, siger han.
 Ifølge undersøgelsen sender  

 Aalborg Kommune gerne en hvid hjemmehjælper, hvis man beder om det.
Virkeligheden er imidlertid,  

 at den kommunale medarbejder gennem en fem minutter lang samtale ikke lover,  

 at  

 det kan lade sig gøre.
Tværtimod kæmper hun for medarbejdere med anden etnisk  

 baggrund.
 - Altså, alle dem, der er her  

 i Danmark, er jo danskere   det er min holdning til tingene, siger hun som  

 noget af det første, da en kvinde ringer og anmoder om hvid hjemmehjælp til  

 sin  

 farmor.
Ifølge undersøgelsen siger  

 Odense Kommune også ja til at sende hvid hjemmehjælp.
Forklaringen er dog, at  

 den kommunale medarbejder ikke kan svare andet, da hun kun har såkaldte hvide  

 danskere i sin faste medarbejderstab.
 Dennis Kristensen, der er  

 formand for Forbundet af Offentligt Ansatte, FOA, mener ikke, at samtalerne  

 dokumenter, at det uden videre er muligt at bestille hvid hjemmehjælp.
- De dokumenterer, at det  

 ikke bliver blankt afvist i syv kommuner.
Men derfor skal man være varsom med  

 at konkludere, at det ville blive ført ud i livet, siger Dennis Kristensen,  

 som  

 roser de ansattes håndtering og siger:
 - Jeg er glad for, at der  

 absolut ikke er nogen af dem, der kan beskyldes for at være diskriminerende.
Det er Mangfoldighedsnetværket  

 under Dansk Sygeplejeråd, der står bag undersøgelsen.
Nedværkets formand [K],  

 der før jul præsenterede undersøgelsen i medierne og beskyldte syv kommuner  

 for  

 diskrimination, ønsker ikke at kommentere kritikken.
Hun henviser til  

 Niels-Erik Hansen, der er leder af Dokumentations- og rådgivningscenteret om  

 racediskrimination.
- Jeg mener, at kommunerne  

 dumper.
Det er rigtigt, at de tager forbehold, men de går ind på en tankegang  

 om, at det kan de godt bestræbe sig på eller forsøge, og i den sammenhæng er  

 forsøget i mine øjne lige så groft, siger Niels-Erik Hansen. Samme dag  

 bragte Nordjyske Stiftstidende under overskriften  

  

 Centerleder afviser undersøgelses-fup  

  

 følgende artikel NORDJYLLAND: Centerchef  

 Niels-Erik Hansen fra Dokumentations- og rådgivningscenteret for  

 Racediskrimination fastholder, at syv ud af otte kommuner lover hvid  

 hjemmehjælp i den undersøgelser, som Mangfoldighedsnetværket kom med før jul.
 Netværkets formand [K] ønsker  

 ikke længere selv at kommentere sagen med henvisning til, at den nu er  

 overdraget til dokumentationscenteret.
- Jeg mener, at kommunerne  

 dumper.
Det er rigtigt, at de tager forbehold, men de går ind på en tankegang  

 om, at det kan de godt bestræbe sig på eller forsøge, og i den sammenhæng er  

 forsøget i mine øjne lige så groft, som hvis de rent faktisk gennemførte det.  

 Man må ikke begive sig ind på et område, hvor man prøver at imødekomme et  

 diskriminerende krav.
Så har man sådan set allerede givet et tilsagn.
Han peger blandt andet på, at  

 flere kommunale medarbejdere gør rede for, at de ikke har særligt mange  

 medarbejdere med anden etnisk baggrund ansat.
Derfor er sandsynligheden for  

 at  

 få en hjemmehjælper med anden etnisk baggrund meget lille.
Men den slags  

 tankegang må medarbejderne slet ikke bevæge sig ud i, understreger  

 centerchefen.
- Det som flere af kommunerne  

 gør, er de går ind og laver en etnisk scanning af medarbejderskaren og siger,  

 at fordi vi har flest danskere ansat  og for eksempel kun en enkelt  

 bosnier,  

 der er afløser  kan vi sikkert godt imødekomme jeres krav.
I loven  

 hedder det  

 etnisk monitering af arbejdsstyrken, og det er ulovligt, siger  

 Niels-Erik  

 Hansen.
 Som han ser det, er der kun  

 én kommune, der håndterer henvendelsen inden for lovens rammer.
- Det er kun Østerbro, der  

 kører efter bogen.
De får forklaret, at de kun sender arbejdskraft ud, der er  

 fuldt ud kvalificeret ellers var de slet ikke ansat.
Og de afviser enhver  

 tanke  

 om at gå ind på forskelsbehandling som ulovlig.
Dermed stiller Østerbros måde  

 at håndtere den her sag på de andre i et dårligt lys.
Når de kan være så  

 præcise i forhold til, hvad det drejer sig om, må vi forvente, at det kan de  

 andre også, siger han.
 I forbindelse med sagen har  

 NORDJYSKE Medier kun fået udleveret seks samtaler, der dokumenterer, hvordan  

 de  

 kommunale medarbejdere forholder sig til forespørgslen om hvid hjemmehjælp.
De to sidste samtaler  fra  

 Albertslund og Frederiksberg, som henholdsvis helt mangler og er mangelfuld  

  kan  

 Niels-Erik Hansen ikke gøre nærmere rede for, men han vil nu undersøge, om  

 dokumentationen eksisterer. Samme dag  

 bragte Nordjyske Stiftstidende under overskriften  

  

 Hvide løgne  

  

 og underoverskriften  

  

 UNDERSØGELSE: Det ligner fordrejning, når Mangfoldighedsnetværket  

 hævder at have påvist, at det i langt de fleste kommuner er muligt at  

 bestille  

 en hvid, dansk hjemmehjælper  

  

 følgende artikel:
Goddag, mit navn er Pernille  

 Nielsen.
Sådan præsenterer en ung kvinde sig over for hjemmeplejemedarbejdere  

 i  

 otte kommuner, da hun henvender sig i slutningen af sidste år.
 Med uskyldig stemmeføring vil  

 Pernille Nielsen bare lige spørge lidt til, om det mon er muligt, at farmor  

 eller morfar kan blive ved med at have en hvid dansker som hjemmehjælper, når  

 hun eller han nu snart skal flytte.
I virkeligheden er Pernille  

 Nielsen repræsentant for Mangfoldighedsnetværket - et netværk af  

 sygeplejersker  

 med anden etnisk baggrund under Dansk Sygeplejeråd.
Formålet er at  

 fremprovokere udtalelser, som kan påvise, at den lille racisme og  

 forskelsbehandling trives ude i kommunerne.
 At det er muligt at bestille  

 en hvid hjemmehjælper.
 En undersøgelse viser...
 10. december brager historien  

 ud i de danske medier, hvor blandt andre TV-2 fortæller:
I syv ud af otte kommuner er  

 det muligt at ringe og få kommunen til at sende en hvid hjemmehjælper ud til  

 borgeren.
Det viser en rundringning, som Mangfoldighedsnetværket har  

 lavet.
Mangfoldighedsnetværkets  

 formand [K], der er ansvarlig for undersøgelsen, er også på banen og  

 konkluderer blandt andet:
 - Undersøgelsen viser, at  

 diskrimination på baggrund af etnisk tilhørsforhold er mere udbredt i  

 sundhedsvæsnet, end man hidtil har regnet med.
 [K] fortæller videre, at det  

 fremgår af undersøgelsen, at man de fleste steder er positive over for ønsket  

 om ikke at sende en indvandrer, selv om det er en klar overtrædelse af  

 lovgivningen at imødekomme et sådant krav, som hun påpeger.
På den sorte liste Aalborg Kommune havner på den  

 sorte liste, fordi en medarbejder har lovet hvid hjemmehjælp til Pernille  

 Nielsens farmor.
I dag kan NORDJYSKE Medier  

 påvise, at Mangfoldighedsnetværket har et problem.
Et troværdighedsproblem.
 Medarbejderen, som i det  

 følgende hedder ÅK, lover ikke hvid hjemmehjælp til farmor og optræder i  

 øvrigt  

 alt andet end småracistisk og diskriminerende i samtalen med Pernille  

 Nielsen,  

 PN.
 ÅK: Altså, alle, der er her i  

 Danmark, er jo danskere...
 PN: Ja...
 ÅK: Det er min holdning til  

 tingene.
 PN: Okay, altså I kan ikke...
 ÅK: Vi sender jo ikke nogen  

 ud, som ikke er uddannet heller.
 På pædagogisk vis forsøger ÅK  

 at forklare kvinden, hvad hun nok bør indse.
ÅK: Ja, altså jeg vil ikke  

 love noget 100 procent.
Det vil jeg ikke gøre, fordi det er jo fremtiden, at  

 der er mange, der kommer ind og tager uddannelsen, som har boet her i Danmark  

 i  

 mange, mange år.
- Nogle af dem er jo også  

 født og opvokset her.
Og hvis man har over 100 brugere, så kan man altså  

 ikke... så vil jeg have svært ved at kunne styre det og sige, at dér må komme  

 én, der er herfra og skal være hvid  for jeg kan forestille mig, at det  

 er  

 sådan noget, du taler om.
 PN: Ja, ja det er det.
ÅK: Ja, men jeg kan ikke love  

 noget 100 procent.
Så skal du ikke sige, at jeg har gjort for meget.
Ingen løfter I samtalen fortsætter  

 Pernille Nielsen med at bore i spørgsmålet.
Blandt andet ved at dreje  

 spørgsmålet til, om svaret omvendt kan forstås på den måde, at den kommunale  

 medarbejder ikke vil udelukke, at det kan lade sig gøre.
 Den kommunale medarbejder  

 holder dog fast:
ÅK: Altså, som jeg siger til  

 dig.
Jeg kan ikke love noget.
Så absolut ikke! Medarbejderen understreger  

 samtidig, at hun ikke kan se ind i fremtiden.
ÅK: ...når dine forældre  

 flytter herover, så er de her jo også nogle år fremad.
Og jeg kan både få  

 elever, og det kan dine forældre også komme ud for, at de skal have elever og  

 sådan noget, og der kan jeg jo ikke sige, hvad farve de har.
Det kan jeg  

 ikke.  

 Jeg vil ikke love noget 100 procent.
Jeg har aldrig nogensinde fået det  

 spørgsmål før.
 Den kommunale medarbejder  

 giver til gengæld Pernille Nielsen dette løfte:
 ÅK: ...jeg ved, at de  

 borgere, vi passer, de bliver passet med omsorg og kærlighed, og det vil også  

 gælde dine forældre, når de flytter herover.
 På dette grundlag drager Mangfoldighedsnetværket  

 konklusionen:
 Man kan bestille hvid  

 hjemmehjælp i Aalborg, som dermed diskriminerer medarbejdere med anden etnisk  

 baggrund.
 Advokat og medlem af  

 Flygtningenævnet Ole Nepper-Christensen, Ret & Råd i Aalborg, har  

 gennemgået  

 Mangfoldighedsnetværkets dokumentation vedrørende Aalborg såvel som de øvrige  

 kommuner.
Han konkluderer, at der i  

 samtalerne ikke er belæg for at konkludere, at man kan bestille hvid  

 hjemmehjælp i syv ud af de otte kommuner, som man har spurgt.
Efter hans  

 opfattelse, er der tale om kommunale medarbejdere, som går ind i en naturlig  

 dialog med en borger, som henvender sig.
 - Det generelle indtryk, man får, er, at der  

 er tale om nogle flinke kommunale medarbejdere, der snakker folk lidt efter  

 munden og hælder lidt vand ud af ørerne, da de bliver præsenteret for det her  

 ønske om at få sendt en hvid hjemmehjælp ud, siger Ole Nepper-Christensen.
 Aalborg-advokatens vurdering  

 er, at hverken medarbejderen i Aalborg eller de andre steder gør sig skyldig  

 i  

 diskrimination eller forskelsbehandling.
- Der er intet af det her,  

 hvor man kan sige, at de kommunale medarbejdere optræder i strid med  

 lovgivningen.
Nogle går lidt længere end andre i dialogen med borgeren, men  

 der  

 er ikke noget af det, der vil kunne bruges til noget i en retssag.
Ikke det,  

 der ligner.
Klar instruks Formanden for Forbundet af Offentligt  

 ansatte Dennis Kristensen føler sig heller ikke helt overbevist af  

 undersøgelsens samtaler.
- Jeg synes ikke, at  

 samtalerne, når nu man ser dem skrevet ned, viser, at man ville kunne få hvid  

 hjemmehjælp efter bestilling i syv af otte kommuner, siger Dennis Kristensen  

 og  

 tilføjer:  

 - Til gengæld viser de, at der  

 er syv ud af de otte kommuner, som ikke afviser at ville gøre det, og som  

 signalerer  

 en vis imødekommenhed og efterlader den falske pårørende tilbage med en  

 oplevelse af, at det her kan nok godt lade sig gøre.
Og det er i  

 virkeligheden  

 det, jeg mangler i de samtaler, at de burde være sluttet af med en  

 tilkendegivelse om, at det ville ikke være lovligt for kommunen at imødekomme  

 sådan et ønske.
 Efter FOA-formandens  

 opfattelse har de kommunale medarbejdere generelt klaret situationen  

 udmærket.
 - Min første reaktion er, at  

 jeg faktisk er glad for at se den måde, som medarbejderne har reageret på.  

 Det  

 er en måde, hvor man prøver på at udvise servicemindedhed og vilje til at  

 imødekomme ønsker fra de enkelte borgere.
 - Der er kun en enkelt af dem  

 der er blevet ringet op, som sådan er helt klar i mælet på, at man ikke må  

 diskriminere, men grundlæggende synes jeg faktisk at medarbejderne har  

 håndteret det rimeligt godt, siger Dennis Kristensen.
 Han mener, at amter og  

 kommuner bør formulere en politik på området og give medarbejderne en klar  

 instruks om, hvordan man skal håndtere forespørgsler af denne karakter.
Ingen kommentarer Mangfoldighedsnetværkets formand  

[K], der har ansvaret for undersøgelsen ønsker ikke at kommentere  

 sagen. Artiklen var  

 ledsaget af et billede af [K].
Af billedteksten fremgik følgende:
Formand for Mangfoldighedsnetværket  

 og folketingskandidat for SF, [K], har ansvaret for undersøgelsen om hvid  

 hjemmehjælp.
Hun ønsker ikke at svare på kritiske spørgsmål om Netværkets  

 arbejdsmetoder eller konklusioner. 2. Parternes synspunkter 2.1. [K]s synspunkter [K] har  

 anført, at hun har retlig interesse i sagen, idet det er  

 Mangfoldighedsnetværket,  

 der har lavet den omtalte undersøgelse, men at det er hende som person, der  

 er  

 udsat for angreb.
 [K] har  

 vedrørende god presseskik anført, at følgende udsagn er krænkende:
 ·  

  

 	  

 Jeg har ingen kommentarer yderligere, og  

 jeg vil heller ikke have at du citerer mig, fordi sagen er videregivet til  

 racediskriminsationscentret.  

 sammenholdt med billedteksten Hun ønsker ikke at svare på kritiske  

 spørgsmål  

 om netværkets arbejdsmetoder eller konklusioner. er en unødvendig  

 mistænkeliggørelse af hende som person. [K] har videre anført, at hun har  

 henvist til DRC, der udtaler sig i sagen, og hun mener, at man har ret til at  

 nægte at udtale sig.
·  

  

 	  

 At hun beskyldes for at fremkomme med  

 Hvide løgne, Fup med hvid hjemmehjælp og  

 AFSLØRING: Undersøgelse om at  

 fravælge nydanske hjemmehjælpere blev fordrejet og manipuleret. [K] har  

 vedrørende god presseskik endelig anført, at advokat og medlem af  

 Flygtningenævnet,  

 Ole Nepper-Christiansen, ikke kan udtale sig som ekspert, idet  

 Flygtningenævnet  

 ikke behandler diskriminationssager.
 [K] har  

 vedrørende krav om genmæle anført, at det ikke er korrekt, når Nordjyske  

 mener  

 at kunne afsløre, at de kommunale medarbejdere ikke lover hvid  

 hjemmehjælp til  

 farmor.
 [K]  

 fastholder, at konklusionerne i den omtalte undersøgelse er korrekte, hvorfor  

 det ikke er korrekt, når Nordjyske Stiftstidende skriver: AFSLØRING:  

 Undersøgelse om at fravælge nydanske hjemmehjælpere blev fordrejet og  

 manipuleret.
2.2. Nordjyske Stiftstidendes synspunkter Nordjyske  

 Stiftstidende har til klagepunkterne vedrørende god presseskik anført, at  

 avisen  

 over for læseren oplyser, at den ansvarlige for undersøgelsen, [K], ikke  

 ønsker  

 at udtale sig.
Nordjyske Stiftstidende har videre anført, at avisen følger  

[K]s  

 opfordring til at kontakte DRC, og at DRCs kommentarer er omtalt.
 Nordjyske  

 Stiftstidende har derudover anført, at der er belæg for de anvendte  

 vendinger.  

 Nordjyske Stiftstidende har herudover anført, at denne opfattelse støttes af  

 advokat og medlem af Flygtningenævnet Ole Nepper-Christensen, der ligesom  

 Forbundet af Offentligt Ansattes forbundsformand Dennis Kristensen,  

 fremkommer  

 med sin vurdering af sagsmaterialet.
 Nordjyske  

 Stiftstidende fastholder, at der i den dokumentation, der ligger til grund  

 for Mangfoldighedsnetværkets  

 undersøgelse, ikke er dækning for at konkludere, at det i syv ud af otte  

 kommuner  

 er muligt at bestille hvid hjemmehjælp, hvorfor avisen afviser at bringe et  

 genmæle.
 3. Pressenævnets afgørelse og begrundelse  

 :
 I sagens  

 behandling har følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
I overensstemmelse med det  

 almindelige princip om redaktørens ret til at redigere mediet, er Nordjyske  

 Stiftstidende berettiget til at beslutte hvilke oplysninger, man vil bringe i  

 mediet.
Pressenævnet finder, at oplysningerne om, at [K]s ikke ønsker at  

 udtale  

 sig, ikke går ud over redaktørens redigeringsret, og Nævnet udtaler ikke  

 kritik  

 heraf.
 Det fremgår af de Vejledende  

 regler for god presseskik, at oplysninger, som kan være skadelige, krænkende  

 eller virke agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den pågældende.
Pressenævnet  

 finder, at udsagnene Hvide løgne og Fup med hvid  

 hjemmehjælp og AFSLØRING:  

 Undersøgelse om at fravælge nydanske hjemmehjælpere blev fordrejet og  

 manipuleret kan være krænkende for [K] som ansvarlig for den omtalte  

 undersøgelse.
Pressenævnet finder imidlertid, at Nordjyske Stiftstidende har  

 efterprøvet oplysninger ved forelæggelse for henholdsvis [K] og DRC, ligesom  

 DRCs kommentarer til oplysningerne er medtaget i artikelserien.
Udsagnene  

 fremstår  

 i øvrigt som Nordjyske Stiftstidendes vurderinger og resultatet af  

 Mangfoldighedsnetværkets  

 rapport, og Nævnet finder ikke grundlag for at udtale kritik.
 Pressenævnet  

 finder, at advokat og medlem af Flygtningenævnet Ole Nepper-Christensens og  

 Forbundet  

 af Offentligt Ansattes forbundsformand Dennis Kristensens udtalelser  

 vedrørende  

 sagen fremstår som deres vurderinger, som Nordjyske Stiftstidende har  

 gengivet  

 korrekt, og Nævnet udtaler ikke kritik heraf.
 Pressenævnet  

 finder, at Nordjyske Stiftstidende heller ikke i øvrigt har handlet i strid  

 med  

 god presseskik.
Det fremgår  

 af medieansvarslovens § 36, stk. 2, at anmodning om genmæle kan fremsættes af  

 den, oplysningerne vedrører.
Pressenævnet finder, at [K] som formand for  

 Mangfoldighedsnetværket  

 kan anmode om genmæle.
Det følger af  

 medieansvarslovens § 36, stk. 1, at mediet er pligtigt til at bringe et  

 genmæle, såfremt det har bragt faktisk forkerte oplysninger, som er egnet til  

 at påføre nogen økonomisk eller anden skade af betydning.
Pressenævnet  

 finder,  

 at udsagnet AFSLØRING: Undersøgelse om at fravælge nydanske hjælpere  

 blev  

 fordrejet og manipuleret ikke er en faktisk oplysning, men fremtræder  

 som en  

 vurdering, hvorfor [K] ikke er berettiget til at få bragt et genmæle.
 Afgjort den  

 29. juni 2006.
