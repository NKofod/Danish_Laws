Betænkning afgivet af Skatteudvalget den  

 6. december 2000 Betænkning over Forslag til lov om ændring af lov om  

 afgift af visse chlorfluorcarboner og haloner (CFC-afgift) (Afgift på de industrielle drivhusgasser, HFC'er,  

 PFC'er og SF6) [af skatteministeren (Ole Stavad)] 1. Ændringsforslag Der er af skatteministeren stillet 6 ændringsforslag  

 til lovforslaget.
2. Udvalgsarbejdet Lovforslaget blev fremsat den 11. oktober 2000 og var til  

 1. behandling den 31. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.  

 Skatteudvalgets medlemmer og stedfortrædere har herudover været  

 inviteret til at deltage i et samråd i Miljø- og  

 Planlægningsudvalget den 1. december 2000 med skatteministeren og  

 miljø- og energiministeren om lovforslaget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Autoriserede Kølefirmaers Brancheforening, Nilan A/S og A/S Dantherm og Plastindustrien.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Nilan A/S og A/S Dantherm og Plastindustrien.
Spørgsmål Udvalget har stillet 53 spørgsmål til  

 skatteministeren til skriftlig besvarelse, som denne har besvaret med  

 undtagelse af spørgsmål nr. 53. Dette spørgsmål  

 forventes besvaret af skatteministeren inden 2. behandling af  

 lovforslaget.
3. Betænkningsbidrag fra skatteministeren Skatteministeren har over for udvalget oplyst  

 følgende:
» Partierne bag loven er enige om at fremme en så  

 hurtig afvikling af de industrielle drivhusgasser som muligt.
Derfor vil  

 Miljø- og Energiministeriet følge mulighederne for en hurtigere  

 udfasning af de forskellige drivhusgasser og vil gennemføre en  

 sådan, hvis det kan ske uden uacceptable erhvervsmæssige  

 konsekvenser.
Det vil blandt andet ske ved, at virksomhederne tilskyndes  

 til at indgå i dialog om støtte til udfasning særligt  

 på de områder, hvor der i dag ikke eksisterer tekniske eller  

 energimæssigt optimale løsninger for substitution.
Miljø-  

 og Energiministeriet vil arbejde for, at relevante tilskudsordninger bidrager  

 hertil.
Parterne er endvidere enige om hurtigst muligt og senest  

 sommeren 2001 at etablere en obligatorisk mærkningsordning omfattende  

 de anvendelsesområder, som er tilladt »indtil videre «.
Af de  

 pågældende produkter m.v. skal det fremgå, at de indeholder  

 industrielle drivhusgasser.
De øvrige producenter opfordres til at reklamere  

 for, at deres produkter ikke indeholder industrielle drivhusgasser.« 4. Indstillinger og politiske bemærkninger Et flertal i udvalget (V, KF, DF, CD, KRF og FRI)  

 indstiller lovforslaget til forkastelse ved 3. behandling.
Flertallet  

 i udvalget vil stemme for de stillede ændringsforslag.
Flertallet i udvalget noterer sig, at området med  

 industrielle drivhusgasser har været udsat for utrolig mange skiftende  

 holdninger fra regeringens side.
Regeringens udspil på dato for  

 udfasning af drivhusgasserne har skiftet ofte, for senest at blive fastsat  

 til ca. 2006 for de fleste gasarternes vedkommende.
En udfasning, som  

 også erhvervslivet bakkede op og positivt støttede.
Alligevel  

 har regeringen nu valgt at bryde det konstruktive samarbejde med  

 erhvervslivet og i stedet ensidigt satse på at indføre afgifter.  

 Flertallet i udvalget finder, at regeringens mange skiftende signaler har  

 været med til at forsinke og fordyre udviklingen af mere  

 miljøvenlige alternativer.
 Flertallet i udvalget noterer sig samtidig, at der  

 på nuværende tidspunkt ikke er den nødvendige uddannelse  

 til at håndtere alle alternativerne, samt at der ikke er alternativer  

 på alle de områder, hvor der nu indføres afgifter, hvilket  

 også er indrømmet i bemærkningerne til lovforslaget.
Afgiftens miljøeffekt kan blive tvivlsom.
Hvis  

 slutprodukter fremover bliver isoleret med materialer, der giver en  

 dårligere energiøkonomi som følge af den forhøjede  

 afgift, så vil det samlede miljøregnskab kunne blive  

 dårligere.
 Flertallet i udvalget finder, at lovforslaget i mindst  

 lige så høj grad er skattemæssigt som  

 miljømæssigt begrundet, og kan derfor ikke støtte  

 lovforslaget.
 Et mindretal i udvalget (S og RV) indstiller  

 lovforslaget til vedtagelse med de stillede ændringsforslag.
 Et andet mindretal i udvalget (SF) vil  

 redegøre for sin stilling til lovforslaget ved 2. behandling.  

 Mindretallet vil stemme for de stillede ændringsforslag.
 Et tredje mindretal i udvalget (EL) vil  

 redegøre for sin stilling til lovforslaget ved 2. behandling.  

 Mindretallet vil stemme for de stillede ændringsforslag.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller mindretal i udvalget ikke altid afspejler et  

 flertal/mindretal i Folketingssalen.
5. Ændringsforslag med bemærkninger Ændringsforslag Af	skatteministeren, tiltrådt af udvalget:
Til § 1 1) Efter nr. 10 indsættes som nye numre:
» 02. 	I § 6, stk. 1, indsættes efter nr. 1 som nye  

 numre:
» 3)	vægten af stoffer, hvoraf der tidligere er svaret afgift,  

 eller hvor stofferne er taget i anvendelse inden lovens ikrafttrædelse,  

 og«.
Nr. 2 bliver herefter nr. 4.« [Tydeliggørelse og konsekvensrettelse] 2) I det under nr. 15 foreslåede bilag 1  

 udgår i nr. 2 », dog ikke mobile  

 kølecontainere og køleanlæg beregnet til anvendelse i  

 fly, skibe, fiskerfartøjer og biler«.
[Konsekvensrettelse] 3) I det under nr. 15 foreslåede bilag 1  

 affattes nr. 10 således:
» [Afgiftsfritagelse for visse varmepumper] 4) I det under nr. 15 foreslåede bilag 1  

 affattes nr. 13 således:
» [Afgiftsfritagelse for visse affugtere] Til § 2 5) I stk. 5 ændres »denne lovs fremsættelse« til: »den 1. december  

 2000«.
[Dato for lageropgørelse] 6) Stk. 8, nr. 5, udgår.
 Nr. 6 bliver herefter nr. 5.
[Konsekvensrettelse] Bemærkninger Til nr. 1 Det fremgår alene af en administrativ  

 afgørelse, at regeneratet af CFC i dag er afgiftsfritaget.
Det  

 foreslås derfor, at loven ændres, så det fremgår  

 tydeligt af lovteksten, at dansk regenerat fritages for afgiften og  

 fritagelsen af regenerat herved er på helt sikker hjemmelsmæssig  

 grund.
 Endvidere foreslås en konsekvensrettelse i  

 forbindelse med, at virksomhederne, der alene producerer varer, som ikke er  

 omfattet af bilaget og dermed afgiftspligten, kan modtage industrielle  

 drivhusgasser, uden at der er svaret afgift af gasserne.
Til nr. 2 Der er alene tale om en konsekvensrettelse, da det  

 allerede fremgår nederst i bilaget, at mobile kølecontainere og  

 køleanlæg beregnet til anvendelse i fly, skibe,  

 fiskerfartøjer og biler ikke er omfattet af afgiftsforslaget - dog  

 ikke airconditionanlæg.
Til nr. 3 og 4 Ved lovforslaget er der lagt afgift på varmepumper  

 og affugtere, som indeholder industrielle drivhusgasser.
Skatteministeriet er  

 blevet gjort opmærksom på, at for bestemte energibesparende  

 varmepumper og affugtere er de industrielle drivhusgasser i et lukket  

 hermetisk system med et udslip af industrielle drivhusgasser på 2-4  

 pct. over 20 år.
For samme pumper og affugtere findes der i dag ikke  

 alternativer, hvor alternativerne ikke kræver et større forbrug  

 af elektricitet, og det forventes først, at alternativerne vil  

 være tilgængelige om 6-8 år.
 Det er en betingelse for afgiftsfritagelsen, at  

 producenten eller importøren kan garantere, at lækagen fra  

 anlæggene er mindre end 0,5 pct. af påfyldningen årligt.  

 Dette skal ske ved en fabrikanterklæring.
Afgiften på industrielle drivhusgasser vil  

 løbende blive revideret.
Det vil i den forbindelse blive kontrolleret,  

 at der er tale om hermetisk tætte anlæg.
Det vil endvidere blive  

 vurderet, hvornår det kan forventes, at alternativerne til industrielle  

 drivhusgasser kan anvendes.
Endvidere vil branchens deltagelse i udviklingen  

 af alternativerne og indsamling af brugte pumper indeholdende industrielle  

 drivhusgasser indgå i vurderingen.
 Skønnes det, at alternativerne kan anvendes i  

 løbet af kortere tid, eller at branchen ikke deltager aktivt i  

 udviklingen af alternativerne, vil de omtalte produkter blive overvejet  

 omfattet af afgiften på industrielle drivhusgasser.
 Ændringsforslagene forventes at medføre en  

 reduktion i provenuet på ca. 2 mio. kr.
Til nr. 5 Ved den oprindelige udformning af lovforslaget skulle  

 ikkeregistrerede virksomheder foretage en lageropgørelse af  

 industrielle drivhusgasser, som var indkøbt efter lovforslagets  

 fremsættelse.
Da fremsættelsesdatoen alene fremgår af  

 lovforslaget, vurderes det, at lovteksten gøres lettere  

 forståelig ved, at datoen for lageropgørelsen ændres til  

 en fast dato, som vil fremgå af den endelige lov.
Til nr. 6 Der er alene tale om en konsekvensrettelse, da der  

 allerede tidligere i lovforslaget er givet hjemmel til eftersyn af  

 regnskaber.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Kristian Thulesen Dahl (DF)  

  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Henvendelse fra Autoriserede Kølefirmaers Brancheforening 2 Hovedpunkterne i de indkomne høringssvar 3 Spm. 1 om teknisk bistand til udformningen af et ændringsforslag,  

 som indebærer et forbud mod anvendelse af SF6, til  

 skatteministeren 4 Spm. 2 om hindringer imod et forbud mod anvendelse af SF6 i  

 støjisolerende termoruder og skosåler, til skatteministeren 5 Miljø- og Energiministerens svar på et spørgsmål  

 fra Miljø- og Planlægningsudvalget om ændringer af  

 udformningsdatoerne for industrielle drivhusgasser 6 Svar på spm. 1 om teknisk bistand til udformningen af et  

 ændringsforslag, som indebærer et forbud mod anvendelse af  

 SF6, fra skatteministeren Svar på spm. 2 om hindringer imod et forbud mod anvendelse af  

 SF6 i støjisolerende termoruder og skosåler, fra  

 skatteministeren 7 Henvendelse fra Autoriserede Kølefirmaers Brancheforening 8 Spm. 3 om alternativer til anvendelse af HFC   regelsættet til  

 risikovurdering af kølesystemer baseret på naturlige  

 kølemidler, til skatteministeren Spm. 4 om alternativer til anvendelse af HFC - standarder  

 vedrørende dokumentation af imødegåelse af risiko, til  

 skatteministeren Spm. 5 om alternativer til anvendelse af HFC   virksomhedernes  

 dokumentation for imødegåelsen af risiko for  

 køleanlæg, der benytter naturlige kølemidler, til  

 skatteministeren Spm. 6 om alternativer til anvendelse af HFC   uddannelse af  

 køleinstallatører, til skatteministeren Spm. 7 om alternativer til anvendelse af HFC   færdigudvikling af  

 uddannelserne, til skatteministeren Spm. 8 om alternativer til anvendelse af HFC   uddannelsesbehovet, til  

 skatteministeren Spm. 9 om alternativer til anvendelse af HFC   manglende udbud af  

 komponenter til køleanlæg, der anvender naturlige  

 kølemidler, til skatteministeren Spm. 10 om alternativer til anvendelse af HFC - teknisk udviklingsstadium  

 for komponenter til køleanlæg, der anvender naturlige  

 kølemidler, til skatteministeren Spm. 11 om alternativer til anvendelse af HFC   prisforskelle på  

 komponenter, til skatteministeren Spm. 12 om alternativer til anvendelse af HFC - fremme af udbudet af  

 lovlige komponenter til anlæg baseret på naturlige  

 kølemidler, til skatteministeren Spm. 13 om alternativer til anvendelse af HFC   mulighederne for at tegne  

 person- og produktansvarsforsikringer for leverandørerne af  

 køleanlæg m.v. baseret på naturlige kølemidler, til  

 skatteministeren Spm. 14 om alternativer til anvendelse af HFC - vilkår for tegnelse  

 af person- og produktansvarsforsikringer til systemer baseret på  

 naturlige kølemidler, til skatteministeren Spm. 15 om alternativer til anvendelse af HFC   støtteordninger til  

 produktudvikling og markedstilpasning for kølesystemer baseret  

 på naturlige kølemidler, til skatteministeren Spm. 16 om alternativer til anvendelse af SF6   isolationsgas i  

 elektriske installationer, til skatteministeren Spm. 17 om alternativer til anvendelse af SF6   isolationsgas i  

 koblingsudstyr, hvor anlægget er over 36 kV, til skatteministeren Spm. 18 om alternativer til anvendelse af SF6  

 iværksættelse af forskning og udvikling i alternative anlæg  

 for koblingsudstyr, til skatteministeren Spm. 19 om alternativer til anvendelse af SF6  

 miljøvirkningen af anvendelsen af SF6 i koblingsudstyr over  

 36 kV, til skatteministeren Spm. 20 om afgiftens virkning på den fortsatte dialog med  

 elektronikbranchen, til skatteministeren Spm. 21 om afviklingsfrist som redskab til omlægning af produktionen  

 af støjisolerende vinduer, til skatteministeren Spm. 22 om mulighed for produktionsomlæg frem til marts 2001 for  

 virksomheder, der anvender SF6 i støjisolerende ruder, til  

 skatteministeren Spm. 23 om koblingen mellem bekendtgørelsen om afvikling af  

 anvendelsen af drivhusgasser og afgiften på drivhusgasser - dialog  

 mellem Miljø- og Energiministeriet og de berørte brancher, til  

 skatteministeren Spm. 24 om koblingen mellem bekendtgørelsen om afviklingen af  

 anvendelse af drivhusgasser og afgiften på drivhusgasserne   afgiftens  

 yderligere miljøvirkning i forhold til  

 afviklingsbekendtgørelsen, til skatteministeren Spm. 25 om miljøvirkningen   forventningerne om positiv  

 miljøvirkning, til skatteministeren Spm. 26 om miljøvirkningen   forudsætninger om reelle  

 alternativer, til skatteministeren Spm. 27 om miljøvirkningen   initiativer til at fremme forskning og  

 udvikling af alternativer, til skatteministeren Spm. 28 om status for dansk efterlevelse af den internationale  

 klimamålsætning   drivhusgassernes andel af Danmarks samlede  

 emission af CO2-ækvivalenter, til skatteministeren Spm. 29 om status for dansk efterlevelse af den internationale  

 klimamålsætning   hvilke tiltag vil være  

 tilstrækkelige for at leve op til Danmarks internationale  

 klimamålsætning, til skatteministeren Spm. 30 om status for dansk efterlevelse af den internationale  

 klimamålsætning - om regeringens rapport »Klima 2012« uden brug  

 af afgiftsinstrumenter forventer, at Danmark vil efterleve sin internationale  

 klimamålsætning, til skatteministeren Spm. 31 om afgiftspålægning af forbrug versus emission  

 sammenhæng mellem forbruget af industrielle drivhusgasser og udledning  

 i CO2-ækvivalenter for hvert af de afgiftsbelagte stoffer,  

 til skatteministeren Spm. 32 om afgiftspålægning af forbrug versus emission  

 bevæggrunde for at fravige udlednings- og dermed  

 miljøbelastningsprincippet, til skatteministeren Spm. 33 om økonomiske konsekvenser   balancen mellem tekniske  

 muligheder og mulige miljømæssige gevinster og på den  

 anden side de sociale og økonomiske omkostninger ved den  

 foreslåede regulering, til skatteministeren Spm. 34 om økonomiske konsekvenser   driftsomkostningerne  

 (større elforbrug) ved alternative anlæg, til skatteministeren Spm. 35 om økonomiske konsekvenser   afgift efter standardsatser,  

 til skatteministeren Spm. 36 om konsekvenser af forslaget for grænsehandelen, til  

 skatteministeren Spm. 37 om henvendelser til de berørte virksomheder om  

 administrative konsekvenser m.v. af lovforslaget, til skatteministeren Spm. 38 om administrative konsekvenser   udskydelse af lovens  

 ikrafttræden, til skatteministeren Spm. 39 om prisstigninger for kunderne, til skatteministeren Spm. 40 om udfasningsdato for brug af SF6 i  

 støjisolerende vinduer, til skatteministeren 9 Meddelelse om tidspunkt for betænkningsafgivelse m.v.
