 Denne datasammenskrivning omfatter lov nr. 226 af 22. juni  

 1962 om offentlig skolebespisning med de ændringer, der følger af lov nr. 252  

 af 4. juni 1969.
§ 1 En kommunalbestyrelse kan i månederne november-april iværksætte eller  

 foranledige iværksat vederlagsfri skolebespisning, jfr. stk. 2, for børn i  

 skolernes 10 første klasser og eventuelle særlige klasser for børn under den  

 undervisningspligtige alder samt, når dette af hensyn til det enkelte barns  

 helbredstilstand efter skolelægens skøn må anses for ønskeligt, for børn i  

 skolernes øvrige klasser.
I den øvrige del af skoleåret kan en  

 kommunalbestyrelse til børn i skolernes nævnte 10 klasser og eventuelle  

 særlige klasser for børn under den undervisningspligtige alder yde 1/4 l  

 sødmælk daglig.
 Stk. 2.  Skolebespisningen i henhold til stk. 1, 1.  

 punktum, kan enten ydes i form af et måltid tilstrækkelig nærende mad eller i  

 form af ydelse af 1/4 l sødmælk i forbindelse med fornødent vitamintilskud.
 Stk. 3.  En kommunalbestyrelse kan yde bidrag til  

 foreninger, som vederlagsfrit iværksætter skolebespisning i det i stk. 1 og 2  

 angivne omfang.
 Stk. 4.  Når skolen indberetter til kommunalbestyrelsen,  

 at et skolesøgende barn lider under utilstrækkelig ernæring, drager  

 kommunalbestyrelser - efter at have indhentet en erklæring fra skolelægen -  

 omsorg for, at der vederlagsfrit i månederne november-april hver skoledag  

 ydes barnet et måltid tilstrækkelig nærende mad i skoletiden, dog kun hvis  

 forældrene ønsker det.
§ 2 § 3 Denne lov har virkning fra den 1. april 1962.
 Stk. 2.  Loven gælder ikke for Færøerne, men kan efter  

 forhandling med det færøske hjemmestyre ved kongelig anordning sættes i kraft  

 på Færøerne med de ændringer, som måtte være hensigtsmæssige under hensyn til  

 de særlige færøske forhold.
 Stk. 3.  Loven gælder ikke for Grønland.
 Undervisningsministeriet, den 1.  

 september 1988.
