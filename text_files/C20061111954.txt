Orientering  

 om ny bekendtgørelse om en aktiv beskæftigelsesindsats Den nye version af ovennævnte bekendtgørelse, der  

 træder  

 i kraft 1. januar 2007, afløser den hidtidige bekendtgørelse nr. 1099 af 18.  

 november  

 2005 og ændringsbekendtgørelse nr. 229 af 22. marts 2006.
 Den nye version af bekendtgørelsen er i forhold til den hidtidige  

 gældende bekendtgørelse justeret for følgende:
  

 	  

 Kommunalreformen:  

  

 Der er foretaget konsekvensrettelser som følge af kommunernes og statens  

 opgaver i de nye jobcentre.
Herunder bl.a. reglerne om registrering som ledig  

 hos staten i jobcenteret og forholdet mellem staten og kommunen i jobcenteret  

 og a-kasserne.
   

 	  

 Velfærdsreformen:  

  

 De ændringer, der træder i kraft til 1. januar 2007, er indsat: A-kassernes  

 overtagelse af CV-samtalen for alle forsikrede ledige og ophævelse af  

 mulighed  

 for at fravige pligten til tilbud for 58-59 årige.
   

 	  

 Integrationspakken:  

  

 Reglerne fra lov om en aktiv beskæftigelsesindsats om integrationskontrakt  

 og pligt til uddannelse af unge kontanthjælps-modtagere under 25 år er  

 indsat.
   

 	  

 Lovforslaget L 74  

 om ændring af lov om en aktiv beskæftigelsesindsats:  

  

 Forslaget om tilskud  

 til elev- og lærlingeløn for meget svage revalidender, der blev vedtaget den  

 15. december 2006. Se i øvrigt særskilt udsendelse med orientering herom.
 Desuden er der sket enkelte øvrige justeringer, som fx ajourføring  

 af satserne til 2007-niveau, og konsekvensrettelser af paragraf-numrene idet  

 der i en hovedbekendtgørelse ikke må optræde tomme paragraffer  

 eller  

 paragrafnumre, der indeholder bogstaver.
