AF-kontorerne A-kasserne I AF-cirkulære nr. 7/96 af 5. juli 1996 blev Arbejdsformidlingen fra den  

 19. juli 1996 pålagt at underrette arbejdsløshedskasserne i tilfælde, hvor en  

 ledig - der er formidlet til et puljejob, uden at puljejobbet indgår i en IHP  

 - ikke er mødt hos arbejdsgiveren eller har afvist det formidlede puljejob.
 Imidlertid har det ikke været muligt at gennemføre en ændring af lov om  

 arbejdsløshedsforsikring m.v., således at de skitserede situationer medfører  

 sanktioner for den ledige.
 Det er således heller ikke muligt at opretholde den hidtidige praksis, jf.  

 ovennævnte cirkulære.
 På denne baggrund er aktivbekendtgørelsens § 85 a, stk. 2, ændret pr. 1.  

 januar 1997, således at der forud for afgivelse af tilbud om puljejob skal  

 udarbejdes en IHP.
 For at undgå vedvarende at skulle revidere IHP'erne vil det dog være  

 tilstrækkeligt - ligesom i perioden forud for den 19. juli 1996 - i IHP'en at  

 angive, at den ledige skal have tilbud om puljejob inden for et givent  

 funktionsområde, uden at det konkrete puljejob angives.
 AF-cirkulære nr. 7/96 af 5. juli 1996 ophæves hermed.
