Bekendtgørelse om  

 arbejdsmarkedsbidrag I medfør af § 7, stk. 5, § 11, stk. 3,  

 § 12, stk. 4, § 13, stk. 2, § 13, stk. 6,  

 § 13, stk. 9, § 13 A, § 15, stk. 1, § 15,  

 stk. 3, § 15, stk. 4, § 15, stk. 5, § 18,  

 stk. 4, § 20, stk. 1, og § 21 i lov om en  

 arbejdsmarkedsfond,  

 jf. lovbekendtgørelse nr. 1018 af 10. oktober 2006, samt under hensyn til  

 Rådets forordning nr. 1408/71/EØF med senere ændringer, fastsættes:
Kapitel 1 Generelle bestemmelser § 1.  

  

 Enhver, som bliver  

 indeholdelsespligtig efter lov om en arbejdsmarkedsfond, skal tilmelde sig  

 til  

 registrering hos told- og skatteforvaltningen inden 8 dage efter, at  

 indeholdelsespligten er indtrådt.
Told- og skatteforvaltningen udarbejder et  

 skema, der skal benyttes ved tilmeldingen.
 Stk. 2.  

  

 Ændringer, herunder ophør af  

 indeholdelsespligt, skal meddeles til told- og skatteforvaltningen inden 8  

 dage  

 efter, at ændringen er indtrådt.
 § 2.  

  

 Hvis en indeholdelsespligtig har  

 flere virksomheder og har fået tildelt flere SE-numre, skal opgørelse,  

 angivelse og indbetaling af arbejdsmarkedsbidrag ske særskilt for hver enkelt  

 virksomhed.
 Stk. 2.  

  

 Hvis told- og  

 skatteforvaltningen har givet tilladelse til, at betaling af indeholdt A-skat  

 for flere selvstændigt registrerede indeholdelsespligtige kan ske under ét,  

 skal betaling af arbejdsmarkedsbidrag tilsvarende ske under ét.
Kapitel 2 Arbejdsmarkedsbidrag for modtagere af  

 A-indkomst § 3.  

  

 Arbejdsmarkedsbidrag, der efter  

 § 11, stk. 1, 2. pkt., og stk. 9, i lov om en  

 arbejdsmarkedsfond  

 skal opgøres og indeholdes af værdien af privat anvendelse af formuegoder,  

 som  

 efter kildeskatteloven er gjort til A-indkomst, beregnes i forhold til  

 længden  

 af den lønperiode, hvor formuegodet er til rådighed.
For fri bil, som kun er  

 til rådighed en del af året, beregnes bidraget på grundlag af det antal  

 påbegyndte  

 måneder, bilen har været til rådighed.
Stk. 2.  

  

 Opgørelse og indeholdelse efter  

 stk. 1 foretages på samme tidspunkt som for anden bidragspligtig  

 indkomst,  

 der vedrører den pågældende lønperiode.
Kan indeholdelse ikke ske i den  

 udbetalte eller godskrevne bidragspligtige indkomst, skal det resterende  

 beløb  

 om muligt indeholdes i den bidragspligtige indkomst, der udbetales eller  

 godskrives for følgende lønperioder inden for samme kalenderår.
 Stk. 3.  

  

 Bidrag, som ikke kan indeholdes  

 inden for samme kalenderår, opkræves særskilt hos den bidragspligtige af  

 told-  

 og skatteforvaltningen på grundlag af de oplysninger, der er lagt til grund  

 for  

 skatteansættelsen.
 § 4.  

  

 Når en person, som er  

 bidragspligtig efter § 7, stk. 1, litra a, i lov om en  

 arbejdsmarkedsfond får udbetalt indkomst omfattet af den nævnte bestemmelse  

 gennem en befuldmægtiget i medfør af kildeskattelovens § 46, stk. 4  

 og 5, skal den befuldmægtigede tillige opgøre bidragsgrundlaget, beregne  

 bidragets størrelse samt foretage indeholdelse og indberetning.
 § 5.  

  

 Opgørelse og indeholdelse efter  

 § 11, stk. 1, 1. pkt., og stk. 9, i lov om en  

 arbejdsmarkedsfond  

 af arbejdsmarkedsbidrag af feriegodtgørelse foretages løbende på grundlag af  

 den feriegodtgørelse, som efter ferielovgivningen er optjent af den løn m.v.,  

 som er opgjort med henblik på udbetaling m.v. i måneden.
 Stk. 2.  

  

 Opgørelse og indeholdelse af  

 arbejdsmarkedsbidrag af feriegodtgørelse, der efter ferielovgivningen  

 tilfalder  

 en lønmodtager ved ansættelsesforholdets ophør, foretages i  

 fratrædelsesmåneden.  

 Tilsvarende gælder for bidrag af afspadseringsgodtgørelse samt for  

 godtgørelse  

 for opsparet konverteret frihed.
 Stk. 3.  

  

 Opgørelse og indeholdelse af  

 arbejdsmarkedsbidrag af kompensation for feriefridage efter § 2,  

 stk. 5, i lov nr. 264 af 7. maj 1998 om fornyelse af visse kollektive  

 overenskomster m.v., kontant godtgørelse for særlige feriefritimer,  

 afspadseringsgodtgørelse og kontant godtgørelse for opsparet/konverteret  

 frihed  

 foretages i udbetalingsmåneden.
Kapitel 3 Arbejdsmarkedsbidrag for modtagere af  

 B-indkomst § 6.  

  

 For følgende typer indkomst, som  

 er gjort til B-indkomst efter kildeskattelovens § 45, stk. 1, opgør  

 told- og skatteforvaltningen bidragsgrundlaget:
1)  

 	  

 løn m.v., der ydes  

 ved aftjening af civil værnepligt, 2)  

 	  

 løn m.v. til hushjælp  

 og anden medhjælp i privat husholdning, når arbejdsgiveren eller dennes  

 ægtefælle  

 ikke ved opgørelsen af den skattepligtige indkomst kan fradrage nogen del af  

 den løn, der udbetales til den pågældende, 3)  

 	  

 vederlag, der ydes af  

 en forening for arbejde udført for foreningen som led i dennes skattefri  

 virksomhed, når det samlede årlige vederlag, der udbetales af foreningen til  

 den pågældende ikke overstiger 1.500 kr., og 4)  

 	  

 diæter til  

 valgstyrere og tilforordnede vælgere.
 § 7.  

  

 For personer, som er omfattet af § 7,  

 stk. 1, i lov om en arbejdsmarkedsfond (lønmodtagere m.v.), fastsættes  

 grundlaget for foreløbige arbejdsmarkedsbidrag af B-indkomst efter § 12,  

 stk. 1, i lov om en arbejdsmarkedsfond på grundlag af de oplysninger om  

 forventede indkomstforhold m.v., der finder anvendelse ved  

 forskudsregistreringen for det pågældende indkomstår efter kildeskattelovens  

 §§ 52-54, eller som på anden måde kan tilvejebringes.
 Stk. 2.  

  

 For personer, som er omfattet af  

 § 7, stk. 2, i lov om en arbejdsmarkedsfond (selvstændigt  

 erhvervsdrivende),  

 er grundlaget for opkrævning af foreløbige arbejdsmarkedsbidrag efter  

 § 12, stk. 1, i lov om en arbejdsmarkedsfond, det overskud af  

 selvstændig erhvervsvirksomhed, der indgår som personlig indkomst for det  

 pågældende indkomstår i den erhvervsdrivendes forskudsregistrering efter  

 kildeskattelovens §§ 52-54.
 Stk. 3.  

  

 Er grundlaget efter stk. 1  

 eller stk. 2 opgjort med fradrag af arbejdsmarkedsbidrag, tillægges  

 bidraget.
 § 8.  

  

 Ændring af grundlaget for  

 opkrævning af foreløbige arbejdsmarkedsbidrag sker ved ændring af  

 forskudsregistreringen af den bidragspligtige indkomst.
 Stk. 2.  

  

 Klage over afgørelser om  

 grundlaget for foreløbige arbejdsmarkedsbidrag sker ved klage over  

 forskudsregistreringen.
 § 9.  

  

 Opkrævning af foreløbige  

 arbejdsmarkedsbidrag sker efter reglerne i kildeskattelovens § 50 om  

 opkrævning af foreløbig skat af B-indkomst med særskilt oplysning til den  

 bidragspligtige om grundlaget for opkrævningen.
 Stk. 2.  

  

 Foreløbige arbejdsmarkedsbidrag  

 forfalder til betaling på samme tidspunkter og med samme frister som for  

 B-skatter efter kildeskattelovens § 58.
§ 10.  

  

 Hvis det må antages, at allerede  

 betalte bidrag væsentligt vil overstige det endelige bidrag, og det vil være  

 åbenbart urimeligt at afvente tilbagebetaling efter de almindeligt gældende  

 frister,  

 kan det beløb, som efter told- og skatteforvaltningens skøn er betalt for  

 meget, straks udbetales til den bidragspligtige.
Anmodning om tilbagebetaling  

 skal være fremsat inden udgangen af det kalenderår, som bidraget vedrører.  

 Der  

 ydes ikke renter ved tilbagebetaling efter 1. pkt.
Kapitel 4 Arbejdsmarkedsbidrag ved visse udlandsforhold § 11.  

  

 Personer, som erhverver  

 lønindkomst fra arbejdsgivere her i landet, eller som modtager indbetalinger  

 på  

 pensionsordninger som nævnt i pensionsbeskatningslovens § 19 fra en  

 tidligere arbejdsgiver, og for hvem bidragspligten efter § 7,  

 stk. 3  

 eller 4, i lov om en arbejdsmarkedsfond bortfalder (omfattet af udenlandsk  

 social sikringslovgivning), skal indhente dokumentation for, at der ikke skal  

 indeholdes arbejdsmarkedsbidrag af løn m.v., og underrette arbejdsgiveren  

 herom.
Arbejdsgiveren skal over for told- og skatteforvaltningen kunne  

 godtgøre  

 grundlaget for, at der ikke er indeholdt bidrag.
 Stk. 2.  

  

 Arbejdsgiveren eller den  

 tidligere arbejdsgiver underretter pensionskasser, herunder Arbejdsmarkedets  

 Tillægspension, forsikringsselskaber eller pengeinstitutter om, at der ikke  

 skal beregnes bidrag af dennes indbetalinger til pensionsordninger omfattet  

 af  

 pensionsbeskatningslovens § 19 for personer omfattet af stk. 1.
 § 12.  

  

 Personer, for hvem bidragspligten  

 bortfalder efter § 7, stk. 3 eller 4, i lov om en  

 arbejdsmarkedsfond  

 (omfattet af udenlandsk social sikringslovgivning), og som erhverver anden  

 bidragspligtig indkomst end lønindkomst fra arbejdsgivere her i landet, skal  

 senest på tidspunktet for rettidig indgivelse af selvangivelse anmode told-  

 og  

 skatteforvaltningen om fritagelse for bidragspligt og på told- og  

 skatteforvaltningens anmodning forevise dokumentation herfor.
 Stk. 2.  

  

 Personer omfattet af stk. 1  

 kan fritages for betaling af foreløbige bidrag efter § 12 i lov om en  

 arbejdsmarkedsfond, når anmodning som nævnt i stk. 1 indgives til told-  

 og  

 skatteforvaltningen i forbindelse med forskudsregistreringen.
§ 13.  

  

 Personer som 1)  

 	  

 er skattepligtige  

 efter kildeskattelovens § 1, 2)  

 	  

 har lønindkomst m.v.  

 fra beskæftigelse i udlandet for en udenlandsk arbejdsgiver, og 3)  

 	  

 i medfør af De  

 Europæiske Fællesskabers forordninger om social sikring for arbejdstagere  

 eller  

 af mellemfolkelige aftaler (sociale konventioner m.v.) indgået mellem Danmark  

 og andre lande ikke er omfattet af social sikringslovgivning i Danmark, og  

 som  

 derfor ikke er omfattet af bidragspligten efter arbejdsmarkedsfondslovens  

 § 7, stk. 1, litra a, skal over for told- og  

 skatteforvaltningen dokumentere, at betingelserne for fritagelsen er til  

 stede.  

 I mangel heraf anses de pågældende for omfattet af bidragspligten.
§ 14.  

  

 Anmodning om fritagelse for  

 bidragspligten efter § 7, stk. 3 eller 4, i lov om en  

 arbejdsmarkedsfond  

 indgives til told og skatteforvaltningen.
Told- og skatteforvaltningen hører  

 Den Sociale Sikringsstyrelse, inden der træffes afgørelse.
Anmodningen skal  

 indeholde den dokumentation, som er nødvendig i forbindelse hermed.
 § 15.  

  

 Dokumentation for fritagelse for  

 bidragspligt efter §§ 11-12 skal opbevares af arbejdsgivere og  

 pensionskasser m.v. i mindst 5 år efter udløbet af det pågældende  

 regnskabsår.
Kapitel 5 Angivelse og afregning af bidrag § 16.  

  

 Indeholdelsespligtige efter lov om en arbejdsmarkedsfond § 11,  

 stk. 5, jf. § 13, stk. 2, skal indgive angivelse inden udløbet  

 af betalingsfristerne i lov om en arbejdsmarkedsfond § 13, stk. 2  

 og  

 4. Angivelse skal indgives, uanset om der er foretaget indeholdelse eller ej  

 i  

 den til grund for angivelsen liggende periode.
§ 17.  

  

 For 1)  

 	  

 ministerier og  

 institutioner, hvis driftsudgifter er optaget på statens bevillingslove, 2)  

 	  

 institutioner,  

 foreninger og fonde, hvor vedkommende minister i henhold til § 2,  

 stk. 2, i lov om statens regnskabsvæsen m.v. har bestemt, at lovens  

 regler  

 skal finde anvendelse, 3)  

 	  

 ikke-statslige  

 institutioner, hvor staten yder tilskud til dækning af institutionens  

 driftsudgifter  

 på halvdelen eller mere, 4)  

 	  

 regioner og kommuner, 5)  

 	  

 kommunale  

 fællesskaber, jf. § 60 i lov om kommunernes selvstyre, hvori der alene  

 deltager kommuner, og hvis regnskab optages i en kommunes regnskab, 6)  

 	  

 samt selvejende  

 institutioner med driftsoverenskomst med en region eller en kommune forfalder indeholdt bidrag som  

 nævnt i lovens § 11, stk. 1 og stk. 6, for bagudlønnede  

 lønmodtagere den sidste hverdag (bankdag) i den måned, hvor lønudbetalingen  

 mv.  

 finder sted.
For forudlønnede lønmodtagere forfalder bidragene den første  

 hverdag (bankdag) i den måned, indkomsten vedrører.
 § 18.  

  

 Sidste rettidige betalingsdag er  

 forfaldsdagen, jf. dog stk. 2. Indbetalingen sker til told- og  

 skatteforvaltningen.
 Stk. 2.  

  

 Hvis den lønudbetaling m.v., som  

 danner grundlag for indeholdelse af bidrag for bagudlønnede, på forfaldsdagen  

 ikke er kendt og besluttet, indbetales bidraget i den efterfølgende måned.
 § 19.  

  

 Finansministeren træffer afgørelse  

 i spørgsmål om, hvorvidt en indeholdelsespligtig og bidragspligtig er  

 omfattet  

 af § 17, nr. 1, 2 og 3. Indenrigs- og sundhedsministeren træffer  

 afgørelse  

 i spørgsmål om, hvorvidt en indeholdelsespligtig og bidragspligtig er  

 omfattet  

 af § 17, nr. 4, 5 og 6.
Kapitel 6 Indberetning m.v.
 § 20.  

  

 Indeholdelsespligtige skal  

 foretage indberetning til indkomstregistret, jf. §§ 3 og 4 i lov om et  

 indkomstregister, om indeholdte bidrag efter § 11, stk. 1-2 og  

 stk. 6, i lov om en arbejdsmarkedsfond for hver enkelt bidragspligtig.  

 Indberetning efter lovens § 11, stk. 2, 2. pkt., skal tillige  

 indeholde  

 oplysninger om bidragsgrundlaget.
 § 21.  

  

 Arbejdsmarkedets Tillægspension,  

 pensionskasser m.v. skal senest den 1. september i året efter kalenderåret  

 give  

 den enkelte bidragspligtige efter lov om en arbejdsmarkedsfond § 7,  

 stk. 1, oplysninger om indeholdte bidrag af indbetalinger som nævnt i  

 lovens § 8, stk. 1, litra c og f.
 Stk. 2.  

  

 Arbejdsgiveren afgiver de  

 nødvendige oplysninger til brug for underretningen efter stk. 1.
Kapitel 7 Beregning af bidrag m.v.
 § 22.  

  

 For bidragspligtige omfattet af  

 § 7, stk. 1, litra a-c, i lov om en arbejdsmarkedsfond  

 (lønmodtagere  

 m.v.) foretager told- og skatteforvaltningen i forbindelse med den  

 skattemæssige årsopgørelse en beregning af arbejdsmarkedsbidraget på grundlag  

 af de oplysninger, der er indgået i skatteansættelsen.
 § 23.  

  

 Indeholdte og foreløbigt  

 opkrævede arbejdsmarkedsbidrag modregnes i de endeligt opgjorte bidrag.
Stk. 2.  

  

 Resterende bidrag efter  

 stk. 1 indbetales til told- og skatteforvaltningen efter reglerne i  

 § 13 i lov om en arbejdsmarkedsfond.
Der foretages modregning i  

 overskydende skat m.v. efter reglerne i kildeskattelovens § 62,  

 stk. 3, 3. pkt., § 62 A, stk. 3, 3. pkt. og § 62 A,  

 stk. 4,  

 2. pkt.
Stk. 3.  

  

 Overskydende bidrag efter  

 stk. 1 tilbagebetales til den bidragspligtige efter samme regler som for  

 overskydende skat omfattet af kildeskattelovens § 62, stk. 3, idet  

 der dog ikke ydes godtgørelse som omhandlet i kildeskattelovens § 62,  

 stk. 2. Der foretages modregning for restskat m.v. efter § 15,  

 stk. 1, 3. pkt., i lov om en arbejdsmarkedsfond.
Renter udbetalt i  

 medfør  

 af denne bestemmelse er skattefri for modtageren.
Stk. 4.  

  

 Stk. 2-3 finder tilsvarende  

 anvendelse, når en ændret opgørelse over arbejdsmarkedsbidrag medfører, at  

 den  

 bidragspligtige skal betale yderligere bidrag eller har betalt bidrag med for  

 stort et beløb.
Skal der betales yderligere bidrag, tillægges rente beregnet  

 efter reglerne i kildeskattelovens § 62 A, stk. 1, 3. pkt.
 Stk. 5.  

  

 For lidt betalte bidrag opkræves  

 ikke, hvis beløbet er under 100 kr.
§ 24.  

  

 Restanceinddrivelsesmyndigheden  

 træffer afgørelse om indeholdelse i løn m.v. for ikke betalte bidrag,  

 rentebeløb og gebyrer.
Afgørelsen indberettes til Det Fælles  

 Lønindeholdelsesregister efter reglerne herom.
 § 25.  

  

 Den indeholdelsespligtige skal  

 inden 14 dage efter modtagelsen besvare skriftlige forespørgsler fra  

 restanceinddrivelsesmyndigheden om indeholdelse efter § 15, stk. 4,  

 i  

 lov om en arbejdsmarkedsfond.
Kapitel 8 Regnskabsbestemmelser § 26.  

  

 Indeholdelsespligtige skal føre  

 regnskab over bidragsgrundlag samt indeholdelse og opgørelse af bidrag.
I  

 regnskabsmaterialet skal bidragspligtiges navn, adresse og CPR-nr. noteres.
 Stk. 2.  

  

 Regnskabet skal føres på en klar  

 og overskuelig måde og skal indeholde sådanne specifikationer for hver enkelt  

 bidragspligtig, at det kan danne grundlag for told- og skatteforvaltningens  

 kontrol, herunder oplysninger om grundlaget for værdiansættelsen af  

 personalegoder m.v.
Stk. 3.  

  

 Told- og skatteforvaltningen kan  

 give nærmere anvisninger om regnskabsførelsen.
De indeholdelsespligtige skal  

 efterkomme sådanne anvisninger.
 § 27.  

  

 Told- og skatteforvaltningen kan  

 kræve, at virksomhedens bogføring efter en nærmere angivet frist på mindst 14  

 dage skal være ajourført og afstemt til og med udgangen af sidste  

 kalendermåned  

 før kravets fremsættelse.
 § 28.  

  

 Indeholdelsespligtige skal  

 opbevare regnskabsmateriale, indberetninger og underretninger i mindst 5 år  

 efter udløbet af det pågældende regnskabsår.
Kapitel 9 Andre bestemmelser § 29.  

  

 Den, der forsætligt eller groft  

 uagtsomt overtræder § 1, § 3, § 4, § 11, § 12,  

 § 15, § 16, § 18, § 20, § 21, § 25 eller  

 §§ 26-28 straffes med bøde, medmindre højere straf er forskyldt efter  

 § 18, stk. 2, i lov om en arbejdsmarkedsfond.
Bestemmelsen i lovens  

 § 18,  

 stk. 3, finder tilsvarende anvendelse.
 § 30.  

  

 Told- og skatteforvaltningen  

 bemyndiges til efter § 20, stk. 1, i lov om en arbejdsmarkedsfond  

 at  

 tilkendegive, at en sag kan afgøres ved en administrativ bøde efter  

 bestemmelserne i kildeskattelovens § 79.
 § 31.  

  

 Bekendtgørelsen træder i kraft  

 den 1. januar 2007, jf. dog stk. 2 og 3. Samtidig ophæves bekendtgørelse  

 nr. 788 af 29. juni 2006 om arbejdsmarkedsbidrag, jf. dog stk. 4-7.
Stk. 2.  

  

 § 2,  

 stk. 2, § 16, § 18, stk. 2, og § 20 træder i kraft  

 for  

 indeholdelser, der periodiseres til den 1. januar 2008 eller senere.
For  

 indeholdelsespligtige, som anvender LetLøn i 2007, træder de i 1. pkt. nævnte  

 bestemmelser i kraft for indberetninger, der periodiseres til den 1. i den  

 første måned i 2007 for hvilken, der indberettes til LetLøn, eller senere.
 Stk. 3.  

  

 Direktøren  

 for told- og skatteforvaltningen bemyndiges til at fastsætte andre  

 ikrafttrædelsestidspunkter  

 for de i stk. 2, 1. pkt. nævnte bestemmelser end  

 ikrafttrædelsestidspunkterne efter stk. 2.
 Stk. 4.  

  

 § 2,  

 stk. 2, § 16 og § 18, stk. 2-4, i bekendtgørelse nr. 788  

 af  

 29. juni 2006, ophæves samtidig med, at § 2, stk. 2, § 16,  

 § 18, stk. 2, træder i kraft efter stk. 2, eller efter regler  

 udstedt af direktøren for told- og skatteforvaltningen i medfør af  

 stk. 3.
 Stk. 5.  

  

 §§ 20-22 i bekendtgørelse nr. 788 af 29. juni 2006, ophæves med virkning  

 for indberetning til told- og skatteforvaltningen vedrørende 2008 og senere,  

 jf. dog stk. 6.
Stk. 6.  

  

 For  

 indeholdelsespligtige, for hvem § 20 træder i kraft for indeholdelser,  

 som  

 periodiseres til den 1. januar 2007 eller senere, jf. stk. 2 eller  

 regler  

 udstedt af direktøren for told- og skatteforvaltningen i medfør af  

 stk. 3,  

 ophæves §§ 20-22 i bekendtgørelse nr. 788 af 29. juni 2006 dog med  

 virkning for indberetninger vedrørende 2007 og senere.
Tilsvarende gælder for  

 indeholdelsespligtige for hvem § 20 træder i kraft for indeholdelser,  

 der  

 periodiseres til et senere tidspunkt i 2007, og som senest samtidig med den  

 første indberetning efter § 20 foretager indberetning af oplysninger  

 omfattet af §§ 20 og 21 i bekendtgørelse nr. 788 af 29. juni 2006 for  

 den  

 del af 2007, den indeholdelsespligtige ikke foretager indberetning om efter  

 § 20.
 Stk. 7.  

  

 § 27 i  

 bekendtgørelse nr. 788 af 29. juni 2006 ophæves med virkning for  

 lønindeholdelse  

 på grundlag af trækkort udstedt med virkning fra og med den 1. januar 2008  

 eller senere.
