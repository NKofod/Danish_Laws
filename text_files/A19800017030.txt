 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 155 af 30. november 1874 om skifte af dødsbo og fællesbo m. v.,  

 som ændret blandt andet ved § 2, nr. 2, i lov nr. 207 af 21. maj 1969 og  

 senest ved § 4 i lov nr. 299 af 8. juni 1977, foretages følgende ændringer:
 1. § 10, stk. 2 og 3, affattes således:
 "Stk. 2. Aktiver, som ikke medgår til dækning af begravelsesudgifter,  

 men som er af så ringe værdi, at de ikke kan dække omkostningerne ved en  

 bobehandling, eller hvis værdi står i åbenbart misforhold til omfanget af det  

 arbejde, som en bobehandling vil kræve, kan skifteretten udlægge til den  

 eller dem, som bekoster eller vil bekoste begravelsen, til afdødes efterladte  

 eller til statskassen.
Stk. 3.  Genoptages et bo, der er udlagt efter stk. 1  

 eller 2, fordi der efter udlægget fremkommer yderligere aktiver, indgår det  

 udlagte ikke i boet.
Skifteretten kan dog undtagelsesvis bestemme, at udlæg  

 efter stk. 2 helt eller delvis skal indgå i boet." 2. § 27 affattes således:
"§ 27. Salg af boets ejendele sker ved skifterettens foranstaltning.  

 Salget sker ved offentlig auktion, jfr. retsplejelovens § 538b, eller på  

 anden måde, såfremt dette vedtages på en skiftesamling eller skifteretten  

 antager, at der ved underhåndssalg kan opnås et bedre resultat for  

 boet." 3. § 28, stk. 1, affattes således:
"Værdipapirer, som har kurs på Københavns børs eller på fremmede  

 børser, sælges ved et medlem af fondsbørsen eller en bank eller sparekasse,  

 medmindre de udlægges til arvinger." 4. § 29 ophæves.
 5. § 35, stk. 2, ophæves.
 6. I § 37, stk. 2, ændres "påklage for eller  

 indkaldelse til forligskommissionen eller påtale til tinge" til:  

 "sagsanlæg".
 7. I § 45 indsættes som stk. 2:
"Stk. 2. Skifteretten kan bestemme, at der ved opgørelse og udlodning  

 i boet skal bortses fra arvelodder, hvis udbetaling vil medføre  

 uforholdsmæssige ulemper eller omkostninger, eller at sådanne arvelodder skal  

 indbetales til statskassen." 8. I § 48, 2. pkt., udgår", og bliver, såfremt  

 det forlanges, at beedige i skifteretten".
 9. I § 62b, stk. 2, ændres "20.000 kr." til:  

 "50.000 kr.".
§ 2 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 443 af 19. oktober 1979, som ændret  

 senest ved lov nr. 538 af 28. december 1979, foretages følgende ændring:
 § 14,  stk. 9, 1. pkt., affattes således:
"Sluttes boet, fordi afdøde intet har efterladt sig, eller ved udlæg  

 til den, der bekoster begravelsen, eller ved udlæg efter skiftelovens § 10,  

 stk. 2, gælder reglerne i stk. 2-8 ikke." § 3 I lov om afgift af arv og gave, jfr. lovbekendtgørelse nr. 443 af 28.  

 september 1972, som ændret ved lov nr. 256 af 26. maj 1976, foretages  

 følgende ændring:
 § 3,  stk. 2, affattes således:
"Stk. 2. I boer, hvis hele beholdne formue ikke udgør 1.000 kr.,  

 eller som udlægges i henhold til skiftelovens § 10, stk. 2, svares ingen  

 arveafgift." § 4 Stk. 1.  Loven træder i kraft den 1. juli 1980.
 Stk. 2.  Tidspunktet for arveladers død er bestemmende  

 for, om reglen i § 1, nr. 9, eller den hidtil gældende regel skal anvendes.  

 Reglen i § 1, nr. 9, finder dog også anvendelse på skifte af uskiftet bo,  

 såfremt skifte i den længstlevende ægtefælles live begæres efter lovens  

 ikrafttræden.
§ 5 Loven gælder ikke for Færøerne og Grønland, men kan ved kgl. anordning  

 sættes i kraft for Færøerne med de afvigelser, som de særlige færøske forhold  

 tilsiger.
