Landsskatteretskendelse af 30. september 2002 vedr.  

 Tinglysningsafgift  allonge til pantebrev As klage skyldes, at afgiftsmyndigheden har fundet, at  

 tinglysningsafgift i forbindelse med tinglysning af en allonge til et  

 pantebrev  

 skal opgøres efter tinglysningsafgiftslovens § 5, stk. 1, idet  

 afgiftsmyndigheden har fundet, at der ved allongen inddrages yderligere fast  

 ejendom under pantet, jf. tinglysningsafgiftslovens § 5, stk. 3, 1. pkt.  

 Afgiftsmyndigheden har herefter opgjort yderligere afgift til 5.985 kr.
Det fremgår af sagens oplysninger, at klageren som debitor og B  

 A/S som kreditor den 8. december 2000 oprettede en allonge til et i 1994 af  

 klagerens fader til B A/S oprettet og tinglyst pantebrev på 378.000 kr.
Af  

 allongen fremgår, at matr. nr.
X b inddrages under pantet, medens matr. nr.
X  

 a  

 udgår af pantsætningen.
 Allongen blev anmeldt til tinglysning og tinglyst den 13.  

 december 2000. Ved anmeldelsen blev betalt 1.400 kr. i tinglysningsafgift.
Klagerens advokat har oplyst, at klageren i forbindelse med  

 ophævelse af et interessentskab med sin fader fik overført matr. nr.
Y og  

 matr.  

 nr.
Z mod, at klageren samtidig overtog de i ejendommen indestående lån,  

 oprindelig 304.000 kr., 11 % p.a., til C, samt oprindelig 378.000 kr. ifølge  

 kontantlån med endelig fastsat rente 7,0684 % p.a. til B A/S.
I forbindelse med overførslen blev de to matrikelnumre udstykket  

 fra faderens ejendom og blev sammenlagt med klagerens ejendom.
Skødet blev  

 tinglyst den 7. december 2000 med retsanmærkning om den øvrige pantegæld i  

 faderens ejendom.
Den 13. december 2000 blev påtegningen ændret til  

 forud  

 hæfter pantegæld, indtil matrikulær berigtigelse har fundet sted.
Der  

 blev herefter  

 udfærdiget endeligt skøde, der blev tinglyst den 18. december 2000 med samme  

 retsanmærkning.
Endvidere blev skødet tinglyst som byrde på klagerens  

 ejendom.  

 Endelig indførsel skete den 16. februar 2001, og anmærkningen om pantegæld  

 blev  

 annulleret.
 Endvidere har advokaten oplyst, at pantebrevet til B A/S på  

 378.000 kr. tilsvarende blev tinglyst med pant i klagerens ejendom den 13.  

 december 2000. Allongen blev fra kreditforeningens side udformet således, at  

 faderens ejendom udgik af pantsætningen på betingelse af, at pantebrevet  

 indførtes på klagerens ejendom med oprykkende panteret efter indestående lån  

 og  

 det forannævnte pantebrev til C.
Afgiftsmyndigheden har ved den påklagede afgørelse fundet, at  

 den omhandlede allonge skal berigtiges med yderligere tinglysningsafgift,  

 5.985  

 kr., idet afgiftsmyndigheden har fundet, at der ved allongen inddrages  

 yderligere fast ejendom under pantet.
Som begrundelse for afgørelsen har  

 afgiftsmyndigheden anført, at der efter tinglysningsafgiftslovens § 5, stk.  

 3, 1.  

 pkt., ved tinglysning af ændringer, hvorved der inddrages anden eller  

 yderligere fast ejendom under pantet, skal beregnes afgift af hele det  

 pantsikrede beløb efter tinglysningsafgiftslovens § 5, stk. 1. Afgiften udgør  

 1.400 kr. samt 1,5 % af det pantsikrede beløb.
Det pantsikrede beløb er  

 pantebrevets nominelle hovedstol.
 Afgiftsmyndigheden har videre anført, at afgiftsbegunstigelsen i  

 tinglysningsafgiftslovens § 5, stk. 3, 2. pkt., om tinglysning af matrikulære  

 ændringer, alene finder anvendelse i de tilfælde, hvor der er sket endelig  

 notering af den matrikulære ændring i tingbogen, og den matrikulære ændring  

 efterfølgende, på trods af tinglysningslovens § 24, alligevel ønskes  

 tinglyst.  

 Finder tinglysningen sted inden den matrikulære ændring er tilendebragt ved  

 endelige notering i tingbogen, vil pantet således endnu ikke have spredt sig  

 efter tinglysningslovens § 24, og der vil derfor være tale om inddragelse af  

 yderligere fast ejendom under pantet, jf. tinglysningsafgiftslovens § 5, stk.  

 3, 1. pkt.
I det foreliggende tilfælde blev allongen tinglyst den 13.  

 december 2000. Ændringerne blev registreret i matriklen den 15. februar 2001  

 og  

 blev først herefter endeligt noteret i tingbogen.
Da ændringerne således blev  

 anmeldt til tinglysning, inden de blev endeligt noteret i tingbogen, er  

 forholdet ikke omfattet af tinglysningslovens § 24 og dermed heller ikke af  

 tinglysningsafgiftslovens § 5, stk. 3, 2. pkt.
 Afgiftsmyndigheden har herefter fastsat yderligere afgift  

 således:
Afgiftsgrundlag, jf. tinglysningsafgiftslovens § 5, stk. 3, 1.  

 pkt., jf. stk. 1 378.000 kr.
Variabel afgift, jf. tinglysningsafgiftslovens § 5, stk. 1 5.670 kr.
Oprundet afgift, jf. tinglysningsafgiftslovens § 2 5.700 kr.
Fast afgift, jf. tinglysningsafgiftslovens § 5, stk. 1 1.400 kr.
Afgift i alt 7.100 kr.
Betalt ved anmeldelsen til tinglysning - 1.400 kr.
Skyldig afgift ved anmeldelsen 5.700 kr.
Forhøjet afgift, jf. tinglysningsafgiftslovens § 20 285 kr.
I alt 5.985 kr.
Klagerens advokat har over for Landsskatteretten nedlagt påstand  

 om, at den omhandlede allonge er korrekt afgiftsberigtiget med den ved  

 anmeldelsen til tinglysning betalte afgift.
Til støtte for påstanden har  

 advokaten anført, at selv om det ikke direkte er udtrykt i allongen, var det  

 naturligvis en forudsætning fra klagerens side, at udstykningen faldt på  

 plads.  

 Endvidere er det utænkeligt, at kreditforeningen ville have krævet  

 tillægspant  

 i klagerens ejendom, hvis ikke man samtidig havde relakseret den øvrige del  

 af  

 klagerens faders ejendom.
Dette kunne muligvis have været udtrykt klarere  

 ved,  

 at det direkte i allongen var skrevet, at udvidelsen til klagerens ejendom  

 skulle ske i henhold til tinglysningslovens § 24. Hvis dette havde været  

 anført, ville pantebrevet have fået påtegning om, at de pågældende  

 matrikelnumre  

 blev under pantet, indtil matrikulær berigtigelse havde fundet sted.
Der  

 kunne  

 derefter ikke være tvivl om, at pantsætningen og relaksationen skete  

 samtidig,  

 med den følge at der ikke skulle betales procentafgift.
Endvidere har advokaten anført, at ses der bort fra  

 formuleringerne er realiteten den samme.
Pantebrevet har umiddelbart med den  

 omhandlede allonge fået pant i klagerens ejendom, men pantebrevet har ikke  

 kunnet fuldbyrdes for så vidt angår relaksationen af klagerens faders  

 ejendom,  

 idet der ikke kan haves pant i en del af en fast ejendom.
Selv om det ikke  

 fremgår af påtegning på pantebrevet, har pantebrevet derfor haft pant i hele  

 klagerens faders ejendom, indtil udstykningen var endelig, og påtegningen om  

 relaksation er derfor først blevet effektiv på dette tidspunkt.
Der er  

 således  

 ikke nogen realitetsforskel i, om der henvises til tinglysningslovens § 24  

 eller ej rent panteretligt.
Det er derfor forkert, når afgiftsmyndighederne  

 foretager en sondring i afgiftsmæssig henseende, idet de reelle forhold også  

 i  

 afgiftsmæssig henseende må være afgørende.
Endelig har advokaten anført, at det fra klagerens side har  

 været en forudsætning, at faderens ejendom blev frigjort.
Hvis dette ikke var  

 sket, ville klageren have været berettiget til at fragå aftalen med B A/S om  

 udvidelse af pantet til hans egen ejendom.
Advokaten har gjort gældende, at  

 denne forudsætning fra klagerens side må respekteres som et skatteforbehold  

 med  

 den virkning, at aftalen, herunder pantsætningen af klagerens ejendom, først  

 blev endelig i det øjeblik, det hele faldt på plads med Kort &  

 Matrikelstyrelsens godkendelse af udstykningen og tinglysningen heraf.
 Afgiftsmyndigheden har i anledning af klagen over for  

 Landsskatteretten udtalt, at der i relation til tinglysningsafgiftslovens §  

 5,  

 stk. 3, skal sondres mellem tinglysning af inddragelse af yderligere pant,  

 der  

 udløser fuld afgift efter tinglysningsafgiftslovens § 5, stk. 1, og  

 tinglysning  

 af matrikulære ændringer, der alene udløser afgift efter  

 tinglysningsafgiftslovens § 7 (1.400 kr.). Efter afgiftsmyndighedens  

 opfattelse  

 skal der ved fortolkningen af tinglysningsafgiftslovens § 5, stk. 3, 2. pkt.  

 om  

 matrikulære ændringer henses til, hvad der betragtes som en matrikulær  

 ændring  

 efter tinglysningslovens §§ 21 - 23.
I relation til tinglysningsafgiftslovens § 5, stk. 3, skal der  

 således sondres mellem de tilfælde, hvor ændringen af pantet anmeldes til  

 tinglysning før den matrikulære ændring efter tinglysningslovens §§ 21 - 23  

 er  

 tilendebragt, og de tilfælde, hvor ændringen anmeldes til tinglysning efter  

 den  

 matrikulære ændring er tilendebragt.
Anmeldes ændringen til tinglysning inden  

 den matrikulære ændring er tilendebragt ved endelig notering i tingbogen, vil  

 pantet endnu ikke have spredt sig til den nye ejendom efter  

 tinglysningslovens  

 § 24. Forholdet vil derfor blive betragtet som inddragelse af yderligere pant  

 i  

 relation til tinglysningsafgiftslovens § 5, stk. 3, 1. pkt.
Det er i dette  

 tilfælde underordnet, om den matrikulære ændring bliver gennemført på et  

 senere  

 tidspunkt.
Det afgørende for afgiftens beregning er alene forholdene på  

 tidspunktet for anmeldelse til tinglysning af ændringen af pantet, jf.  

 tinglysningsafgiftslovens § 16.
Anmeldes ændringen til tinglysning derimod efter den matrikulære  

 ændring er tilendebragt ved endelig notering i tingbogen, vil pantet have  

 spredt sig til den nye ejendom efter tinglysningslovens § 24. Det er således  

 i  

 realiteten ikke nødvendigt at tinglyse denne ændring, idet udvidelsen af  

 pantet  

 sker automatisk.
Vælger man alligevel at tinglyse ændringen, vil forholdet  

 være  

 omfattet af tinglysningsafgiftslovens § 5, stk. 3, 2. pkt.
Afgiftsmyndigheden har videre udtalt, at det i det foreliggende  

 tilfælde ikke ville have haft nogen betydning for beregning af afgiften, om  

 anmelderen havde valgt at henvise til tinglysningslovens § 24, idet det alene  

 er de faktiske forhold på tidspunktet for anmeldelsen til tinglysning, der er  

 afgørende for afgiftens beregning.
Det fremgår således klart af allongen, at  

 der inddrages yderligere pant.
Da den matrikulære ændring ikke er  

 tilendebragt,  

 er der derfor på tidspunktet for anmeldelse til tinglysning tale om  

 inddragelse  

 af yderligere fast ejendom under pantet efter tinglysningsafgiftslovens § 5,  

 stk. 3, 1. pkt.
Klagerens advokat har som kommentar hertil anført, at der om led  

 i en udstykningssag skal udstedes en dommerattest.
Dommerattesten  

 forudsætter,  

 at panthaverne i den ejendom, der afgiver jord, skal relaksere.
I de tilfælde  

 hvor et pantebrev skal følge jorden, skal pantebrevet indpasses i  

 prioritetsfølgen  

 i den ejendom, der modtager jorden.
Også dette skal være på plads, før der  

 udstedes dommerattest.
Advokaten har videre anført, at allongen for så vidt er  

 usædvanlig ved, at B A/S har skrevet, at debitor ved sin underskrift giver B  

 A/S pant.
Normalt skrives der, at pantet udvides med de ejendomme, som den  

 udstykkede parcel skal sammenlægges med.
Endvidere har advokaten anført, at det er udtryk for formalisme,  

 når afgiftsmyndighederne hæfter sig ved formuleringen.
Pantet kan kun udgå,  

 hvis udstykningen gennemføres, hvilket følger af, at der ikke kan gives pant  

 i  

 en del af en fast ejendom.
Dette ville blive resultatet, hvis relaksationen  

 skete, uden at der samtidig fandt udstykning sted.
Uden udstykning ville der  

 være pant i den ejendom, der afgiver jord.
Da dette er en umulighed, er  

 pantsætningen først kommet til eksistens på det tidspunkt, hvor udstykningen  

 faldt på plads.
 Landsskatteretten skal  

 udtale:
 Landsskatteretten bemærker, at den omhandlede allonge blev  

 anmeldt til tinglysning og tinglyst den 13. december 2000. De matrikulære  

 ændringer blev registreret i matriklen den 15. februar 2001, hvorefter der  

 skete endelig notering i tingbogen.
Landsskatteretten finder herefter, idet retten i det hele kan  

 tiltræde det af afgiftsmyndigheden anførte, at der ved anmeldelsen af den  

 omhandlede allonge til tinglysning er udløst tinglysningsafgift efter  

 tinglysningsafgiftslovens § 5, stk. 3, 1. pkt., jf. § 5, stk. 1, idet der ved  

 allongen blev inddraget yderligere fast ejendom under pantet.
Retten finder  

 herved, at der ikke foreligger tinglysning af matrikulære ændringer, jf.  

 tinglysningsafgiftslovens § 5, stk. 3, 2. pkt., idet de matrikulære ændringer  

 først efterfølgende blev tilendebragt ved endelig notering i tingbogen.
Endvidere bemærker retten, at den omhandlede allonge har været  

 anmeldt til tinglysning og er blevet tinglyst.
Retten bemærker videre, at der  

 i  

 henhold til tinglysningsafgiftslovens regler ikke er mulighed for at omgøre  

 en  

 tinglysning med henvisning til regler svarende til reglerne om  

 skatteforbehold.  

 Der henvises herved blandt andet til reglerne om godtgørelse af  

 tinglysningsafgift, jf. tinglysningsafgiftslovens §§ 22- 23, modsætningsvis.
 Retten finder herefter, at yderligere tinglysningsafgift med  

 rette er fastsat til 5.985 kr., jf. tinglysningsafgiftslovens § 5, stk. 3, 1.  

 pkt., jf. § 5, stk. 1. Den påklagede afgørelse stadfæstes derfor.
