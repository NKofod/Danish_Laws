Betænkning afgivet af Udvalget for Udlændinge- og Integrationspolitik den 3. juni 2014 Betænkning over Forslag til folketingsbeslutning om opholdstilladelse til Edward Snowden [af Uffe Elbæk (UFG) og Johanne Schmidt-Nielsen (EL) m.fl.]:
1. Udvalgsarbejdet Beslutningsforslaget blev fremsat den 25. marts 2014 og var til 1. behandling den 25. april 2014. Beslutningsforslaget blev efter 1. behandling henvist til behandling i Udvalget for Udlændinge- og Integrationspolitik.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (udvalget med undtagelse af EL og Uffe Elbæk (UFG)) indstiller beslutningsforslaget til forkastelse.
Venstres medlemmer af udvalget er af den principielle opfattelse, at asylsager skal behandles af de relevante myndigheder og ikke af Folketinget.
Edward Snowden har som alle andre mulighed for at søge om asyl i Danmark.
V mener, at ytringsfriheden er en grundlæggende rettighed, som vi skal værne om og kæmpe for.
V anerkender, at Edward Snowden har bidraget til at skabe en nødvendig og relevant debat om omfanget af den overvågning, der i dag finder sted.
 Et mindretal i udvalget (EL og Uffe Elbæk (UFG)) indstiller beslutningsforslaget til vedtagelse uændret.
 Enhedslistens medlemmer af udvalget og Uffe Elbæk (UFG) konstaterer, at whistlebloweren Edward Snowden gennem et års tid har spillet en afgørende rolle for verdensoffentlighedens forståelse af  især amerikanske  efterretningstjenesters uretmæssige overvågning og registrering af borgere, virksomheder og udenlandske regeringer og den totale mangel på demokratisk kontrol med denne overvågning og registrering.
 Det er afgørende vigtigt, at der findes en langsigtet løsning for Edward Snowden, så han uden frygt for en uforholdsmæssig streng straf i USA fortsat kan dele ud af sin viden om overvågningen og bidrage til debatten.
 At Snowden for tiden opholder sig i et land, Rusland, hvis ledelse har et tvivlsomt forhold til ytringsfrihed og demokratiske principper, kan ikke siges at udgøre en sådan langsigtet løsning.
 Med et tilbud om opholdstilladelse til Edward Snowden ville Danmark sende et markant signal til verdenssamfundet om, at vi støtter ytringsfrihed og gennemsigtighed, og at der er grund til at være kritisk over for uretmæssig og overdreven overvågning af borgerne.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Trine Bramsen (S) Troels Ravn (S) fmd.
Karen J.
Klint (S) Lennart Damsbo-Andersen (S) Anne Sina (S) Mette Reissmann (S) Jeppe Bruus (S) Zenia Stampe (RV) Liv Holm Andersen (RV) Marlene Borst Hansen (RV) Karina Lorentzen Dehnhardt (SF) Pernille Vigsø Bagge (SF) Johanne Schmidt-Nielsen (EL) Pernille Skipper (EL) Uffe Elbæk (UFG) Jakob Engel-Schmidt (V) Martin Geertsen (V) Karen Ellemann (V) Michael Aastrup Jensen (V) Fatma Øktem (V) Karen Jespersen (V) Karsten Lauritzen (V) Inger Støjberg (V) Martin Henriksen (DF) Peter Skaarup (DF) nfmd.
Christian Langballe (DF) Marie Krarup (DF) Merete Riisager (LA) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 69 Bilagsnr.
