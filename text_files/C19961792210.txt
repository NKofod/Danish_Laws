 Den 1. juli 1996 træder Trafikministeriets bekendtgørelse nr. 556 af 20.  

 juni 1996 om kørekort (kørekortbekendtgørelsen ) i kraft.
Den nye kørekortbekendtgørelse gennemfører Rådets direktiv nr. 91/439/EØF  

 om kørekort - det såkaldte 2. kørekortdirektiv.
Allerede ved lov nr. 98 af 9.  

 februar 1994 om ændring af færdelsloven m.v. blev der skabt hjemmel til at  

 gennemføre den administrative implementering af 2. kørekortdirektiv.
Dette er  

 således sket ved Trafikministeriets bekendtgørelse nr. 625 af 30. juni 1994  

 om ændring af bekendtgørelse om kørekort.
 Den nye kørekortbekendtgørelse er derfor i det væsentlige en  

 sammenskrivning af den hidtil gældende kørekortbekendtgørelse  

 (Justitsministeriets bekendtgørelse nr. 425 af 1. juni 1992 om kørekort) med  

 alle senere ændringer og ændringsbekendtgørelsen fra juni 1994.
 I det følgende vil en række af de væsentligste ændringer i det nye  

 regelsæt blive belyst.
Gensidig anerkendelse af kørekort Et væsentligt element i harmonisering af reglerne om kørekort indenfor EU  

 er den gensidige anerkendelse af kørekort udstedt på EU's område.
Efter de tidligere regler var personer, der tog bopæl her i landet, og som  

 var i besidelse af et gyldigt kørekort udstedt i EU, berettiget til i indtil  

 1 år efter dette tidspunkt at føre de køretøjer, der omfattedes af  

 kørekortet.
Når dette år var forløbet, skulle de pågældende ombytte deres  

 udenlandske kørekort til et dansk kørekort, hvis de fortsat ønskede at føre  

 bil eller motorcykel her i landet.
