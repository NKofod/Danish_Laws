Nr LSF 77 Forslag til Lov om ændring af lov om boligbyggeri Fremsat af Pelle Voigt (SF) Carsten Andersen (SF) Holger K.
Nielsen (SF)  

 Bjørn Poulsen (SF) Ebba Strange (SF) den 1. november 1988 I lov om boligbyggeri, jf. lovbekendtgørelse nr. 291 af 26. maj 1988, foretages følgende ændring:
 Efter § 15, stk. 5, indsættes som nyt stykke:
»Stk. 6. Afdelingsmødet kan vælge  

 administrator/administrationsselskab.
Der kan alene vælges  

 administrator/administrationsselskab, som har mindst to års erfaring i  

 administration af almennyttige boliger.
Valget forudsætter absolut flertal  

 blandt de stemmeberettigede beboere i afdelingen, og det skal ske med mindst  

 3 måneders varsel til en 1. januar.« Stk. 6-14 bliver herefter stk. 7-15.
Bemærkninger til lovforslaget Lovforslaget vil dels bevirke en kraftig udvidelse af beboerdemokratiet i  

 det almennyttige byggeri, dels give mulighed for mere rationel administration  

 af bebyggelser, der er sammensat af afdelinger tilhørende forskellige  

 boligselskaber.
 Der er ikke med lovforslaget lagt op til ændring i ejerforholdet, idet det  

 forudsættes, at administrator viderebetaler den del af huslejen, der er  

 ydelse på opførelsesudgiften, til det oprindelige boligselskab, der stod for  

 byggeriet.
