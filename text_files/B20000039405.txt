Bekendtgørelse om  

 fondsmæglerselskabers bogføring af og adskillelse af  

 kundemidler I medfør af § 14 a, stk. 3, og § 36,  

 stk. 8 og 9, i lov om fondsmæglerselskaber, jf.  

 lovbekendtgørelse nr. 659 af 12. august 1999 som ændret ved lov  

 nr. 392 af 30. maj 2000, fastsættes:
Anvendelsesområde § 1. Bekendtgørelsen finder anvendelse  

 på:
1)	fondsmæglerselskaber, som har opnået tilladelse til at  

 drive fondsmæglervirksomhed i henhold til § 5 i lov om  

 fondsmæglerselskaber, samt 2)	filialer af fondsmæglerselskaber med hjemsted i et land uden  

 for Den Europæiske Union eller lande, som Fællesskabet har  

 indgået aftale med.
Bogføring af kunders indbetalinger og kontrol § 2. Et fondsmæglerselskab skal uden ophold  

 indsætte forskud og deposita modtaget fra kunder på en  

 særlig kundekonto i et kreditinstitut.
Kundekontoen skal være  

 adskilt fra selskabets egne midler.
 Stk. 2. Fondsmæglerselskabet skal internt bogføre  

 kundernes indbetalinger på særskilte kundekonti, hvoraf den  

 enkelte kundes indestående i fondsmæglerselskabet skal  

 fremgå.
 Stk. 3. Kundekontoen i kreditinstituttet skal benævnes  

 »NN Fondsmæglerselskab A/S for kunder«.
 § 3. Fondsmæglerselskabet skal dagligt  

 påse, at der er overensstemmelse mellem indeståendet på  

 kundekontoen i kreditinstituttet og selskabets samlede bogførte  

 kundemidler.
Forretningsgang § 4. Direktionen skal fastsætte en  

 forretningsgang for, hvorledes den daglige bogføring og kontrol skal  

 udføres.
Forretningsgangen skal sikre, at der på ethvert  

 tidspunkt er overensstemmelse mellem selskabets interne bogføring af  

 kundernes midler og indeståendet på kundekontoen i  

 kreditinstituttet.
 Stk. 2. Bestyrelsen skal påse, at stk. 1  

 overholdes.
Straffebestemmelser § 5. Grov eller gentagen overtrædelse af  

 §§ 2-4 straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 6. Denne bekendtgørelse træder i  

 kraft den 1. juni 2000.
