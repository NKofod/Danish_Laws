§ 1 I justitsministeriets bekendtgørelse nr. 198 af 24. juni 1955 om  

 køretøjets indretning og udstyr foretages følgende ændringer:
 1. § 8, stk. 2 affattes således:
»Stk. 2.  På motorvogn, der som fabriksny er  

 registreret første gang her i landet efter ikrafttrædelsen af dette stykke,  

 skal forruden være af lamineret glas, der er udført og mærket i  

 overensstemmelse med amerikansk standard ANSI Z 26.1 af 15. juli 1966. I  

 stedet for mærkning kan dog træde erklæring fra importøren om, at den  

 pågældende køretøjstype med hensyn til forrude opfylder kravene i den nævnte  

 standard.
Erklæringen afgives på den måde, der er omtalt i § 8 a, stk.  

 2.« 2. § 8, stk. 3, affattes således:
»Stk. 3.  Forrude på motorvogn, der ikke omfattes  

 af bestemmelserne i stk. 2, samt alle øvrige ruder skal være af lamineret  

 eller hærdet glas, medmindre andet bestemmes af Statens biltilsyn.
Forruderne  

 skal være solide og fejlfri, således at genstande, der ses gennem sådan rude,  

 ikke fremtræder forvredne.
Er førerpladsen dækket til siderne, skal disse  

 være forsynet med gennemsigtigte klare ruder, der skal have en sådan  

 størrelse og være anbragt på en sådan måde, at føreren har det fornødne udsyn  

 til siderne og skråt fremad.« 3. § 8, stk. 6, 1.pkt.,affattes således:
»Lukkede vare- og lastvogne skal mellem førersædet og varerummet være  

 forsynet med en adskillelse, der fra loft til gulv dækker førerens  

 plads.« 4. § 17, stk. 3, affattes således:
»Stk. 3.  Dersom motorcykel er forsynet med  

 vindskærm, skal denne være af solidt og fejlfrit materiale, således at  

 genstande, der ses igennem den, ikke fremtræder forvredne.
Der må ikke ved  

 brud kunne fremkomme skarpe og farlige splinter.
I øvrigt anvendes reglerne i  

 § 8, stk. 1 og stk. 3, tilsvarende.
Er vindskærmen så høj, at føreren ikke  

 over denne kan se vejbanen fra 10 m foran motorcyklen og fremefter, skal der  

 findes udstyr til renholdelse af vindskærmen i overensstemmelse med § 8, stk.  

 4.« 5. I § 20, stk. 11, ændres »§ 8, stk. 1-4«  

 til:»§ 8, stk. 1, 3 og 4«.
 6. I § 33, stk. 9, indsættes efter litra d som nyt  

 litra:
 7. I § 38, stk. 4, indsættes som 2. og 3. pkt:
»Cykel kan være forsynet med supplerende refleks, der kan være i  

 anden farve.
Fremadvendende refleks må dog ikke være rød.« 8. § 44, stk. 2, affattes således:
»Stk. 2.  Fremadvendende refleksanordninger skal  

 være hvide, bagudvendende refleksanordninger - bortset fra de bevægelige  

 reflekser på cykler - røde, og refleksanordninger, der vender til siden,  

 gule.På cykel kan supplerende refleks have vilkårlig farve, bortset fra  

 fremadvendende refleks, der ikke må være rød.
Trekantede refleksanordninger  

 må kun anbringes bagpå påhængskøretøjer, dog ikke påhængsvogn til cykel.  

 Refleksanordninger foran og bagpå køretøjer skal - bortset fra supplerende  

 refleks på cykel - være anbragt symmetrisk.« 9. I § 44, stk. 3, 3. pkt., indsættes efter »7  

 kvadratcentimeter«: »,bortset fra supplerende refleks på  

 cykel«.
§ 2 Stk. 1.  Bestemmelserne i § 1, nr. 1, træder i kraft den  

 1. april 1975. Enhver motorvogn kan dog straks indrettes i overensstemmelse  

 med bestemmelserne.
 Stk. 2.  Bestemmelserne i § 1, nr. 2, 4, 5 og 6, træder  

 i kraft den 1. april 1975 og anvendes på køretøjer, der registreres,  

 godkendes eller tages i brug første gang her i landet efter dette tidspunkt.  

 Ethvert køretøj kan dog straks indrettes i overensstemmelse med  

 bestemmelserne.
 Stk. 3.  Bestemmelserne i § 1, nr. 3, 7, 8 og 9, træder  

 i kraft straks.
 Justitsministeriet, den 27. august 1974.
 Nathalie Lind.
/ P.
Wiese.
