Meddelelse fra Skatteministeriet Skatteministeriet redegør for  

 pensionsafkastbeskatningslovens forhold til  

 dobbeltbeskatningsoverenskomsterne.
Skatteministeriet finder, at  

 pensionsafkastskatten er omfattet af dobbeltbeskatningsoverenskomsterne, da  

 pensionsafkastskatten har karakter af en indkomstskat.
Ved lov nr. 428 af 26. juni 1998 om beskatning af visse  

 pensionskapitaler m.v. (pensionsafkastbeskatningsloven) ændredes den  

 hidtidige realrenteafgift til en beskatning af det løbende afkast.
I  

 det følgende overvejes, i hvilket omfang pensionsafkastbeskatningen  

 må antages at være omfattet af de  

 dobbeltbeskatningsoverenskomster, som Danmark har indgået.
 Dobbeltbeskatningsoverenskomsterne definerer typisk  

 begrebet indkomstskat på følgende måde:
A Dobbeltbeskatningsoverenskomsterne opregner dernæst  

 med større eller mindre grad af præcision de skatter, som skal  

 være omfattet af overenskomsten.
I nyere overenskomster opregnes de  

 omfattede skatter for Danmarks vedkommende som indkomstskatten til staten,  

 den kommunale indkomstskat, den amtskommunale indkomstskat og skatter i  

 henhold til kulbrinteskatteloven.
I ældre overenskomster er der i mange tilfælde  

 foretaget en yderligere opdeling, således at der ud over de her  

 nævnte skatter eksempelvis også nævnes kirkeskat,  

 udbytteskat, renteskat, royaltyskat og den særlige indkomstskat, da  

 denne var relevant.
Når denne yderligere opdeling ikke længere  

 foretages, skyldes det, at disse skatter alle må anses for omfattet af  

 begrebet indkomstskat til staten.
 Ud over opregningen af skatter indeholder langt de fleste  

 dobbeltbeskatningsoverenskomster en bestemmelse, som tager højde for  

 den situation, at eksisterende skatter kan forsvinde og nye komme til.  

 Bestemmelsen lyder som følger:
A En ny skat, som indføres, og som er af samme art  

 eller væsentligt samme art som de skatter, der opregnes i  

 dobbeltbeskatningsoverenskomsten, bliver således efter denne  

 bestemmelse automatisk omfattet af overenskomsten.
Der er dog en  

 sammenhæng tilbage til den generelle definition af begrebet  

 indkomstskat, og en ny skat må nødvendigvis falde inden for  

 denne definition for at kunne være omfattet af en  

 dobbeltbeskatningsoverenskomst.
Ved afgørelsen af, om en ny skat er af samme eller  

 væsentligt samme art som en skat, der allerede er omfattet af en  

 dobbeltbeskatningsoverenskomst, må der anlægges en samlet  

 vurdering af den nye skat set i relation til skattesystemet generelt.
Det er  

 ikke tilstrækkeligt at henholde sig til formelle kriterier som skattens  

 benævnelse, skattesatsen el.lign.
Om en ny skat er af væsentligt  

 samme art som en allerede eksisterende skat, kan kun afgøres på  

 baggrund af det samlede skattesystem.
Der er ved forskellige lejligheder taget stilling til, om  

 en ny skat er omfattet af dobbeltbeskatningsoverenskomsterne eller ej.
Af  

 særlig interesse for pensionsområdet kan nævnes ØLD  

 af 5.5.1992 (TfS 1992, 291), hvor Landsretten fandt, at afgiften ved  

 ophævelsen af en rateforsikring ikke er omfattet af den dansk-franske  

 dobbeltbeskatningsoverenskomst.
Den dansk-franske  

 dobbeltbeskatningsoverenskomst nævner for Danmarks vedkommende  

 indkomstskat til staten, formueskat til staten, indkomstskat til den  

 fælleskommunale udligningsfond, formueskat til den  

 fælleskommunale udligningsfond samt kommunal indkomstskat som  

 værende omfattet af overenskomsten, og det var Landsrettens opfattelse,  

 at den omhandlede afgift ikke er af en sådan karakter, at den er  

 dækket af overenskomsten.
Dette skete uanset det forhold, at afgiften  

 da den i sin til blev indført, trådte i stedet for almindelig  

 indkomstbeskatning ved ophævelse af pensionsordninger.
 Endvidere kan på pensionsområdet nævnes,  

 at  Landsskatteretten i en kendelse har lagt til grund, at realrenteafgiften  

 ikke er omfattet af den dansk-grønlandske  

 dobbeltbeskatningsoverenskomst (TfS 1989, 97). Der er på tilsvarende  

 vis truffet afgørelser inden for andre dele af skatteretten.
Det forhold, at pensionsafkastskatten afløser  

 realrenteafgiften, medfører ikke i sig selv, at pensionsafkastskatten  

 ikke er omfattet af dobbeltbeskatningsoverenskomsterne.
En hvilken som helst  

 ny skat med samme karakteristika som de skatter, der er omfattet af en  

 overenskomst, vil være omfattet, uanset hvad den nye skat måtte  

 træde i stedet for.
Pensionsafkastskatten skal således ikke  

 bedømmes i relation til realrenteafgiften, men i relation til  

 indkomstskattesystemet generelt.
Set i dette perspektiv er det ud fra en samlet vurdering  

 Skatteministeriets opfattelse, at pensionsafkastskatten falder ind under  

 begrebet indkomstskat til staten, og at pensionsafkastskatten følgelig  

 er omfattet af dobbeltbeskatningsoverenskomsterne.
Pensionsafkastskatten har  

Asystemmæssigt@ tæt sammenhæng med  

 indkomstskattesystemet i øvrigt.
Der foretages en løbende  

 beskatning af en opgjort nettoindkomst med en skattesats, som er fastsat i  

 forhold til den gældende selskabsskattesats samt beskatningen af  

 kapitalindkomst.
Der er ikke tale om betaling af en éngangsafgift i  

 forbindelse med den relevante begivenhed uden mulighed for fradrag af  

 udgifter eller om nogen særlig opgørelsesmetode eller andet  

 extraordinært.
Pensionsafkastskatten bør således i  

 dobbeltbeskatningsmæssig henseende behandles som enhver anden  

 indkomstskat.
