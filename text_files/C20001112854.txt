Meddelelse om køretøjers  

 indretning og udstyr mv. nr. 1768  

 Vendecirkler for sættevogn Danmark har i henhold til EF-direktivet om masse og  

 dimensioner (96/53/EF) hidtil krævet, at sættevogntog skal kunne  

 vende indenfor et svingbælte bestående af to cirkler med radius  

 på henholdsvis 5,3 m og 12,5 m.
 Dette indebærer i praksis, at afstand fra hovedbolt  

 til teoretisk drejeaksel på en sættevogn ikke må være  

 længere end ca. 7,9 m, og denne begrænsning er blevet  

 indført som et krav til sættevogne, der godkendes til synsfri  

 sammenkobling.
EF-direktivet om typegodkendelse af  

 køretøjer med hensyn til deres masse og dimensioner (97/27/EF)  

 kan imidlertid give anledning til tvivl om, hvor lang afstanden fra hovedbolt  

 til teoretisk drejeaksel må være.
Det er nemlig angivet, at  

 sættevogne ikke kan godkendes, hvis den omtalte afstand er over 8,15  

 m.
 Færdselsstyrelsen har erfaret, at et flertal af  

 EF-landene godkender vogntog, hvor sættevognen har en afstand fra  

 hovedbolt til teoretisk drejeaksel på indtil 8,15 m.
 Færdselsstyrelsen ønsker at benytte den  

 regel, som flertallet benytter, og Detailforskrifter for  

 Køretøjer 2000 ændres derfor i overensstemmelse  

 hermed:
"3.02.110 PÅHÆNGS-/SÆTTEVOGN (3) For sættevogn må afstanden fra hovedbolt til bogiens  

 teoretiske drejeaksel ikke overstige 8,15 m.
 For sættevogn med en eller flere aksler regnes med afstanden fra  

 hovedbolten til den faste aksel, respektive midten mellem de faste  

 aksler.
 For sættevogn, hvor en eller flere aksler er løftbare, skal  

 bestemmelsen tillige være opfyldt med løftet aksel/aksler.
 For udtrækkelig sættevogn skal bestemmelsen være opfyldt  

 i sammenskubbet stand".
 Punkt 3.02.310 (3) ophæves.
"4.01.200 VOGNTOG (1) Vogntog, hvor det trækkende køretøj er en bil, skal  

 kunne vende inden for en vendecirkel med ydre radius på 12,5 m og indre  

 radius på 5,3 m, idet bestemmelserne i pkt. 4.01.020 (3) gælder  

 tilsvarende.
 For vogntog, hvor et af køretøjerne er registreret  

 første gang før 15. september 1997, træder bestemmelsen i  

 først i kraft den 1. januar 2007.
(2) Sættevogntog, hvor sættevognen opfylder kravet i punkt  

 3.02.110 (3) om afstand fra hovedbolt til teoretisk drejeaksel, anses for at  

 opfylde pkt. (1)." Detailforskrifter for Køretøjer 2000  

 træder i kraft den 1. april 2000 og gælder for  

 køretøjer, der registreres eller godkendes 1. gang på  

 ikrafttrædelsesdatoen eller senere.
 Ethvert køretøj kan dog straks indrettes i  

 overensstemmelse med ovenstående bestemmelser.
 Typegodkendelser og godkendelseserklæringer for  

 sættevogne, hvor der er angivet, at de kun kan godkendes i bestemte  

 kombinationer og efter forelagt beregning hos Statens Bilinspektion, der  

 viser, at kravene om vendecirkel er opfyldt for den aktuelle  

 vogntogskombination, kan efter de ændrede regler godkendes til synsfri  

 sammenkobling på trods af denne bemærkning.
