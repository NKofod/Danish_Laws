Ved noteveksling i New Delhi den 15. juli og den 19. juli 1993 er der indgået en overenskomst mellem Danmark og Indien, ifølge hvilken den danske regering yder støtte inden for et beløb af 9.961.000 kroner til etablering af et miljøtræningsinstitut i delstaten Karnataka.
 Hovedformålet med projektet er at bidrage til at nedbringe den by- og  

 industribaserede forurening ved gennem en samlet træningsindsats at skabe  

 øget indsigt i problemerne og i mulighederne for at reducere dem i delstaten  

 Karnataka.
 Overenskomsten trådte i kraft den 19. juli 1993 og løber i 2 år.
