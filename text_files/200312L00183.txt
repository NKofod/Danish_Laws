Fremsat den 17. marts 2004 af økonomi- og erhvervsministeren  

 (Bendt Bendtsen) Forslag til Lov om næringsbrev til fødevarebutikker Lovens anvendelsesområde § 1.  

  

 Loven finder anvendelse ved selvstændig erhvervsvirksomhed med detailsalg af  

 fødevarer.
Stk. 2.  

  

 Loven  

 finder ikke anvendelse på 1)  

 	  

    

 virksomheder, der  

 ikke er afgifts- og registreringspligtige efter merværdiafgiftsloven  

 (momsloven), 2)  

 	  

    

 offentlige  

 institutioner, samt 3)  

 	  

    

 forretningssteder,  

 hvortil der er udstedt næringsbrev i henhold til lov om restaurations- og  

 hotelvirksomhed m.v.
 Stk. 3.  

  

 Erhvervs-  

 og Selskabsstyrelsen kan fastsætte regler om, at visse former for virksomhed  

 ikke er omfattet af loven.
Register § 2.  

  

 Erhvervs- og Selskabsstyrelsen fører et offentligt tilgængeligt register, der  

 indeholder oplysning om personer og selskaber m.v. (juridiske personer), der  

 har et næringsbrev, jf. § 3.
Stk.2.  

  

 Erhvervs- og  

 Selskabsstyrelsen kan fastsætte nærmere regler om registrets førelse, om  

 indberetning hertil samt om vedligeholdelse heraf.
Det kan herunder  

 fastsættes,  

 at indberetning skal ske elektronisk.
 Stk. 3.  

  

 Udstedelse  

 af et næringsbrev sker ved optagelse i det i stk. 1 nævnte register.
Pligt til næringsbrev § 3.  

  

 Enhver, der driver erhverv, som nævnt i § 1, stk. 1, skal til hvert  

 forretningssted have et næringsbrev.
 Stk. 2.  

  

 I  

 interessentskaber og i kommanditselskaber skal alle fuldt ansvarlige  

 deltagere  

 have et næringsbrev.
 Stk. 3.  

  

 Erhvervsvirksomhed,  

 som er omfattet af § 1, stk. 1, må ikke påbegyndes, før næringsbrev  

 er erhvervet.
Ret til næringsbrev § 4.  

  

 Ret  

 til næringsbrev har enhver person, der ved en prøve har godtgjort at have  

 fornødent kendskab til reglerne vedrørende skat og afgifter, fødevarer og  

 arbejdsmiljøforhold.
 Stk. 2.  

  

 Selskaber  

 m.v. har ret til næringsbrev, når et medlem af ledelsen har bestået den i  

 stk. 1 nævnte prøve, eller når et medlem af ledelsen har gennemført en  

 erhvervsuddannelse, der er omfattet af § 5, stk. 2.
 Stk. 3.  

  

 Afgørelser  

 efter stk. 1 og 2 kan indbringes for Erhvervsankenævnet senest 4 uger  

 efter, at afgørelsen er meddelt den pågældende.
Prøve til næringsbrev § 5.  

  

 Erhvervs- og Selskabsstyrelsen kan fastsætte de nærmere regler for aflæggelse  

 af den i § 4, stk. 1, nævnte prøve.
 Stk. 2.  

  

 Erhvervs-  

 og Selskabsstyrelsen kan fastsætte nærmere regler om, at personer, der gennem  

 deres erhvervsuddannelse har opnået fornødent kendskab til reglerne, ikke  

 skal  

 bestå den nævnte prøve som betingelse for at få næringsbrev.
Betaling § 6.  

  

 Erhvervs- og Selskabsstyrelsen kan fastsætte regler om betaling for  

 aflæggelse  

 af den i § 4, stk. 1, nævnte prøve.
Stk. 2.  

  

 Der skal  

 for hvert forretningssted betales 500 kr. årligt for at være optaget i det i  

 § 2 omhandlede register.
Erhvervs- og Selskabsstyrelsen kan fastsætte  

 nærmere regler om opkrævningen af betalingen, herunder hvilken periode den  

 skal  

 dække.
 Stk. 3.  

  

 Næringsbrevindehavere,  

 der i medfør af § 8 er undtaget fra indberetning til det i § 7  

 omhandlede register, er fritaget for den årlige betaling, hvis de ikke inden  

 for det seneste år er straffet for nogen af de i § 8, stk. 1, nr. 2  

 og 3, nævnte overtrædelser.
 Hvis næringsbrevindehaveren er straffet for nogen af de  

 § 8, stk. 1, nr. 3, nævnte overtrædelser, jf. § 8,  

 stk. 2,  

 vil næringsbrevindehaveren alene skulle betale for det eller de  

 forretningssteder, som straffen relaterer sig til.
 Register over væsentlige overtrædelser af forskellige  

 love m.m.
 § 7.  

  

 Erhvervs- og Selskabsstyrelsen fører et elektronisk register over væsentlige  

 overtrædelser af lovgivningen vedrørende skat og afgifter, fødevarer,  

 arbejdsmiljøforhold og brandsikkerhed, som en næringsbrevindehaver er  

 straffet  

 for, jf. dog § 8. Registret er ikke offentligt tilgængeligt.
 Stk. 2.  

  

 Erhvervs-  

 og Selskabsstyrelsen kan fastsætte hvilke former for overtrædelser af den  

 omhandlede lovgivning, der må anses som væsentlige.
 Stk. 3.  

  

 Erhvervs-  

 og Selskabsstyrelsen fører et register over personer og selskaber m.v.  

 (juridiske personer), der er frakendt retten efter § 11, stk. 1  

 eller  

 2. Registret er ikke offentligt tilgængeligt.
Undtagne virksomheder § 8.  

  

 Virksomheder, der opfylder følgende kriterier, er undtaget fra indberetning  

 til  

 det i § 7 omhandlede register:
1)  

 	  

    

 virksomheden skal  

 inden for det seneste år have aflagt årsrapport i henhold til lov om  

 erhvervsdrivende virksomheders aflæggelse af årsregnskab m.v.  

 (årsregnskabsloven), som skal være revideret af en statsautoriseret eller  

 registreret revisor, 2)  

 	  

    

 virksomheden må ikke  

 inden for det seneste år i forbindelse med virksomhed, som er omfattet af  

 § 1, stk. 1, være straffet for væsentlig overtrædelse af skatte-  

 eller afgiftslovgivningen, og 3)  

 	  

    

 virksomheden må ikke  

 inden for det seneste år i forbindelse med virksomhed, som er omfattet af  

 § 1, stk. 1, være straffet for mere end én væsentlig overtrædelse  

 af  

 fødevarelovgivningen, jf. dog stk. 2.
 Stk. 2.  

  

 En  

 virksomhed med flere tilsynsenheder kan inden for det seneste år være  

 straffet  

 gennemsnitlig én gang pr. tilsynsenhed og stadig opfylde kriteriet i  

 stk. 1, nr. 3. Virksomheden opfylder dog ikke kriteriet, hvis mere end 3  

 af overtrædelserne, som virksomheden er straffet for, inden for det seneste  

 år  

 relaterer sig til samme tilsynsenhed.
Stk. 3.  

  

 Erklæring,  

 der bekræfter, at kriterierne i stk. 1 er opfyldt, skal afgives af en  

 statsautoriseret revisor, en registreret revisor eller en advokat én gang  

 årligt til Erhvervs- og Selskabsstyrelsen.
Styrelsen kan fastsætte nærmere  

 regler om erklæringens indhold og form, herunder frister for indsendelse,  

 samt  

 at erklæringen skal indsendes elektronisk ved benyttelse af digital eller  

 tilsvarende elektronisk signatur.
Indberetning § 9.  

  

 Indberetning til det i § 7 omhandlede register kan alene foretages af de  

 myndigheder, der administrerer den i § 7 nævnte lovgivning.
De  

 indberettende myndigheder samt anklagemyndigheden har adgang til registrets  

 oplysninger.
 Stk. 2.  

  

 Erhvervs-  

 og Selskabsstyrelsen kan fastsætte de nærmere regler om indberetning og  

 udlevering af oplysninger samt om den periode, indberetninger skal forblive i  

 registret.
Bortfald af næringsbrev § 10.  

  

 Retten til at udøve virksomhed i henhold til denne lov bortfalder, hvis 1)  

 	  

    

 næringsbrevindehaveren  

 dør, jf. dog stk. 2, 2)  

 	  

    

 næringsbrevindehaveren  

 ikke længere opfylder betingelserne i § 4, stk. 2, jf. dog  

 § 10,  

 stk. 3, eller 3)  

 	  

    

 næringsbrevindehaveren  

 ikke betaler den i henhold til § 6, stk. 2, fastsatte årlige  

 betaling, jf. dog stk. 4.
Stk. 2.  

  

 Efter  

 anmeldelse til Erhvervs- og Selskabsstyrelsen, kan et dødsbo eller en  

 ægtefælle, der sidder i uskiftet bo, uden næringsbrev fortsætte afdødes  

 virksomhed med henblik på afvikling, afhændelse eller lignende.
Adgangen  

 hertil  

 gælder kun indtil et år efter dødsfaldet.
I særlige tilfælde kan Erhvervs- og  

 Selskabsstyrelsen forlænge fristen.
 Stk. 3.  

  

 Et selskab  

 m.v. (juridiske personer) vil kunne fortsætte virksomheden uden næringsbrev i  

 en periode på 6 måneder fra bortfaldsdatoen.
Stk. 4.  

  

 Erhvervs-  

 og Selskabsstyrelsen kan fastsætte nærmere regler om frister for indbetaling,  

 rykkerskrivelser m.v. og gebyr ved for sen betaling.
Styrelsen kan endvidere  

 fastsætte regler om, at næringsbreve, der ikke benyttes, kan stilles i bero,  

 herunder at der kan ske genoptagelse i registret uden aflæggelse af den i  

 § 4, stk. 1, nævnte prøve.
Styrelsen kan fastsætte regler om, at  

 der  

 på tidspunktet for genoptagelsen i registret for selskaber m.v. (juridiske  

 personer) skal være et medlem af ledelsen, der har bestået prøven.
Frakendelse af næringsbrev § 11.  

  

 Retten til at udøve virksomhed i henhold til denne lov kan frakendes en  

 person  

 eller et selskab m.v. (juridiske personer) ved dom for strafbart forhold,  

 hvis  

 den tiltalte gentagne gange eller under i øvrigt skærpende omstændigheder  

 væsentligt har overtrådt lovgivningen vedrørende skat og afgifter, fødevarer,  

 arbejdsmiljøforhold eller brandsikkerhed.
Frakendelse efter 1. pkt. kan  

 begrænses til et enkelt forretningssted.
 Stk. 2.  

  

 Efter samme  

 regel kan der ske frakendelse af retten til at være stifter af, direktør for  

 eller medlem af bestyrelsen i et selskab med begrænset ansvar, et selskab, en  

 forening, som kræver særlig offentlig godkendelse, eller en fond, der driver  

 virksomhed omfattet af denne lov.
 Stk. 3.  

  

 Frakendelse  

 sker på tid fra 1 5 år, regnet fra endelig dom.
Stk. 4.  

  

 Retten kan  

 under behandlingen af de i stk. 1 og 2 nævnte sager ved kendelse  

 udelukke  

 personen eller selskabet fra at udøve virksomheden, indtil sagen er endeligt  

 afgjort.
Det kan ved dommen i sagen bestemmes, at anke ikke har opsættende  

 virkning.
 Straf m.v.
 § 12.  

  

 Den, der driver virksomhed, som er omfattet af § 1, stk. 1, uden at  

 have erhvervet næringsbrev efter § 3, eller som driver denne virksomhed  

 efter at retten hertil er bortfaldet efter § 10, eller som driver denne  

 virksomhed efter at være frakendt retten hertil efter § 11, straffes med  

 bøde.
 Stk. 2.  

  

 Under  

 skærpende omstændigheder eller i gentagelsestilfælde kan straffen efter  

 stk. 1 stige til fængsel indtil 4 måneder.
 Stk. 3.  

  

 I  

 forskrifter, der udstedes i henhold til loven, kan der fastsættes straf af  

 bøde  

 for overtrædelse af bestemmelserne i forskrifterne.
 Stk. 4.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 Ikrafttrædelsesbestemmelser mv.
 § 13.  

  

 Loven træder i kraft den 1. juli 2005.
 Stk. 2.  

  

 Økonomi- og  

 erhvervsministeren kan dog bestemme, at dele af loven træder i kraft på et  

 tidligere tidspunkt.
 Stk. 3.  

  

 Personer og  

 selskaber m.v. (juridiske personer), der ved lovens ikrafttræden driver  

 erhverv, som er omfattet af lovens § 1, skal ikke opfylde kravet om  

 prøve  

 i § 4. Erhvervs- og Selskabsstyrelsen kan fastsætte nærmere regler om  

 erhvervelse af næringsbrev.
 Stk. 4.  

  

 Personer og  

 selskaber m.v. (juridiske personer), der ved lovens ikrafttræden driver  

 erhverv, som er omfattet af lovens § 1, skal for hvert forretningssted  

 betale 500 kr. for optagelse i det i § 2 omhandlede register.
 Stk. 5.  

  

 Økonomi- og  

 erhvervsministeren fremsætter forslag om revision af loven i folketingsåret  

 2008-09.
 § 14.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1.1. Formålet med lovforslaget Der har i de senere år været stigende fokus på, at der i  

 visse dele af detailhandelen med fødevarer og restaurationsbranchen sker  

 systematiske overtrædelser af lovgivningen vedrørende skat og afgifter,  

 fødevarer, arbejdsmiljøforhold, brandsikkerhed og restaurationsdrift.
Selvom  

 de  

 myndigheder, der administrerer de nævnte særlovgivninger, hver på deres  

 område  

 har gjort og fortsat gør en indsats for at komme misbrug til livs, har et  

 flertal af Folketingets partier pålagt regeringen at fremlægge et forslag til  

 indførelse af næringsbrev til etablering og drift af fødevareforretning og  

 virksomhed omfattet af restaurationsloven samt om inddragelse af næringsbrev,  

 såfremt der konstateres væsentlige overtrædelser af gældende lovgivning, jf.  

 nærmere nedenfor under 1.2.
Virksomhederne skal kunne konkurrere på lige vilkår med  

 respekt for overholdelse af regler og lovgivning inden for f.eks. fødevarer  

 og  

 skat og afgifter.
Det er både konkurrenceforvridende og krænkende for  

 retsbevidstheden, når virksomheder systematisk kan overtræde gældende  

 lovgivning, uden at det medfører sanktioner, der står i forhold til  

 overtrædelsen.
Der er derfor behov for et samlet initiativ, der i samspil  

 med den allerede gældende lovgivning gør det muligt at sætte mere effektivt  

 ind  

 over for gentagne overtrædelser af de love, der er af betydning for drift af  

 fødevarebutikker og restaurationer.
Nærværende forslag til lov om næringsbrev  

 til fødevarebutikker skal i overensstemmelse hermed ses i sammenhæng med det  

 samtidigt fremsatte forslag til lov om ændring af lov om restaurations- og  

 hotelvirksomhed m.v.
Lovforslagets ordning med et næringsbrev til  

 fødevarevirksomheder har to overordnede mål.
Det ene er at sikre, at udøvere  

 af  

 erhvervet har det fornødne kendskab til de regelsæt, der regulerer branchen.  

 Dette sikres via et tilbud om et kort uddannelsesprogram samt om et krav om  

 beståelse af en prøve.
Det andet giver mulighed for, at systematisk  

 overtrædelse  

 af forskellige af de nævnte særlovgivninger ikke alene kan sanktioneres hver  

 for sig efter de respektive særlovgivninger, men tillige vil kunne medføre en  

 samlet sanktion i henhold til lovforslaget.
Dette sikres ved, at domstolene  

 kan  

 frakende en fysisk eller juridisk person retten til at udøve den omhandlede  

 virksomhed.
Efter den gældende lovgivning har de myndigheder, der  

 administrerer de nævnte særlovgivninger, hver for sig på deres område  

 mulighed  

 for at informere om deres lovgivning, at føre kontrol med at lovgivningen  

 overholdes samt at sanktionere eventuelle overtrædelser heraf.
Nærværende  

 lovforslag samt lovforslaget til ændring af restaurationsloven, ændrer ikke  

 ved  

 dette forhold.
Myndighedernes kontrolindsats forudsættes at fortsætte som  

 hidtil,  

 idet der ikke med lovforslagene sker nogen indskrænkning af myndighedernes  

 mulighed for at sanktionere overtrædelser af særlovgivning ved bl.a. påbud,  

 forbud og fratagelse af godkendelse.
Lovforslagene er et supplement til den  

 allerede bestående lovgivning, idet det er hensigten, at der med de to  

 lovforslag skal ske en samordning mellem de omhandlede lovgivninger.
Med  

 lovforslagene bindes overtrædelser af de forskellige særlovgivninger sammen  

 og  

 kan udløse en fælles sanktion i form af frakendelse af retten til at udøve  

 virksomhed inden for de to brancher.
Der opnås således en helhedsorienteret  

 og  

 tværgående sanktionsmulighed.
I overensstemmelse hermed foreslås det, at gentagne,  

 væsentlige overtrædelser af de nævnte særlovgivninger  hvad enten der  

 er tale  

 om flere overtrædelser af en enkelt eller af forskellige af de nævnte  

 lovgivninger  medfører, at den ansvarlige, dvs. indehaveren af  

 næringsbrevet,  

 kan frakendes retten til at udøve den omhandlede virksomhed.
Nærværende  

 lovforslag er således en overbygning på de allerede eksisterende særlove, der  

 regulerer detailhandel med fødevarer, og med forslaget gives der mulighed for  

 at sanktionere systematiske overtrædelser af forskellige, relevante  

 særlovgivninger hårdere og mere effektivt.
Sanktionering i form af indskrænkning af retten til at  

 drive erhverv skal naturligvis håndteres med stor varsomhed, idet der er tale  

 om indgreb over for en af de mest fundamentale og grundlæggende rettigheder.  

 Ved vurderingen af, om der i en sag skal ske frakendelse af retten til at  

 drive  

 erhverv med fødevarer, skal det derfor nøje overvejes, om overtrædelserne er  

 af  

 en karakter, der kan begrunde, at en person eller et selskab frakendes retten  

 til generelt at drive fødevarevirksomhed, eller om frakendelsen alene skal  

 vedrøre  

 et konkret forretningssted.
Denne vurdering er det i overensstemmelse med  

 almindelige strafferetlige principper overladt til domstolene at foretage.
Ordningen sigter på at ramme de virksomheder, der  

 systematisk omgår reglerne.
Det er regeringens holdning, at  

 fødevaresikkerheden skal være høj, og at snyd med moms- og skatteregler  

 mv. skal bekæmpes.
Snyd med reglerne medfører ulige konkurrence, og  

 regeringens  

 holdning er, at konkurrence skal ske på lige og fair vilkår.
Det er dog  

 samtidig regeringens opfattelse, at de fleste fødevarevirksomheder lever op  

 til  

 lovgivningens krav.
Der må derfor ikke pålægges erhvervslivet administrative  

 byrder, som ikke står i forhold til det mål, der ønskes opnået.
Lovforslaget  

 giver derfor mulighed for, at virksomheder, der selv gør en indsats for at  

 efterleve reglerne, undtages i et vist omfang fra ordningen  så længe  

 virksomhederne forbliver lovlydige.
Undtagne virksomheder, der er helt  

 »pletfri«, slipper tillige helt for betaling af det årlige gebyr.
 Samtidig er det regeringens hensigt, at der skal være tale  

 om en så smidig og lidt administrativ bebyrdende ordning som muligt.  

 Lovforslaget lægger derfor op til, at der i videst mulig omfang benyttes  

 digitale løsninger, der kræver et minimum af administration hos såvel  

 erhvervslivet  

 som myndighederne.
 Med det forslag, regeringen fremsætter, indgår der derfor   

 i overensstemmelse med regeringens politik om »noget for noget«  en  

 nøje  

 afvejning af, hvor de største problemer i branchen synes at ligge, samt en  

 hensyntagen til, at der ikke med lovforslaget skal opstilles unødige  

 barrierer  

 for erhvervslivet.
Næringsbrevet er ikke et traditionelt papirbaseret  

 næringsbrev, men alene en optagelse i et offentligt register, der føres af  

 Erhvervs- og Selskabsstyrelsen.
Næringsbrevet kan erhverves af enhver, der  

 har  

 bestået en nærmere fastlagt prøve, og som derigennem har demonstreret det  

 fornødne kendskab til de regler, der gælder for fødevareforretninger.  

 Forinden  

 en person indstiller sig til den nævnte prøve, vil der være mulighed for at  

 gennemgå  

 et kort uddannelsesprogram, der netop fokuserer på de krav, der stilles til  

 drift af disse virksomhedstyper.
Næringsbrevet vil således medvirke til at  

 sikre, at indehaveren af næringsbrevet har det fornødne kendskab til de  

 essentielle regler, der gælder for driften af virksomheden.
Endvidere vil det  

 skabe større lighed i konkurrencemæssig henseende, idet systematiske  

 overtrædelser af lovgivningen vedrørende hygiejne, afregning af moms,  

 brandsikkerhed, arbejdsmiljø m.v. vil kunne sanktioneres, således at  

 indehaveren vil kunne fratages muligheden for i en periode at drive denne  

 form  

 for virksomhed.
Næringsbrevet skal indehaves af alle virksomheder, der  

 driver erhverv, som er omfattet af loven.
I personligt drevne virksomheder  

 skal  

 næringsbrevet således indehaves af ejeren.
I selskaber skal næringsbrev  

 indehaves af den juridiske person.
Der henvises i øvrigt til bemærkningerne  

 under 2.1.b. samt de specielle bemærkninger til § 4. For virksomheder,  

 der  

 eksisterer ved lovforslagets ikrafttræden, er der fastsat  

 overgangsbestemmelser.
Når lovforslaget ikke  sådan som det synes forudsat i  

 beretningen fra Fødevareudvalget  instituerer en driftsansvarlig, evt.  

 en  

 bestyrer, for de enkelte butiksenheder, skyldes det, at denne i mange  

 tilfælde  

 ikke kan gøres selvstændig ansvarlig for overtrædelser af de omhandlede  

 særlovgivninger.
Ansvaret vil påhvile indehaveren, dvs. ejeren eller  

 selskabet.  

 Forslaget afspejler de gældende ansvarsforhold og vil således ikke  

 nødvendiggøre strukturelle ændringer i virksomhedernes interne organisation.
 Udover at bidrage til butiksindehaveres kendskab til de  

 regler, der regulerer deres virksomhed, forventes lovforslaget i kraft af  

 dets  

 sanktionsmuligheder ligeledes at have en ikke ubetydelig præventiv effekt.
1.2. Baggrund Udvalget for Fødevarer, Landbrug og Fiskeri afgav i april  

 2003 »Beretning over Forslag til folketingsbeslutning om indførelse af  

 erhvervskørekort (næringsbrev) til indehavere af fødevarevirksomheder samt  

 virksomheder omfattet af restaurationsloven«.
Beretningen bygger på  

 beslutningsforslagene B 74 og B 77, fremsat henholdsvis den 21. og 24. januar  

 2003.
Ordningen med et næringsbrev har ifølge  

 beretningen til formål at sikre overholdelse af reglerne for fremstilling og  

 forhandling af fødevarer, herunder hygiejnekravene, samt at skabe skrappere  

 og  

 mere effektive sanktionsmuligheder over for indehavere af virksomheder, der  

 ikke overholder de gældende regler inden for eksempelvis fødevarelovgivning,  

 moms- og skattelovgivning, miljølovgivning, arbejdsmiljøregler,  

 brandsikkerhed,  

 restaurationsloven og arbejdsmarkedslovgivning.
Ordningen vil ifølge  

 beretningen betyde en større sikkerhed for forbrugerne, og den vil medvirke  

 til  

 at få skåret kraftigt i omfanget af den sorte økonomi (momssvindel,  

 socialsvindel m.m.). Samtidig vil ordningen betyde en opkvalificering af de  

 mennesker, der arbejder i fødevarevirksomhederne.
 Ved beretningen blev regeringen af et flertal i Folketinget  

 pålagt at fremlægge forslag til indførelse af et næringsbrev til etablering  

 og  

 drift af fødevareforretning og virksomhed omfattet af restaurationsloven samt  

 om inddragelse af næringsbrev, såfremt der konstateres væsentlige  

 overtrædelser  

 af gældende lovgivning.
Af beretningen fremgår det, at flertallet lægger vægt på,  

 at de berørte organisationer, som bl.a. har været i deputation i udvalget,  

 inddrages i det videre arbejde med at udforme ordningen.
I overensstemmelse  

 hermed har der været afholdt en række møder med de berørte organisationer,  

 som  

 har haft lejlighed til at fremkomme med deres synspunkter.
Lovforslaget  

 bygger  

 herpå.
1.3. Gældende ret Der er tale om et nyt lovforslag, der skal supplere de  

 særlovgivninger om skat og afgifter, fødevarer, arbejdsmiljøforhold og  

 brandsikkerhed, som allerede er gældende.
For så vidt angår  

 restaurationsdrift  

 henvises til det samtidigt fremsatte lovforslag til ændring af  

 restaurationsloven.
Lovforslaget berører ikke de gældende regler.
Forslaget  

 skal derimod supplere dem, således at gentagne, væsentlige overtrædelser  

 heraf  

  udover de sanktioner, der allerede efter den gældende lovgivning kan  

 pålægges  

 af de administrerende og kontrollerende særmyndigheder  skal kunne føre  

 til,  

 at den ansvarlige, dvs. indehaveren af et næringsbrev, kan frakendes retten  

 til  

 at drive fødevarevirksomhed  enten helt eller for et forretningssted.
2.1. Lovforslagets indhold Lovforslaget omfatter selvstændig erhvervsvirksomhed med  

 detailsalg af fødevarer.
Engros- og producentleddet indgår således ikke i  

 lovforslaget, da virksomheder, der beskæftiger sig hermed, er underlagt anden  

 kontrol, ligesom de relevante opgaver i disse led som den altovervejende  

 hovedregel varetages af faguddannede personer.
Organisationerne har påpeget, at forslaget ikke må få  

 strukturel betydning for virksomhedernes interne organisering.
Ved  

 udformningen  

 af forslaget er dette moment derfor tillagt betydelig vægt.
2.2. Hovedpunkterne i lovforslaget a.
Hvem er omfattet af ordningen Lovforslaget omfatter selvstændig erhvervsvirksomhed med  

 detailsalg af fødevarer.
Forslaget undtager dog virksomheder, der ikke er  

 momsregistreret samt offentlige institutioner.
Det betyder, at alle  

 fødevarebutikker, der sælger for mere end 50.000 kr. pr. år, og som derfor  

 skal  

 være momsregistreret, er omfattet.
Restaurationsvirksomhed er ikke omfattet  

 af  

 nærværende lovforslag, men af det samtidigt fremsatte forslag til ændring af  

 restaurationsloven.
Nærværende lovforslag omfatter derfor heller ikke  

 forretningssteder, hvortil der er udstedt næringsbrev i henhold til lov om  

 restaurations- og hotelvirksomhed m.v.
 Der har været rejst spørgsmål om, hvorvidt offentlige  

 institutioner, bl.a. ud fra et konkurrencemæssigt hensyn, burde være omfattet  

 af lovforlagene om næringsbrev for derved at stille private og offentlige  

 virksomheder ens.
Det bemærkes i den forbindelse, at efter  

 kommunalfuldmagtsreglerne må kommuner og amtskommuner som udgangspunkt ikke  

 uden lovhjemmel drive hverken fødevare- eller restaurationsvirksomhed.
Det  

 fremgår af det svar indenrigs- og sundhedsministeren afgav på spørgsmål S  

 4447,  

 stillet den 22. august 2003, hvori det hedder:
»Spørgsmålet om,  

 hvorvidt en kommune lovligt kan drive restaurationsvirksomhed, er ikke  

 reguleret i den skrevne lovgivning.
Spørgsmålet skal derfor afgøres efter  

 almindelige kommunalretlige grundsætninger om kommuners opgavevaretagelse  

  de  

 såkaldte kommunalfuldmagtsregler.
Det er antaget i de  

 kommunale tilsynsmyndigheders praksis og i den juridiske litteratur, at en  

 kommune efter disse grundsætninger som udgangspunkt ikke uden lovhjemmel kan  

 drive handel, håndværk, industri og finansiel virksomhed.
Som udgangspunkt  

 kan  

 en kommune derfor ikke drive restaurationsvirksomhed.
Denne afgrænsning  

 beror på principielle overvejelser om, hvilke opgaver der hører under  

 henholdsvis den offentlige og den private sektor.
Herudover beror  

 afgrænsningen  

 på hensynet til lige konkurrence på erhvervsmarkedet, til at undgå indgreb i  

 de  

 markedsmekanismer, der regulerer erhvervslivet, samt hensynet til kommunens  

 økonomi.
Endvidere er kommunestyret ikke opbygget med henblik på at producere  

 og afsætte varer og tjenesteydelser på et marked, men derimod med henblik på  

 varetagelse af fællesskabsopgaver for et lokalsamfund.
 Det er imidlertid  

 antaget i de kommunale tilsynsmyndigheders praksis og i den juridiske  

 litteratur, at kommuner i et meget begrænset omfang kan varetage accessoriske  

 opgaver, dvs. opgaver, der i princippet ikke er kommunale, men som knytter  

 sig  

 naturligt og tæt til varetagelsen af kommunale opgaver.
 Hovedeksempler på  

 accessorisk virksomhed er en restaurant i tilknytning til et kommunalt  

 musikhus  

 eller en teatersal.
Det kommunale  

 engagement i restaurationsvirksomhed som accessorisk virksomhed kan  

 imidlertid  

 ikke udstrækkes videre, end hensynet bag kommunens adgang til at varetage  

 opgaven nødvendiggør.
Dette hensyn skal som følge af ovenstående endvidere  

 afvejes over for ikke blot konkurrencehensyn, men de øvrige forhold, der  

 begrunder, at en kommune som udgangspunkt ikke kan varetage opgaver  

 vedrørende  

 handel, håndværk, industri og finansiel virksomhed.
Dette er baggrunden for,  

 at  

 der blandt andet stilles krav om, at varetagelsen af driften af  

 restaurationsvirksomheden skal bortforpagtes på markedsmæssige vilkår.
Såfremt det efter en  

 konkret vurdering må lægges til grund, at det ikke er muligt for kommunen at  

 bortforpagte driften af restaurationsvirksomheden, er det antaget, at  

 kommunen  

 selv kan drive den pågældende virksomhed indtil videre.
Får kommunen på et  

 senere  

 tidspunkt grund til at antage, at der er mulighed for at bortforpagte  

 driften,  

 skal kommunen på ny forsøge dette.« Det er således kun i meget  

 sjældne tilfælde, at en kommune efter kommunalfuldmagstreglerne lovligt vil  

 kunne drive en fødevarebutik eller en restauration.
Det kan som nævnt kun  

 ske,  

 når virksomheden ikke lader sig drive  

  

  og dermed bortforpagte  på  

 markedsmæssige vilkår.
I sådanne situationer vil virksomhederne ikke desto  

 mindre på linie med private virksomheder være omfattet af de grundlæggende  

 krav  

 i fødevarelovgivningen til hygiejne mv.
 Hvis en konkurrerende virksomhed bliver opmærksom på en  

 situation, hvor en kommune i videre omfang end lovgivningen tillader, driver  

 f.eks. restaurationsvirksomhed, kan forholdet indbringes for de kommunale  

 tilsynsmyndigheder.
For at lette overgangen til ordningen for eksisterende  

 virksomheder foreslås det, at alle eksisterende fødevarebutikker tildeles et  

 næringsbrev.
Det betyder, at virksomheder, der eksisterer ved ordningens  

 ikrafttræden, får mulighed for få et næringsbrev uden at indehaveren skal  

 aflægge prøve.
 Da formålet med ordningen dels er at sikre, at indehaveren  

 af en fødevarevirksomhed har det fornødne kendskab til den relevante  

 lovgivning, og dels at sikre mere effektive sanktionsmuligheder over for de  

 virksomheder, der ikke overholder de gældende regler, er det fundet i god  

 overensstemmelse med regeringens politik om »noget for noget«, at  

 virksomheder,  

 som kan dokumentere »orden i tingene«, i et vist omfang undtages fra  

 ordningen.
Der er derfor i lovforslaget indbygget en mulighed for, at  

 fødevarevirksomheder, der kan dokumentere, at de gør en indsats for at  

 overholde de gældende regler, kan undtages for kravet om indberetning til  

 registret over straf for væsentlige overtrædelser  så længe de lever op  

 til  

 reglerne.
Dokumentationen foreslås at skulle foreligge i form af en  

 erklæring,  

 afgivet af en statsautoriseret eller registreret revisor eller en advokat.  

 Erklæringen,  

 der skal indsendes til Erhvervs- og Selskabsstyrelsen, skal give sikkerhed  

 for,  

 at virksomheden på det regnskabsmæssige-, skatte- og afgiftsmæssige- og  

 hygiejnemæssige område opfylder betingelserne for at blive undtaget.
For at  

 være omfattet af denne fritagelse foreslås det i lovforslaget, at  

 virksomheden  

 har udarbejdet et regnskab, der er revideret af en registreret eller  

 statsautoriseret revisor, og ikke inden for det seneste år har været straffet  

 for væsentlig overtrædelse af skatte- eller afgiftslovgivningen, og ikke  

 inden  

 for det seneste år har været straffet for mere end én væsentlig overtrædelse  

 af  

 fødevarelovgivningen, dog således at der tages hensyn til, at en virksomhed  

 med  

 flere tilsynsenheder (f.eks. en slagterafdeling og bagerafdeling i et  

 supermarked) har større risiko for at begå overtrædelser end en virksomhed  

 med  

 kun én tilsynsenhed.
Loven er ikke en autorisationslov, og den indeholder derfor  

 ikke bestemmelser om opholds- og arbejdstilladelse, krav om myndighed, om  

 ikke  

 at være under konkurs o. lign.
I det omfang disse bestemmelser finder  

 anvendelse, er det reguleret i andre love.
b.
Hvem i virksomheden skal have næringsbrev Enhver, der driver erhverv, som er omfattet af lovforslaget  

 skal have et næringsbrev til hvert forretningssted.
Det betyder, at en kæde  

 med  

 flere forretningssteder, skal have et næringsbrev til hvert enkelt  

 forretningssted.
Tildeling af næringsbrev sker ved en elektronisk  

 registrering  

 i et offentligt tilgængeligt register.
Det er indehaveren af forretningsstedet  eller ved kæder  

 indehaveren af virksomheden  der skal have næringsbrev til de enkelte  

 forretningssteder.
Er der således tale om en personligt ejet virksomhed, skal  

 næringsbrevet eller næringsbrevene indehaves af den fysiske person.
Er  

 indehaveren et selskab, er det selskabet, der skal have næringsbrevet eller  

 næringsbrevene.
Næringsbrevene udstedes til at omfatte det enkelte  

 forretningssted.
c.
Register over næringsbreve Det foreslås, at Erhvervs- og Selskabsstyrelsen fører et  

 register, der indeholder oplysning om personer og selskaber m.v., der har  

 erhvervet et næringsbrev.
Det foreslås endvidere, at registret skal være  

 offentligt tilgængeligt, således at det er tilgængeligt for forbrugerne  

 hvilke  

 personer og selskaber m.v., der har erhvervet næringsbrev.
En virksomhed med  

 flere forretningssteder skal have næringsbrev til hvert forretningssted.
Optagelse i registret sker på baggrund af en bestået prøve,  

 hvor det fornødne kendskab til de relevante regler vedrørende drift af en  

 fødevarebutik er godtgjort.
Ved lovens ikrafttræden vil indehavere af en  

 eksisterende virksomhed dog blive optaget i registret uden at have bestået  

 den  

 omhandlede prøve.
Ordningen med næringsbrev etableres for at skabe sikkerhed  

 hos forbrugerne for, at udøvere af erhvervet har kendskab til de fundamentale  

 regler om hygiejne, skat og afgift, arbejdsmiljø m.v.
En række  

 erhvervsuddannelser indeholder allerede elementer, der vedrører den  

 særlovgivning, som loven forudsætter viden om.
Derfor foreslås det, at  

 personer, der gennem deres erhvervsuddannelser har opnået den fornødne viden  

 på  

 disse områder, kan fritages for at skulle aflægge og bestå den nævnte prøve  

 som  

 betingelse for at få et næringsbrev.
Det gælder således også, når et medlem  

 af  

 et selskabs ledelse har bestået en sådan erhvervsuddannelse.
Erhvervs- og Selskabsstyrelsen vil i samarbejde med de  

 relevante myndigheder og organisationer fastsætte de nærmere regler for  

 hvilke  

 erhvervsuddannelser, der kan føre til fritagelse for prøve.
Der tænkes bl.a.  

 på  

 bagere, kokke, slagtere m.v.
Bestemmelsen udelukker ikke, at også andre, der  

 har opnået tilsvarende viden om disse særregler, vil kunne undtages for  

 kravet  

 om prøve.
For at være optaget i registret betales årligt 500 kr. pr.  

 forretningssted.
Virksomheder, som er omfattet af undtagelsesbestemmelsen i  

 § 8, og som endvidere er helt »pletfri«, dvs. ikke er straffet for nogen  

 overtrædelser, som omhandlet i § 8, fritages for den årlige betaling.
d.
Uddannelse og prøve Prøve.
For at opnå et næringsbrev skal man bestå en prøve.
Det  

 foreslås, at prøven består af en elektronisk multiple choice test, der tages  

 under opsyn på et AMU-center, en handelsskole eller lignende.  

 Det bør dog være muligt at gå til eksamen på særlige  

 vilkår.
Prøven skal indeholde en række spørgsmål indenfor f.eks.  

 kategorierne: fødevaresikkerhed, hygiejne, skatte- og afgiftslovgivningen og  

 arbejdsmiljø. Spørgsmålene udvælges tilfældigt fra en database.
Det foreslås,  

 at prøven rettes maskinelt.
 Erhvervs- og Selskabsstyrelsen kan fastsætte regler om  

 betaling for aflæggelse af prøven.
Kursus Det foreslås, at det er frivilligt, om man vil tage et  

 forberedende kursus, før man går til prøve.
Kurser er brugerbetalte.
Der vil blive udarbejdet en vejledende læseplan.
Den  

 vejledende læseplan udarbejdes således, at uddannelsen kan gennemføres på  

 maksimum en uge, inklusiv det obligatoriske hygiejnekursus.
Læseplanen  

 inklusive kursusmateriale foreslås at være gratis tilgængelig på internettet.
e.
Indberetning af straf for væsentlige  

 overtrædelser m.v.
Et af de væsentligste hensyn bag lovforslaget er at give  

 mulighed for at idømme en samlet sanktion for overtrædelse af forskellige  

 lovgivninger.
Det foreslås derfor, at indehavere af virksomheder, der ikke  

 overholder de gældende regler vedrørende skat og afgifter, fødevarer,  

 arbejdsmiljøforhold samt brandsikkerhed kan blive frakendt retten til at  

 drive  

 fødevarevirksomhed, når de gentagne gange væsentligt har overtrådt en eller  

 flere af de nævnte lovgivninger.
De myndigheder, der administrerer den nævnte  

 lovgivning, har hver især kontrolfunktionen med overholdelsen af de enkelte  

 lovgivninger og kan sanktionere overtrædelse heraf.
Sanktionerne kan f.eks.  

 være påtale, lukning af virksomheden i en periode eller bøde.
Med lovforslaget skabes en yderligere mulighed for at komme  

 systematiske overtrædelser til livs.
Forslaget fungerer som en overbygning,  

 der  

 gør det muligt at kombinere overtrædelser af særlovene, således at gentagne,  

 væsentlige overtrædelser af en enkelt eller forskellige af de nævnte  

 lovgivninger kan indbringes for domstolene med henblik på, at der sker  

 frakendelse af retten til at udøve erhvervet.
Ordningen foreslås opbygget således, at de i lovforslaget  

 omhandlede myndigheder, skal indberette straffe for væsentlige overtrædelser  

 af  

 den lovgivning, de administrerer, til et register i Erhvervs- og  

 Selskabsstyrelsen.
Alene de administrerende myndigheder og anklagemyndigheden  

 har adgang til at indhente oplysninger i registret.
Registret er således ikke  

 offentligt tilgængeligt.
Registret skal alene indeholde oplysninger om straf for  

 væsentlige overtrædelser.
Det er derfor ikke enhver overtrædelse af  

 særlovgivningen, der skal indberettes til registret.
Myndighederne kan  

 således  

 give f.eks. påbud, bøder eller eventuelt forlange lukning i en kortere  

 periode,  

 uden at forholdet i den konkrete situation kan betragtes som en væsentlig  

 overtrædelse, der skal indberettes til registret.
En overtrædelse kan dog  

 ikke  

 være væsentlig, hvis den ikke er sanktioneret mindst med bøde.
Niveauet for,  

 hvornår en overtrædelse vil være væsentlig, fastsættes af Erhvervs- og  

 Selskabsstyrelsen i samarbejde med de administrerende myndigheder og  

 erhvervsorganisationerne.
Så længe en virksomhed er omfattet af den foran under a)  

 beskrevne undtagelsesbestemmelse, skal der ikke ske indberetning til  

 registret,  

 uanset om virksomheden bliver straffet for en overtrædelse, der må  

 kategoriseres som væsentlig.
Konsekvensen af, at en virksomhed bliver  

 straffet  

 for en sådan overtrædelse, kan dog være, at virksomheden ikke vil kunne  

 forblive under undtagelsesbestemmelsen, og at fremtidige overtrædelser skal  

 indberettes til registret.
Den sanktion, som særmyndigheden med hjemmel i  

 dens  

 egen lovgivning tildeler som følge af den nævnte overtrædelse, er dette  

 lovforslag uvedkommende.
Disse myndigheder har ved udmålingen af straffen for  

 en overtrædelse allerede i kraft af deres egen lovgivning mulighed for at  

 tage  

 højde for gentagelsestilfælde.
Indberetningen til registret kan kun foretages af den  

 myndighed, der har påtalt overtrædelsen.
Indberetning skal ske, når en bøde  

 er  

 vedtaget, eller myndigheden har modtaget underretning om, at der er sket  

 domfældelse.
En indberetning til registret er ikke en afgørelse, og den vil  

 følgelig ikke kunne indbringes for andre myndigheder.
 Hvis en myndighed i forbindelse med en påtale af et  

 væsentligt forhold i en fødevarevirksomhed kan se i registret, at  

 virksomheden  

 allerede har en række forhold indberettet, skal myndigheden foretage en  

 vurdering af, om anklagemyndigheden skal anmodes om at indbringe sagen for  

 domstolene med henblik på at få rettens afgørelse af, om virksomheden skal  

 have  

 frakendt retten til at udøve vedkommende virksomhed.
Erhvervs- og Selskabsstyrelsen fastsætter nærmere regler  

 for registret, herunder også om hvornår og hvor længe oplysninger skal  

 opbevares i registret.
Registret er ikke offentligt tilgængeligt.
f.
Register over væsentlige overtrædelser Det følger af lov om behandling af personoplysninger, at  

 behandling af oplysninger kun må finde sted, hvis behandlingen er nødvendig  

 for  

 at overholde en retlig forpligtelse, som påhviler den dataansvarlige, eller  

 hvis behandlingen er nødvendig af hensyn til udførelsen af en opgave, der  

 henhører under offentlig myndighedsudøvelse, som den dataansvarlige eller en  

 tredjemand, til hvem oplysningerne videregives, har fået pålagt.
Det følger  

 endvidere af lov om behandling af personoplysninger, at der for den  

 offentlige  

 forvaltning ikke må behandles oplysninger om bl.a. strafbare forhold,  

 medmindre  

 det er nødvendigt for varetagelsen af myndighedens opgave.
Registertilsynet (nu Datatilsynet) har hidtil haft en  

 restriktiv praksis med hensyn til særmyndigheders adgang til at registrere  

 oplysninger om personers strafbare forhold.
I betænkning nr. 1345/97 om  

 behandling af personoplysninger, p. 56, er der redegjort for  

 Registertilsynets  

 praksis.
Det fremgår således, at det er en forudsætning for en særmyndigheds  

 registrering af oplysninger om strafbare forhold, at  

  

 »myndigheden i henhold til lov eller bestemmelse fastsat i henhold til  

 lov fører tilsyn med bestemte retsområder og kan godtgøre, at oprettelse af  

 edb-registre med oplysninger om strafbare forhold er nødvendig for udførelsen  

 af tilsynet og de hermed forbundne opgaver «.
Det vil herefter være afgørende, hvad den registrerende  

 myndighed vil anvende oplysningerne til.
Formålet med lovforslaget er, at der  

 skal ske en samordning mellem de omhandlede lovgivninger, således at straf  

 for  

 overtrædelser af de forskellige særlovgivninger tilsammen kan udløse en  

 fælles  

 sanktion.
Gentagne, væsentlige overtrædelser af de nævnte lovgivninger   

 hvad  

 enten der er tale om overtrædelse af en enkelt eller flere af de nævnte  

 lovgivninger  medfører, at den ansvarlige, dvs. indehaveren af  

 næringsbrevet,  

 af domstolene kan fradømmes retten til at udøve fødevarevirksomhed.
Oprettelsen af registret er nødvendig for at tilvejebringe en  

 central edb-registrering, hvor myndighederne kan få oplysning om de  

 væsentlige  

 overtrædelser af den relevante særlovgivning, som en næringsbrevindehaver er  

 straffet for.
Registret skal således kunne danne grundlag for, at de  

 relevante  

 myndigheder kan anmode anklagemyndigheden om at indbringe sagen for  

 domstolene  

 med påstand om, at en person eller et selskab m.v. ikke skal kunne udøve  

 fødevarevirksomhed.
Det har været overvejet, om registrering kunne ske i Det  

 Centrale Kriminalregister.
Rigspolitichefen har imidlertid oplyst, at  

 håndtering af administrative afgørelser på særlovsområder i  

 Kriminalregisteret  

 vil være fundamentalt i strid med rammerne for det nuværende  

 Kriminalregister.
 Henset til formålet med lovforslaget vurderes det derfor,  

 at oprettelsen af et register i Erhvervs- og Selskabsstyrelsen over  

 væsentlige  

 overtrædelser, som en næringsbrevindehaver er straffet for, er nødvendig for,  

 at de omhandlede myndigheder herved kan udføre den opgave, der med  

 lovforslaget  

 pålægges dem.
 Forinden iværksættelse af registret vil Erhvervs- og  

 Selskabsstyrelsen foretage anmeldelse til Datatilsynet i overensstemmelse med  

 lov om behandling af personoplysninger.
g.
Frakendelse Lovforslaget indeholder en mulighed for, at en fysisk eller  

 juridisk person kan frakendes retten til at udøve fødevarevirksomhed, hvis  

 den  

 tiltalte gentagne gange eller under i øvrigt skærpende omstændigheder  

 væsentligt har overtrådt den relevante særlovgivning.
Spørgsmålet om  

 frakendelse pådømmes af domstolene, der ved deres vurdering kan lade f.eks.  

 grovhed, hyppighed, varighed og sundhedsrisici samt de regelsæt, der er  

 overtrådt, indgå.
Også det almindelige proportionalitetsprincip, hvorefter  

 overtrædelsernes art og den tidsperiode, inden for hvilken de begås, skal stå  

 i  

 rimeligt forhold til den sanktion, der kan komme på tale, kan indgå.
Der er  

 således tale om en konkret vurdering, der alene kan foretages af domstolene.  

 Oplysning om straf for tidligere overtrædelser vil være indeholdt i registret  

 over væsentlige overtrædelser.
Frakendelsesbestemmelsen er opbygget efter samme principper  

 som straffelovens § 79. Der er således også i bestemmelsen indbygget en  

 mulighed for, at domstolene kan frakende en person retten til at være stifter  

 af, direktør for eller medlem af bestyrelsen i et selskab m.v.
Erhvervs- og  

 Selskabsstyrelsen fører et register over personer og selskaber m.v.  

 (juridiske  

 personer), der således er frakendt retten efter § 11, stk. 1 og 2.  

 Registret er ikke offentligt tilgængeligt.
 Frakendelse efter den foreslåede bestemmelse sker for en  

 periode på 1  5 år.
h.
Revisionsbestemmelse Regeringen er enig i, at der er behov for at sætte ind over  

 for de åbenlyse og systematiske overtrædelser, der i dag florerer.
Såvel ved  

 detailsalg af fødevarer som ved drift af restaurationer m.v., er der behov  

 for  

 ikke blot at vurdere de enkelte overtrædelser hver for sig, men tillige åbne  

 mulighed for en vurdering af, om der sker systematisk overtrædelse af  

 forskellig lovgivning.
Der er dog fra flere sider udtrykt skepsis med hensyn til,  

 om udmøntningen af ordningen vil have den tilsigtede virkning.
Fra andre  

 sider  

 er det fremført, at en sådan ordning er ude af proportion med de  

 overtrædelser,  

 der begås, og at der således ikke er det rette forhold mellem mål og midler.  

 Under drøftelserne med nogle af organisationerne er det bl.a. blevet  

 fremhævet,  

 at den præventive effekt i første række skal skabes via strafbestemmelserne i  

 den enkelte særlovgivning.
 På denne baggrund foreslås det derfor, at der indsættes en  

 revisionsbestemmelse i lovforslaget, hvorefter loven tages op til revision i  

 folketingsåret 2008/09. Det skal i den mellemliggende periode vurderes, om  

 loven har haft de virkninger, som var tilsigtet.
3. Økonomiske og administrative konsekvenser for  

 stat, kommuner og amtskommuner Konsekvenserne ved dette lovforslag skal ses i tæt  

 sammenhæng med næringsbrevet til restaurationer, da begge lovforslag bygger  

 på  

 samme beretning afgivet af Udvalget for Fødevarer, Landbrug og Fiskeri den  

 23.  

 april 2003. I det nedenstående er der derfor foretaget en samlet  

 konsekvensvurdering  

 af begge lovforslag, da omkostninger og administrative konsekvenser skal ses  

 under et.
Lovforslaget vil medføre årlige driftsudgifter på 14,5 mio.  

 kr. heraf 8,4 mio. kr. lønsum.
De løbende driftsudgifter dækker blandt andet  

 optagelse af næringsbrevindehavere i registret, registreringer af  

 frakendelser,  

 fortolkning af regler og behandling af klager, vedligeholdelse af database og  

 indberetninger hos de myndigheder, der administrerer lovgivningen, hvor straf  

 for væsentlige overtrædelser skal kunne danne baggrund for indberetning til  

 registret.
Erhvervs- og Selskabsstyrelsens administration af lovene vil  

 medføre  

 årlige driftsudgifter på 8,0 mio. kr., heraf 4,4 mio. kr. lønsum.
Endvidere  

 vil  

 lovforslaget medføre årlige driftsudgifter på 0,7 mio. kr., heraf 0,4 mio.  

 kr.  

 lønsum for hver af de fem myndigheder der administrerer lovgivningen, hvor  

 straf for væsentlige overtrædelser skal kunne danne baggrund for indberetning  

 til registret.
De fem myndigheder er Arbejdstilsynet, kommunerne under ét,  

 fødevareregionerne  

 under ét, politiet og Skatteministeriet inklusiv regionerne.
Endelig vil øget  

 sagsbehandling for anklagemyndigheden medføre årlige driftsudgifter på 3,0  

 mio.  

 kr. heraf 2,0 mio. kr. lønsum.
 De samlede årlige driftsudgifter finansieres dels via en  

 årlig bevillingsfinansiering på 7,3 mio. kr., og dels via brugerbetaling fra  

 de  

 omfattede virksomheder, i alt 7,2 mio. kr.
 Lovforslaget vil endvidere medføre etableringsudgifter for  

 Erhvervs- og Selskabsstyrelsen på 12,5 mio. kr., heraf 2,4 mio. kr. lønsum.  

 Etableringsudgifterne dækker blandt andet etablering af IT-systemer,  

 brevudsendelse til de omfattede virksomheder, telefonservice, udvikling af  

 uddannelsessystem og informationskampagne til virksomhederne.
 Etableringsudgifterne dækkes fuldt ud af brugerbetaling fra  

 de omfattede virksomheder, der eksisterer på lovens ikrafttrædelsestidspunkt.
 Lovforslagene forventes ikke at medføre økonomiske eller  

 administrative konsekvenser for amtskommuner.
4. Erhvervsøkonomiske konsekvenser for  

 erhvervslivet Lovforslagene forventes at medføre små økonomiske byrder  

 for erhvervslivet, da næringsbrevet delvist brugerfinansieres.  

 Brugerfinansieringen udgør 500 kr. årligt pr. forretningssted for at være  

 omfattet af ordningen.
Derudover skal virksomheder, der eksisterer på lovens  

 ikrafttrædelsestidspunkt, betale 500 kr. pr. forretningssted for at blive  

 optaget i ordningen.
Endelig skal næringsbrevindehavere, der skal bestå en  

 prøve for at blive optaget i registret, betale et prøvegebyr på 600 kr. pr.  

 prøve.
Gebyret dækker omkostninger til prøveafholdelse.
Der er dog mulighed for, at en virksomhed kan blive  

 fritaget fra kravet om løbende betaling.
For disse virksomheder medfører  

 ordningen således færre økonomiske byrder.
 Lovforslagene forventes at medføre små positive  

 strukturelle konsekvenser i form af en forbedret konkurrencesituation for  

 lovlydige virksomheder, ved at virksomheder, der ikke overholder  

 lovgivningen,  

 risikerer at blive frakendt næringsbrevet.
5. Administrative konsekvenser for erhvervslivet Kravet om prøveaflæggelse forventes at medføre  

 administrative konsekvenser for erhvervslivet, idet personer, der ønsker et  

 næringsbrev, skal bruge tid på at forberede og aflægge prøve.
 Lovforslagenes administrative konsekvenser for  

 erhvervslivet vil blive kvantificeret i et af Økonomi- og  

 Erhvervsministeriets  

 virksomhedspaneler.
6. Konsekvenser for miljøet Lovforslaget forventes ikke at få konsekvenser for miljøet.
7. Høring Af beretningen fra Fødevareudvalget fremgår det, at der  

 lægges vægt på, at de berørte organisationer, som bl.a. har været i  

 deputation  

 i udvalget, inddrages i det videre arbejde med at udforme ordningen.
I  

 overensstemmelse hermed har der under lovforberedelsen været afholdt en lang  

 række møder og drøftelser med såvel erhvervsorganisationer som myndigheder.  

 På  

 en række møder i efteråret 2003 har således deltaget repræsentanter fra  

 HK/Handel, Nærbutikkernes Landsforening, Dansk Landbrug, Forbrugerrådet,  

 HR&K, Dansk Supermarked, DRC, Dansk Handel & Service, HORESTA, COOP,  

 Håndværksrådet, DSK og RBF.
Herudover har der været holdt en række separate møder med  

 bl.a.
HORESTA, Dansk Handel & Service, DSK, Dansk Supermarked, COOP,  

 Håndværksrådet og DRC.
 Endvidere har der været afholdt drøftelser med følgende  

 myndigheder: Justitsministeriet, Fødevareministeriet, Beredskabsstyrelsen,  

 Socialministeriet, Beskæftigelsesministeriet, Arbejdstilsynet,  

 Skatteministeriet, Datatilsynet og Rigspolitichefen.
 Forslaget har været i præhøring hos ovennævnte myndigheder  

 og organisationer og er på baggrund heraf blevet justeret væsentligt.
 Lovforslaget har været i høring hos Advokatrådet,  

 Amtsrådsforeningen i Danmark, Arbejderbevægelsens Erhvervsråd,  

 Arbejdsmarkedets  

 Tillægspension, Arbejdstilsynet, Bager- og Konditormestrene i Danmark,  

 Beredskabsstyrelsen, Beskæftigelsesministeriet, Center for Vurdering af  

 Udenlandske Uddannelser (CVUU), COOP Danmark A/S, Danmarks Frugthandlere,  

 Danmarks Nationalbank, Danmarks Rederiforening, Danmarks Restauranter og  

 Caféer, Danmarks Skohandlerforening, Danmarks Statistik, Danmarks Turistråd,  

 Dansk Arbejdsgiverforening, Dansk Automat Brancheforening, Dansk  

 Blomsterhandlerforening, Dansk Franchisegiver Forening, Dansk Fødevareråd,  

 Dansk Handel og Service, Dansk Industri, Dansk Is- og Konfektureforening,  

 Dansk  

 Isenkramforening, Dansk Landbrug, A/S Dansk Shell, Dansk Supermarked, Dansk  

 Textil Union, Danske Andelsselskaber, Danske Erhvervsjordbrug, Danske  

 Husmandsforeninger, Danske Slagtermestres Landsforening, Datatilsynet, De  

 Samvirkende Købmandsforeninger (DSK), De Selvejende Statoil Forhandlere, Den  

 Danske  

 Dommerforening, Den Danske Skatteborgerforening, Det Kooperative  

 Fællesforbund,  

 Dommerfuldmægtigforeningen, DSB restauranter og kiosker A/S,  

 Finansministeriet,  

 Forbrugerrådet, Foreningen af Dagligvare Grossister, Foreningen af  

 Politimestre  

 i Danmark, Foreningen af Statsautoriserede Revisorer, Foreningen af Videogram  

 Distributører og Brancheforeningen af Videoforhandlere, Foreningen Danske  

 Revisorer, Foreningen af kommunale beredskabschefer, Foreningen af  

 Registrerede  

 Revisorer, Forsamlingshusforeningen, Forsikring og Pension,  

 Forsvarsministeriet, Frederiksberg Kommune, Handels-, Transport- og Service  

 Kartellet, HK Handel, Hotel-, Restaurations- og Turisterhvervets  

 Arbejdsgiverforening  HORESTA, HTS - Handel, Transport og  

 Serviceerhvervene,  

 Håndværksrådet, Indenrigs- og Sundhedsministeriet, Justitsministeriet,  

 Kantineledernes Landsklub, Kirkeministeriet, Kommunernes Landsforening,  

 Kommunernes Revision, Kulturministeriet, Københavns City Center, Københavns  

 Kommune, Køkkenchefforeningen Danmark af 1926, Landbrugets Rådgivningscenter,  

 Landscentret, Landbrugsrådet, Landsorganisationen i Danmark,  

 Miljøministeriet,  

 Ministeriet for Fødevarer, Landbrug og Fiskeri, Ministeriet for videnskab,  

 teknologi og udvikling, Nærbutikkernes Landsforening, Oliebranchens  

 Fællesrepræsentation,  

 Politidirektøren i København, Restaurations Branchens Forbund  RBF, Q8,  

 Rigsadvokaturen, Rigspolitichefen, Rigsrevisionen, Sammenslutningen af Danske  

 Andelskasser, Skattechefforeningen, Skatteministeriet,  

 Skatterevisorforeningen,  

 Socialministeriet, Statsministeriet, Trafikministeriet, Udenrigsministeriet,  

 Undervisningsministeriet og Økonomaforeningen.
8. Forholdet til EU-retten Der er i lovforslagets § 5, stk. 2, indsat en  

 bestemmelse, hvorefter personer, der gennem deres erhvervsuddannelse har  

 opnået  

 det fornødne kendskab til reglerne om hygiejne, skat og afgift, arbejdsmiljø,  

 brandsikkerhed m.v., ikke behøver at bestå den i forslagets § 4 nævnte  

 prøve som betingelse for at opnå næringsbrev.
Denne bestemmelse finder også  

 anvendelse på EU-statsborgere, der skal behandles efter Rådets direktiv  

 99/42/EF af 7. juni 1999 om indførelse af en ordning for anerkendelse af  

 eksamensbeviser for de former for erhvervsvirksomhed, der er omfattet af  

 direktiverne om liberalisering og om overgangsforanstaltninger, og til  

 supplering af den generelle ordning for anerkendelse af eksamensbeviser  

 (EF-Tidende 1999 nr.
L 201).
 Ved udarbejdelsen af den i § 5 omhandlede prøve vil  

 der blive taget hensyn til, at kravet om, at der skal bestås en prøve, er  

 sagligt og proportionalt og dermed opfylder EF-traktatens regler om den fri  

 etableringsret.
9. Oversigt over økonomiske og administrative  

 konsekvenser i skemaform Positive konsekvenser/mindre omkostninger Negative konsekvenser/meromkostninger Økonomiske konsekvenser for stat, kommuner og  

 amtskommuner Nej Bevillingsfinansiering på 7,3 mio. kr. årligt.
Administrative konsekvenser for stat, kommuner og  

 amtskommuner Nej Lovforslagene forventes at medføre administrative  

 konsekvenser for staten og kommunerne på i alt 14,5 mio. kr. til årlig drift  

 og 12,5 mio. kr. i etableringsomkostninger.
Driftsomkostningerne finansieres  

 dels via en årlig bevillingsfinansiering på 7,3 mio. kr., og dels via  

 brugerbetaling fra de omfattede virksomheder, i alt 7,2 mio. kr.  

 Etableringsomkostninger finansieres fuldt ud af brugerbetaling.
Erhvervsøkonomiske konsekvenser for erhvervslivet Lovforslaget forventes at medføre små positive  

 strukturelle konsekvenser i form af en forbedret konkurrencesituation for  

 lovlydige virksomheder.
Virksomhederne skal årligt betale 500 kr. pr.  

 forretningssted for at være omfattet af ordningen.
Derudover skal  

 eksisterende virksomheder betale 500 kr. pr. forretningssted for at blive  

 optaget i registret.
 Næringsbrevindehavere, der skal bestå en prøve for at  

 blive optaget i registret, skal betale 600 kr. pr. prøve.
Administrative konsekvenser for erhvervslivet Nej Lovforslaget forventes at medføre administrative  

 konsekvenser for erhvervslivet.
 Lovforslagets administrative konsekvenser for  

 erhvervslivet vil blive kvantificeret i et af Økonomi- og  

 Erhvervsministeriets virksomhedspaneler.
Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Rådets direktiv 99/42/EF af 7. juni 1999 om anerkendelse  

 af eksamensbeviser for visse former for erhvervsvirksomhed finder anvendelse  

 på EU-statsborgere, der gennem deres erhvervsuddannelse har opnået det  

 fornødne kendskab til reglerne om hygiejne, skat og afgift, arbejdsmiljø m.v.
 Prøven vil blive udarbejdet, så den opfylder EF-traktatens  

 regler om den fri etableringsret.
Bemærkninger til lovforslagets enkelte bestemmelser Til § 1 Forslagets § 1 angiver lovens anvendelsesområde.
Det  

 foreslås i  

  

 stk. 1  

  

 , at loven  

 finder anvendelse ved selvstændig erhvervsvirksomhed med detailsalg af  

 fødevarer.
Lovens anvendelsesområde er begrænset til selvstændig  

 erhvervsvirksomhed.
At virksomheden skal være selvstændig, betyder, at  

 arbejde  

 i andens tjeneste falder uden for loven.
En forpagters og en franchisetagers  

 virksomhed er selvstændig virksomhed og er således omfattet af loven.
At  

 virksomheden skal være erhvervsmæssig, betyder, at den direkte eller  

 indirekte  

 skal tilsigte økonomisk fordel og være af en vis varighed.
Loven stiller ikke krav om, at virksomheden skal drives fra  

 fast forretningssted.
Loven finder derfor også anvendelse ved såkaldt  

 omførsel  

 af fødevarer, dvs. også virksomhed som drives fra en varebil eller lignende.
Ved detailsalg af fødevarer skal forstås salg til  

 forbrugere, hvorimod eksempelvis engrossalg, dvs. salg af varer til andre  

 næringsdrivende til videresalg eller forarbejdning, ikke er omfattet.
Varer,  

 der befinder sig i detailleddet, og som efter deres art kan anvendes som  

 fødevarer eller ingredienser i fødevarer, er omfattet af definitionen.
Ved  

 fødevarer forstås i overensstemmelse med lov om fødevarer madvarer,  

 drikkevarer, nydelsesmidler og andre varer, der er bestemt til eller må  

 antages  

 at skulle fortæres af mennesker, jf. lov om fødevarer m.m. § 3.
Bestemmelsen omfatter ud over egentlige fødevarebutikker  

 også øvrige forretninger o. lign., som sælger fødevarer, f.eks. kiosker.
Der  

 er  

 ikke indsat nogen nedre grænse for, hvilket omfang salget af fødevarer skal  

 antage.
Loven finder dog ikke anvendelse på virksomheder, der ikke er  

 afgifts-  

 og registreringspligtige efter merværdiafgiftsloven (momsloven), ligesom der  

 i  

 medfør af stk. 3 er mulighed for at undtage visse former for virksomhed  

 fra loven.
Der henvises herom til bemærkningerne til stk. 2, nr. 1, og  

 stk. 3.
Kravet om næringsbrev stilles kun til personer og selskaber,  

 der er etableret i Danmark.
Udenlandske selskaber kan være etableret via et  

 datterselskab eller en filial.
Sådanne virksomheder, der er etableret i  

 Danmark, vil være omfattet af lovforslagets regler om næringsbrev.
En  

 udenlandsk borger, der ønsker at omføre varer (dvs. som kører rundt og sælger  

 varer fra en vogn) i Danmark uden at være etableret her, skal således ikke  

 have  

 næringsbrev.
Dette er i overensstemmelse med de EU-retlige regler om varernes  

 fri bevægelighed.
 Efter  

  

 stk. 2  

  

 ,  

  

 nr. 1,  

  

 finder loven ikke anvendelse  

 på virksomheder, der ikke er afgifts- og registreringspligtige efter  

 merværdiafgiftsloven (momsloven). Efter de gældende regler i momslovens  

 § 49 er der en undtagelse fra registrering som momspligtig virksomhed,  

 når  

 de samlede afgiftspligtige leverancer ikke overstiger 50.000 kr. årligt.
Det foreslås endvidere i  

  

 stk. 2, nr. 2,  

  

 at offentlige institutioners virksomhed skal  

 være undtaget fra lovens bestemmelser.
Ved afgørelse af, hvorvidt  

 virksomheden  

 drives af det offentlige, kan der lægges vægt på, om det offentlige er  

 forpligtet til at dække et eventuelt underskud på driften.
I så fald vil der  

 i  

 denne lovs forstand være tale om en offentlig institution.
Drives  

 virksomheden  

 af en selvejende institution med delvis offentlig ledelse og med pligt for  

 det  

 offentlige til underskudsdækning, betragtes institutionen som offentlig.
Det  

 er  

 derimod ikke tilstrækkeligt, at der ydes tilskud og føres tilsyn.  

 Bestemmelsen  

 og fortolkningen heraf er i overensstemmelse med den tilsvarende bestemmelse  

 i  

 lov om restaurations- og hotelvirksomhed m.v.
I  

  

 stk. 2, nr. 3,  

  

 foreslås det, at loven ikke finder anvendelse på forretningssteder, hvortil  

 der er udstedt næringsbrev i henhold til lov om restaurations- og  

 hotelvirksomhed m.v.
Restaurationsvirksomhed er således ikke omfattet af  

 nærværende lovforslag, men af det samtidigt fremsatte forslag til ændring af  

 restaurationsloven.
Det foreslås i  

  

 stk. 3  

  

 ,  

 at Erhvervs- og Selskabsstyrelsen kan fastsætte regler om, at visse former  

 for  

 virksomhed ikke er omfattet af loven.
Disse regler vil kunne omfatte de  

 tilfælde, hvor virksomhedernes salg af fødevarer er af underordnet betydning,  

 eller hvis virksomhedens primære aktivitet ikke er af en karakter, som  

 omhandlet i stk. 1. Video-forretningers og byggemarkeders salg af slik  

 m.v.  

 kan være et eksempel herpå.
Endvidere vil virksomheder, der er gennemgribende  

 reguleret i medfør af anden lovgivning, kunne undtages.
Apoteker kan være et  

 eksempel herpå.
Bemyndigelsen vil endvidere kunne anvendes på de tilfælde,  

 hvor  

 det vil være uhensigtsmæssigt bl.a. under hensyn til salgets størrelse eller  

 art, at lade virksomhederne være omfattet af loven.
Mindre omfattende salg  

 fra  

 gårde o. lign. kan være et eksempel herpå.
Dette salg kan ikke undtages i  

 medfør af stk. 2, nr. 1, når gårdsalget i momsmæssig henseende er en del  

 af hele gårdens virksomhed.
Til § 2 Det foreslås i  

  

 stk. 1,  

  

 at Erhvervs- og Selskabsstyrelsen fører et register, der indeholder oplysning  

 om personer og selskaber m.v. (juridiske personer), der har et næringsbrev,  

 jf.  

 forslagets § 3. Registret skal være offentligt, således at det er  

 tilgængeligt for forbrugerne og myndighederne hvilke personer og selskaber  

 m.v., der har et næringsbrev.
Det er tanken, at det på Erhvervs- og  

 Selskabsstyrelsens hjemmeside skal være muligt at få de oplysninger, der  

 registreres i registret i henhold til § 3, stk. 1.
Registret kommer til at indeholde oplysninger om  

 indehaveren af næringsbrevet, dvs. ejeren af virksomheden  hvad enten  

 der er  

 tale om en fysisk eller en juridisk person.
Selskaber m.v. (juridiske  

 personer)  

 anvendes som samlebetegnelse for interessentskaber, kommanditselskaber,  

 fonde,  

 aktie- og anpartsselskaber, kommanditaktieselskaber, andelsselskaber,  

 virksomheder med begrænset ansvar, foreninger og andre sammenslutninger med  

 selvstændig retsevne.
I s  

  

 tk. 2  

  

 foreslås,  

 at Erhvervs- og Selskabsstyrelsen får hjemmel til at fastsætte de nærmere  

 regler for registrets førelse, herunder om indberetning hertil samt  

 vedligeholdelse heraf.
Hjemmelsbestemmelsen vil bl.a. blive udnyttet til at  

 fastsætte regler om anmeldelse til og optagelse i registret.
Det kan  

 endvidere  

 fastsættes, at indberetning skal ske elektronisk.
Det påtænkes at fastsætte regler om, at det pågældende  

 uddannelsessted skal indberette elektronisk til registret, når en person har  

 bestået den i § 4, stk. 1, nævnte prøve.
Det synes rimeligt under  

 hensyn til udbredelsen af digital forvaltning at stille krav om elektronisk  

 indberetning, når der er tale om uddannelsessteder.
Derudover antages det, at den teknologiske udvikling i dag  

 muliggør, at indberetninger fra næringsbrevindehavere også kan foretages  

 elektronisk.
Der påtænkes fastsat regler om, at adresseændringer og ændringer  

 i  

 tilknyttede forretningssteder skal ske elektronisk.
Med udnyttelse af hjemlen vil næringsbrevindehavere kunne  

 indberette direkte til registret, hvilket vil medvirke til, at registret  

 giver  

 et fyldestgørende billede af forholdene.
En elektronisk indberetning vil  

 sikre,  

 at registrering vil finde sted så hurtigt, som det må anses for praktisk  

 muligt.
Der vil blive fastsat nærmere regler om den elektroniske  

 indberetning, særligt med henblik på at sikre afsenders identitet.
Det kan  

 være  

 regler om en digital signatur eller en anden tilsvarende elektronisk  

 signatur.  

 Den anvendte signatur skal bl.a. kunne give en tilfredsstillende grad af  

 sikkerhed for afsenders identitet.
Hjemlen vil først blive udnyttet, når  

 tiden  

 er moden og efter en drøftelse med og orientering af relevante, berørte  

 organisationer.
 Ifølge  

  

 stk. 3  

  

 sker  

 udstedelse af et næringsbrev ved optagelse i det i stk. 1 nævnte  

 register.  

 Baggrunden for bestemmelsen er, at der ikke sker en fysisk udstedelse af et  

 næringsbrev, men at erhvervelsen af næringsbrevet sker ved optagelse i  

 registret.
Til § 3 Den foreslåede bestemmelse i  

  

 § 3  

  

 angiver, hvem der efter loven har pligt til at have et  

 næringsbrev.
Det er angivet i forslagets § 4, hvem der har ret til  

 næringsbrev.
 I  

  

 stk. 1  

  

 foreskrives  

 det, at enhver, der driver erhverv, som nævnt i § 1, stk. 1, til  

 hvert forretningssted skal have et næringsbrev.
Ved »enhver« forstås en fysisk eller en juridisk person,  

 der driver selvstændig erhvervsvirksomhed i henhold til lovens § 1,  

 stk. 1. Efter bestemmelsen er det den virksomhed, der driver erhverv,  

 der  

 skal optages i registret.
Det betyder, at den økonomisk ansvarlige for  

 virksomheden  

 (indehaveren af virksomheden) skal have et næringsbrev for hvert  

 forretningssted og dermed optages i registret.
I personligt drevne  

 virksomheder  

 skal næringsbrevet således indehaves af ejeren.
I selskaber m.v. (juridiske  

 personer) skal næringsbrevet indehaves af selskabet.
Næringsbrevet udstedes  

 til  

 at omfatte det eller de enkelte forretningssteder.
 For filialer af udenlandske selskaber er det  

 filialbestyreren, der skal have næringsbrevet.
Baggrunden for, at den økonomisk ansvarlige for  

 virksomheden skal have næringsbrev til hvert forretningssted, er, at den  

 økonomisk ansvarlige som alt overvejende hovedregel vil kunne pålægges ansvar  

 efter de love, der er omhandlet af lovforslaget.
I enkeltmandsvirksomheder  

 vil  

 det normalt være ejeren, som et ansvar kan rettes imod.
I virksomheder, der  

 drives i selskabsform, vil det derimod normalt være den juridiske person, som  

 et ansvar kan rettes imod.
Ved bestemmelsen afspejles således som  

 udgangspunkt  

 de allerede gældende ansvarsforhold.
Ved »forretningssteder« forstås den eller de geografiske  

 adresser, hvorfra virksomheden driver sin virksomhed.
Forretningsstedet kan  

 være sammenfaldende med den juridiske enhed, medmindre virksomheden har flere  

 hovedaktiviteter eller udøver virksomhed fra flere geografiske adresser.
I så  

 fald svarer forretningssteder til de produktionsenheder, der er tildelt et  

 P-nummer efter lov om Det Centrale Virksomhedsregister.
Loven finder også anvendelse på virksomhed, der ikke drives  

 fra fast forretningssted.
Hvis virksomheden ikke drives fra fast  

 forretningssted, f.eks. hvor der er tale om såkaldt omførsel af varer, er der  

 ikke tildelt et P-nummer i henhold til lov om Det Centrale  

 Virksomhedsregister.  

 I disse tilfælde skal virksomheden dog også have næringsbrev.
 Næringsbrevet har den pågældende et retskrav på at få, hvis  

 betingelserne herfor er opfyldt, jf. § 4. Det bemærkes, at personer og  

 selskaber m.v. (juridiske personer), der ved lovens ikrafttræden driver  

 erhverv, som er omfattet af lovens § 1, ikke skal opfylde kravet om  

 prøve  

 i § 4. Der henvises til bemærkningerne til § 13, stk. 3.
Det foreslås i  

  

 stk. 2  

  

 ,  

 at i interessentskaber og i kommanditselskaber skal alle fuldt ansvarlige  

 deltagere have et næringsbrev til hvert forretningssted.
I interessentskaber  

 skal alle deltagere have næringsbrev, idet de hver hæfter personligt med hele  

 deres formue for forretningsgælden.
I kommanditselskaber skal komplementaren  

 eller komplementarerne, ligeledes have næringsbrev, medens de, der alene  

 deltager i selskabet med et indskud eller en garantisum - kommanditisterne -  

 er  

 fritaget for denne forpligtelse.
Bestemmelsen svarer til reglerne i lov om  

 restaurations- og hotelvirksomhed m.v.
I modsætning til i aktie- og anpartsselskaber, hvor det er  

 selskabet (den juridiske person), der har det fulde ansvar, er det i  

 interessentskaber  

 og kommanditselskaber de personligt ansvarlige deltagere.
Da hensigten med  

 lovforslaget er, at de ansvarlige for driften skal kunne frakendes retten til  

 at kunne drive en fødevarebutik, er det foreslået, at det er interessenterne  

 og  

 komplementarerne, der skal have næringsbrevet.
Dette skal være med til at  

 sikre, at der ikke kan ske omgåelse af reglerne.
Hvis der således i det i  

 § 7 nævnte register registreres en straf for væsentlig overtrædelse af  

 den  

 omhandlede lovgivning for et ansvarligt medlem af interessentskabet eller  

 kommanditselskabet, registreres denne overtrædelse ikke hos de øvrige  

 ansvarlige deltagere.
Hvis der derimod registreres en væsentlig overtrædelse  

 i  

 selve interessentskabet eller i kommanditselskabet, hvor disse er  

 pligtsubjekt,  

 vil overtrædelsen skulle registreres på hver enkelt interessent eller  

 komplementar.
I  

  

 stk. 3  

  

 foreslås,  

 at erhvervsvirksomhed i henhold til loven ikke må påbegyndes, før næringsbrev  

 er erhvervet.
Der udstedes ikke et fysisk næringsbrev.
Det er derfor selve  

 optagelsen i registret, som er afgørende for, hvornår virksomheden må  

 påbegyndes, jf. bemærkningerne til § 2, stk. 3. De nærmere regler  

 for, hvem der skal være optaget i registret, er beskrevet ovenfor til  

 stk. 1 og 2. I interessentskaber og kommanditselskaber skal alle fuldt  

 ansvarlige deltagere være optaget, før virksomheden må påbegyndes.
Det foreslås i § 12, stk. 1, at overtrædelse af  

 bestemmelsen straffes med bøde.
Under skærpende omstændigheder eller i  

 gentagelsestilfælde kan straffen stige til fængsel i 4 måneder, jf.  

 § 12,  

 stk. 2.
Til § 4 § 4  

  

 fastsætter, hvem der har ret til et næringsbrev.
Det fremgår af forslagets  

 § 3, hvem der har pligt til et næringsbrev.
Det foreslås i  

  

 stk. 1,  

  

 at ret til næringsbrev har enhver person, der ved en prøve har godtgjort at  

 have fornødent kendskab til lovgivningen vedrørende skat og afgifter,  

 fødevarer  

 og arbejdsmiljøforhold.
Omfattet af bestemmelsen er den lovgivning, der efter  

 forslagets § 7, stk. 1, og § 9 skal indberettes til registret  

 ved straf for væsentlige overtrædelser af lovgivningen.
Lovgrundlaget i  

 § 4 samt § 7, stk. 1, og § 9 er således identisk.
De  

 relevante love opregnes i bemærkningerne til § 7, stk. 2.
 Prøven har til formål at sikre, at de virksomheder, der  

 ønsker at drive selvstændig erhvervsvirksomhed med detailsalg af fødevarer,  

 har  

 det fornødne kendskab til den relevante lovgivning på området.
Hvis der er tale om et selskab m.v. (juridiske personer),  

 er det selskabet, der efter forslagets § 3, stk. 1, skal have  

 næringsbrevet.
Det bemærkes, at i interessentskaber og kommanditselskaber  

 skal  

 alle de ansvarlige deltagere have et næringsbrev, jf. forslagets § 3,  

 stk. 2. For at selskaber m.v. kan få et næringsbrev, er det nødvendigt,  

 at  

 en fysisk person fra selskabets ledelse aflægger den i stk. 1 nævnte  

 prøve.
Det foreslås derfor i  

  

 stk. 2,  

  

 at et medlem af ledelsen skal have bestået den i stk. 1 nævnte prøve,  

 før selskabet m.v. kan få et næringsbrev.
I henhold til § 5,  

 stk. 2,  

 kan et medlem af ledelsen dog fritages for at gå til prøve, hvis et medlem af  

 ledelsen har gennemført en af visse nærmere fastsatte erhvervsuddannelser.  

 Forlader det pågældende medlem ledelsen, vil det være nødvendigt, at et andet  

 medlem af ledelsen består prøven inden for 6 måneder, jf. § 10,  

 stk. 3. Hvis dette ikke sker, vil næringsbrevet bortfalde, jf.  

 § 10,  

 stk. 1, nr. 2.
Det er ikke et krav efter bestemmelsen, at det er et medlem  

 af den registrerede ledelse, der skal aflægge prøven.
Det vil dog være  

 naturligt, at det i situationer, hvor der er en registreret ledelse, er et  

 medlem  

 af denne, der aflægger prøven, idet den registrerede ledelse er ansvarlig for  

 den daglige drift.
De nærmere regler for prøven, prøvens aflæggelse m.v.  

 fastsættes i henhold til forslagets § 5, stk. 1, af Erhvervs- og  

 Selskabsstyrelsen.
Styrelsen kan endvidere fastsætte nærmere regler om, at  

 personer, der har gennemført visse erhvervsuddannelser, ikke skal bestå den i  

 § 4, stk. 1, omhandlede prøve som betingelse for at få et  

 næringsbrev.
 Afgørelser efter § 4 kan i henhold til  

  

 stk. 3  

  

 indbringes for Erhvervsankenævnet.
Til § 5 Det foreslås i  

  

 stk. 1  

  

 ,  

 at Erhvervs- og Selskabsstyrelsen bemyndiges til at fastsætte de nærmere  

 regler  

 for aflæggelse af den i § 4, stk. 1, nævnte prøve.
Erhvervs- og  

 Selskabsstyrelsen påtænker at udforme prøven som en elektronisk multiple  

 choice  

 test, der gennemføres under opsyn på et af Erhvervs- og Selskabsstyrelsen  

 godkendt prøvested, eksempelvis et AMU-center, en handelsskole eller  

 lignende.  

 Det er hensigten, at prøven automatisk skal rettes af et computerprogram, der  

 med det samme udregner, om prøven er bestået.
Navnene på de personer, der har  

 bestået prøven, bliver herefter indberettet til det i § 2 nævnte  

 register.
 Ved tilmelding til prøven skal vedkommende angive, om  

 prøveaflæggelsen skal give adgang til drift af såvel restaurationsvirksomhed  

 som fødevarebutik, eller om den alene skal give adgang til drift af  

 fødevarebutik.
Det vil som udgangspunkt ikke blive tilladt at medbringe  

 andre hjælpemidler end ordbøger.
Erhvervs- og Selskabsstyrelsen kan dog ændre  

 reglerne for hvilke hjælpemidler, der kan medbringes til prøven.
Det vil  

 endvidere blive muligt at tage prøven på særlige vilkår og derved f.eks. få  

 ekstra tid til at besvare spørgsmålene.
Særlige vilkår kan f.eks. være, hvis  

 man er ordblind eller ikke har dansk som modersmål.
Erhvervs- og  

 Selskabsstyrelsen vil fastlægge de nærmere regler om prøveaflæggelse på  

 særlige  

 vilkår.
Det vil herunder blive fastsat, at prøven skal kunne aflægges på  

 engelsk, tysk og fransk.
 Krav om kendskab til brandlovgivningen vil være mindre  

 nødvendig for fødevarebutikker, der typisk er små, og kendskab til  

 brandlovgivningen vil derfor ikke indgå prøven.
En række erhvervsuddannelser indeholder allerede elementer,  

 der vedrører den særlovgivning, som loven forudsætter viden om.
Det foreslås  

 derfor i  

  

 stk. 2,  

  

 at Erhvervs- og  

 Selskabsstyrelsen kan fastsætte nærmere regler om, at personer, der gennem  

 deres erhvervsuddannelse har opnået fornødent kendskab til reglerne, der er  

 omhandlet i § 4, stk. 1, ikke skal bestå den i stk. 1 nævnte  

 prøve som betingelse for at få et næringsbrev.
Opnåelse af næringsbrev forudsætter ikke i sig selv krav om  

 særlige beviser for kompetencegivende uddannelse.
Særlige faglige kompetencer  

 er således ikke en betingelse for at opnå et næringsbrev.
Pligt til  

 næringsbrev  

 etableres derimod for at skabe sikkerhed hos forbrugerne for, at udøvere af  

 erhvervet har kendskab til de fundamentale regler om hygiejne, skat og  

 afgift,  

 arbejdsmiljø, brandsikkerhed m.v.
Erhvervs- og Selskabsstyrelsen vil i samarbejde med de  

 relevante myndigheder og organisationer fastsætte de nærmere regler for  

 hvilke  

 erhvervsuddannelser, der kan føre til fritagelse for prøve.
Der tænkes bl.a.  

 på  

 bagere, kokke, slagtere m.v.
Bestemmelsen udelukker ikke, at også andre, der  

 har opnået tilsvarende viden om disse særregler, vil kunne undtages for  

 kravet  

 om prøve.
 Hvis en erhvervsuddannelse vurderes ikke længere at give  

 det fornødne kendskab til særlovgivningen, kan Erhvervs- og Selskabsstyrelsen  

 ophæve muligheden for prøvefritagelse for personer med en sådan  

 erhvervsuddannelse.
Da loven ikke er en autorisationslov, indeholder forslagets  

 § 5 ikke bestemmelser om opholds- og arbejdstilladelse, krav om  

 myndighed,  

 om ikke at være under konkurs o. lign.
I det omfang disse bestemmelser finder  

 anvendelse, er det reguleret i andre love.
Til § 6 Da det er fødevarevirksomhederne og branchen som sådan, der  

 får udbytte af ordningen om næringsbrev, vil det være naturligt, at  

 næringsbrevindehavere selv betaler de omkostninger, som er knyttet til  

 erhvervelse af prøven.
Hjemlen i  

  

 stk. 1  

  

 vil derfor blive udnyttet således, at der kan indkræves betaling for  

 aflæggelsen af den i § 5, stk. 1, nævnte prøve.
Betalingen vil  

 blive  

 fastsat, så den svarer til de udgifter, der er forbundet med afholdelse af  

 prøven.
 Også driften af det offentlige register foreslås  

 brugerfinansieret.  

  

 Stk. 2  

  

 indeholder  

 i overensstemmelse hermed en bestemmelse om, at der årligt skal betales 500  

 kr.  

 for hvert forretningssted, for at være optaget i det i § 2 omhandlede  

 register.
 Beløbets størrelse er fastsat således, at det dækker de  

 omkostninger, der vil være ved den løbende administration af en sådan  

 ordning.  

 Betalingen modsvarer således de omkostninger, der vil følge af løbende at  

 ajourføre og vedligeholde registret, af administrationen af ordningen og af  

 registreringen af indberetninger fra revisorer og advokater for så vidt angår  

 undtagelsesbestemmelsen i § 8.
Beløbet skal betales for det enkelte forretningssted,  

 således at alle typer butikker  uanset størrelse  skal betale  

 samme årlige  

 beløb på 500 kr.
Bestemmelsen skal imidlertid sammenholdes med muligheden i  

 stk. 3 for at blive undtaget for at betale det årlige beløb, hvis  

 næringsbrevindehaveren er »pletfri«, jf. nærmere nedenfor under  

 bemærkningerne  

 til stk. 3. De forholdsmæssige omkostninger til at opnå erklæring fra revisor  

 eller advokat med henblik på at falde ind under undtagelsesordningen i § 8  

 med  

 samtidig mulighed for at undgå betaling af det årlige beløb, vil for de  

 større  

 virksomheder med mange tilsynsenheder typisk være væsentligt højere end  

 tilfældet er for små virksomheder med kun en enkelt tilsynsenhed.
Erhvervs- og Selskabsstyrelsen kan endvidere fastsætte  

 nærmere regler om opkrævningen af betalingen, herunder hvilken periode den  

 skal  

 dække.
Der vil bl.a. blive fastsat regler om, hvorvidt betalingen skal ske  

 forud eller bagud.
 I  

  

 stk. 3  

  

 indføres en bestemmelse om, at næringsbrevindehavere, der i medfør af  

 § 8  

 er undtaget fra indberetning til det i § 7 omhandlede register, kan  

 fritages for den årlige betaling for hvert forretningssted, hvortil der er  

 udstedt næringsbrev, hvis næringsbrevindehaveren ikke inden for det seneste  

 år  

 er straffet for nogen af de i § 8, stk. 1, nr. 2 og 3, nævnte  

 overtrædelser.
Næringsbrevindehavere, som er straffet inden for det  

 seneste år for overtrædelse af skatte- eller afgiftslovgivningen, jf.  

 § 8,  

 stk. 1, nr. 2, skal betale for alle de forretningssteder, hvortil  

 næringsbrev er udstedt.
Det skyldes, at overtrædelse af den nævnte karakter  

 relaterer sig til virksomheden som sådan og dermed alle forretningssteder.  

 Hvis  

 næringsbrevindehaveren er undtaget efter § 8, men er straffet for  

 overtrædelser af fødevarelovgivningen, jf. § 8, stk. 1, nr. 3, og  

 stk. 2, vil næringsbrevindehaveren alene skulle betale for det eller de  

 forretningssteder, som straffen relaterer sig til.
Til vurdering af om  

 betingelserne i stk. 3 er opfyldt, vil den erklæring, der afgives i  

 henhold til § 8, stk. 3, blive lagt til grund.
Af forslagets § 10, stk. 1, nr. 3, fremgår det,  

 at et næringsbrev bortfalder, hvis næringsbrevindehaveren ikke betaler den  

 årlige betaling.
Der vil i den bekendtgørelse, der kan udstedes i henhold til  

 § 10, stk. 4, blive fastsat bestemmelse om, at Erhvervs- og  

 Selskabsstyrelsen, forinden næringsbrevet kan bortfalde, er pligtig til at  

 udsende en påmindelse om den manglende betaling indeholdende en kort frist  

 til  

 at få bragt forholdet i orden.
Der vil ligeledes blive fastsat bestemmelse  

 om,  

 at selvom næringsbrev er bortfaldet på grund af manglende betaling, vil der  

 kunne ske genoptagelse i registret, hvis det skyldige beløb betales.
Der  

 henvises til bemærkningerne til § 10, stk. 4.
Til § 7 Det foreslås i  

  

 stk. 1  

  

 ,  

 at Erhvervs- og Selskabsstyrelsen fører et elektronisk register over de ikke  

 undtagne virksomheders væsentlige overtrædelser af lovgivningen vedrørende  

 skat  

 og afgifter, fødevarer, arbejdsmiljøforhold samt brandsikkerhed, som en  

 næringsbrevindehaver er straffet for.
Grundlaget for optagelse i  

 edb-registret  

 vil være straf for væsentlig overtrædelse af de omhandlede love.
 Registret skal bruges til, at de myndigheder, der  

 administrerer den i stk. 1 nævnte lovgivning, som i forbindelse med et  

 kontrolbesøg konstaterer en væsentlig overtrædelse, kan vurdere, om der er  

 grundlag for sammen med dette forhold tillige at nedlægge påstand om  

 frakendelse af retten til at udøve virksomhed i henhold til denne lovs  

 § 11.
 Der skal ikke ske indberetning til registret for  

 virksomheder, der er undtaget efter forslagets § 8. Disse virksomheder  

 straffes i medfør af de enkelte særlove, der også kan indeholde  

 udmålingskriterier for gentagelsestilfælde.
Registret er ikke offentligt tilgængeligt.
Oplysningerne i  

 edb-registret vil alene kunne anvendes af anklagemyndigheden og de  

 myndigheder,  

 der i forvejen administrerer de omhandlede særlove og denne lov.
Det drejer  

 sig  

 om de relevante myndigheder, der henhører under følgende ministerier:  

 Beskæftigelsesministeriet, Indenrigs- og Sundhedsministeriet,  

 Fødevareministeriet, Justitsministeriet, Skatteministeriet og Økonomi- og  

 Erhvervsministeriet.
Det er endvidere alene disse myndigheder, der på  

 baggrund  

 af en kopi af dommen eller et vedtaget bødeforlæg kan indberette  

 overtrædelser  

 til registret.
Det er også alene disse myndigheder, som i forbindelse med  

 overvejelser om indbringelse af en sag for anklagemyndigheden om frakendelse  

 i  

 henhold til § 11 skal have mulighed for at se hvilke overtrædelser, der  

 tidligere er indberettet vedrørende en næringsbrevindehaver.
Der er alene tale om overtrædelser, som en  

 næringsbrevindehaver er straffet for.
Ved straffet menes, at bødeforelægget  

 er  

 vedtaget, eller der er faldet endelig dom i sagen.
Det er endvidere en forudsætning for bestemmelsens  

 anvendelse, at den pågældende er straffet for væsentlige overtrædelser af den  

 lovgivning, som er nævnt i stk. 1. Når udtrykket »væsentlige« anvendes,  

 er  

 det for at tilkendegive, at straf for overtrædelse af almindelige  

 ordensforskrifter ikke skal medtages.
Det er således ikke enhver straf for  

 overtrædelse af den i stk. 1 nævnte særlovgivning, der skal indberettes  

 til registret.
Efter  

  

 stk. 2  

  

 kan Erhvervs- og Selskabsstyrelsen efter indstilling fra de i stk. 1  

 nævnte myndigheder fastsætte hvilke former for straf for overtrædelser af den  

 omhandlede lovgivning, der må anses som væsentlige, og som dermed ved straf  

 for  

 overtrædelse heraf skal indberettes til registret.
Der vil således i en  

 bekendtgørelse komme en afgrænsning af den lovgivning, hvorefter straf for  

 væsentlige overtrædelser kan medføre en indberetning til det i stk. 1  

 omhandlede register.
 Relevante organisationer vil få lejlighed til at fremkomme  

 med deres bemærkninger ved udarbejdelse af bekendtgørelsen.
 Hvis en myndighed konstaterer, at en overtrædelse inden for  

 denne myndigheds særlovgivning er af en sådan karakter, at den er væsentlig  

 og  

 dermed skal indberettes til det i stk. 1 nævnte register, dvs. når  

 bødeforelægget er vedtaget, eller når der er faldet endelig dom, skal  

 myndigheden ved sanktioneringen underrette næringsbrevindehaveren om, at der  

 ved eventuel straf for den pågældende overtrædelse vil ske indberetning til  

 registret, medmindre virksomheden er omfattet af undtagelsesbestemmelsen i  

 § 8.
 Det er hensigten, at straf for væsentlige overtrædelser af  

 følgende lovgivninger vil kunne danne baggrund for indberetning til  

 registret:
 Lovgivning vedrørende fødevarer:
Fødevareloven Økologiloven Lov om frø,  

 kartofler og planter Administrationsloven EU-forordningerne  

 på områderne Lovgivning vedrørende arbejdsmiljøforhold:
Arbejdsmiljøloven Lovgivning vedrørende skat og afgifter:
Arbejdsmarkedsfondsloven Kildeskatteloven Skattekontrolloven Toldloven Momsloven Elafgiftsloven Mineralolieafgiftsloven Vægtafgiftsloven Registreringsafgiftsloven Spilleautomatafgiftsloven Opkrævningsloven Chokoladeafgiftsloven Emballageafgiftsloven Forbrugsafgiftsloven Konsum-is  

 afgiftsloven Mineralvandsafgiftsloven Spiritusafgiftsloven Tobaksafgiftsloven Øl- og  

 vinafgiftsloven Kuldioxidafgiftsloven Lovgivning vedrørende brandsikkerhed:
Beredskabsloven Opregningen er ikke udtømmende, idet den nærmere  

 afgrænsning vil blive fastsat efter indstilling fra de berørte myndigheder og  

 efter forhandling med relevante organisationer i forbindelse med  

 bekendtgørelsens udarbejdelse.
Herudover vil forskrifter, der er udstedt med  

 hjemmel i ovennævnte lovgivning, kunne danne baggrund for indberetning til  

 registret.
For at sikre at personer eller selskaber m.v. (juridiske  

 personer), der er frakendt retten efter § 11, stk. 1 og 2, ikke  

 skal  

 kunne få næringsbrev, foreslås det i s  

  

 tk. 3  

  

 ,  

 at Erhvervs- og Selskabsstyrelsen udover det i stk. 1 nævnte register  

 fører et register over de næringsbrevindehavere, der er frakendt retten efter  

 § 11, stk. 1 og 2. Dette register er ligeledes alene tilgængeligt  

 for  

 de myndigheder, der administrerer den i stk. 1 nævnte lovgivning og  

 denne  

 lov.
Registret forslås at skulle være tilgængeligt for Erhvervs- og  

 Selskabsstyrelsen med henblik på, at styrelsen ved udstedelse af næringsbrev  

 kan kontrollere, at vedkommende ikke er frakendt retten til at drive erhverv  

 m.v. efter denne lov.
Registret skal tillige være tilgængeligt for de  

 administrerende myndigheder med henblik på, at de kan undersøge, om der i  

 konkrete tilfælde er sket frakendelse, eller om sag herom skal indbringes for  

 domstolene.
Til § 8 Det foreslås i  

  

 stk. 1  

  

 ,  

 at virksomheder, som har næringsbrev, kan undtages fra at blive indberettet  

 til  

 det i § 7 nævnte register for overtrædelser, de er straffet for i  

 undtagelsesperioden, hvis de opfylder en række kriterier, som kan give en  

 formodning for, at de efterlever gældende regler i forhold til skatte- og  

 afgiftslovgivningen samt fødevarelovgivningen.
Det vil sige, at en  

 næringsbrev-indehaver kan undtages fra indberetning til registret, hvis  

 kriterierne i stk. 1, nr. 1-3, er opfyldt.
Efter overgangsbestemmelsen i § 13, stk. 3, vil  

 personer og selskaber m.v. (juridiske personer), der ved lovens ikrafttræden  

 driver erhverv, som er omfattet af lovens § 1, få tildelt et næringsbrev  

 uden at opfylde kravet om at bestå en prøve, jf. § 4. Det betyder, at  

 virksomheder, der opfylder betingelserne i § 13, stk. 3, vil blive  

 optaget i registret uden at gå til prøve.
Disse personer og selskaber m.v.  

 (juridiske personer) vil tillige kunne benytte undtagelsesbestemmelsen fra  

 tidspunktet for lovens ikrafttræden, hvis de har drevet erhverv i henhold til  

 denne lov i minimum et år forud herfor og i øvrigt opfylder betingelserne i  

 § 8.
Kriterierne i § 8, stk. 1, nr. 1-3, betyder  

 således også, at personer og selskaber m.v. (juridiske personer), der ved  

 lovens ikrafttræden ikke har drevet erhverv som omhandlet i denne lov, først  

 kan undtages fra pligten til indberetning, når de har drevet erhverv i  

 henhold  

 til denne i lov i mindst et år.
Det skyldes, at de først på dette tidspunkt  

 kan  

 vise, at de opfylder kriterierne, og dermed give en formodning for, at de er  

 i  

 stand til at overholde de nævnte lovgivninger.
Der er på den måde tale om  

 udmøntningen  

 af et »noget for noget« princip.
At virksomheden er undtaget efter § 8, betyder, at  

 straf for væsentlige overtrædelser i den periode, virksomheden er undtaget,  

 ikke skal indberettes til det i § 7 nævnte register, ligesom det ikke  

 berører de sanktioner, særmyndighederne måtte udstikke.
Disse virksomheder  

 straffes i medfør af de enkelte særlove, der også kan indeholde  

 udmålingskriterier for gentagelsestilfælde.
Virksomheden fritages ikke for  

 pligten til at have et næringsbrev.
 Undtagelsen fra indberetning til registret vil kun gælde  

 for et år ad gangen, jf. stk. 3. Hvis det ved den årlige indberetning  

 konstateres, at virksomheden ikke længere opfylder kriterierne for at være  

 undtaget fra indberetning til registret, vil de væsentlige overtrædelser af  

 de  

 i § 7, stk. 1, nævnte lovgivninger, som næringsbrevindehaveren  

 derefter bliver straffet for, skulle registreres i det i § 7 nævnte  

 register.
Det er virksomheder, der efter bestemmelsen kan undtages.  

 Det er virksomheden som sådan med eventuelle forretningssteder, der kan  

 undtages.
Det er dermed heller ikke de enkelte forretningssteder, der kan  

 undtages.
Hvis virksomheden eksempelvis drives i selskabsform, er det den  

 juridiske person, dvs. selskabet med tilhørende forretningssteder, der kan  

 fritages fra kravet om indberetning til registret.
Hvis virksomheden drives  

 som  

 personligt drevet virksomhed, er det hele virksomheden med tilhørende  

 forretningssteder, der kan fritages fra kravet om indberetning til registret.  

 Hvis virksomheden er underlagt et franchisesystem, er det den enkelte  

 franchisetager, der kan undtages fra pligten til indberetning til registret.
En virksomhed kan stadig være undtaget, selvom virksomheden  

 eksempelvis omstrukturerer inden for en koncern, så længe det sker inden for  

 samme juridiske person, og den juridiske person dermed er den samme.
En  

 virksomhed kan således stadig være omfattet af undtagelsesbestemmelsen,  

 selvom  

 den udskiller, opkøber eller frasælger forretningssteder som led i  

 virksomhedens normale ekspansion.
Nye juridiske personer vil derimod som  

 udgangspunkt skulle undtages særskilt.
Det gælder også, hvor stifteren  

 eksempelvis er en undtagen fysisk eller juridisk person.
 I  

  

 nr. 1  

  

 foreslås  

 som det første kriterium, at virksomheden inden for det seneste år skal have  

 aflagt en årsrapport i henhold til lov om erhvervsdrivende virksomheders  

 aflæggelse af årsregnskab m.v. (årsregnskabsloven). Årsrapporten skal være  

 revideret af en statsautoriseret eller registreret revisor.
Det følger af årsregnskabslovens § 3, hvilke  

 erhvervsdrivende virksomheder der skal aflægge årsrapport.
Virksomheder, som  

 ikke er forpligtet til at aflægge årsrapport efter årsregnskabsloven, kan kun  

 undtages, hvis de alligevel aflægger en årsrapport.
I så fald skal  

 årsrapporten  

 i det mindste følge reglerne for regnskabsklasse A i årsregnskabsloven, da  

 årsrapporten ikke udelukkende skal anvendes til virksomhedens eget brug, jf.  

 § 3, stk. 2, i årsregnskabsloven.
Øvrige erhvervsdrivende virksomheder skal aflægge  

 årsrapport efter de regler, der gælder for den pågældende virksomhed i  

 årsregnskabsloven. Årsrapporten skal altid være revideret for at opfylde  

 kriteriet.
Dette gælder også, selvom den f.eks. aflægges efter reglerne i  

 regnskabsklasse A, hvor revision ellers ikke er påkrævet.
Der er ikke krav  

 om,  

 at revisionspåtegningen ikke må indeholde forbehold eller supplerende  

 oplysninger, men et eventuelt forbehold må ikke være så graverende, at det  

 medfører, at der i realiteten ikke er foretaget revision.
Dette kan  

 eksempelvis  

 være tilfældet, hvis revisor ikke kan udtale sig om væsentlige dele af  

 balancen, eller bogføringen har været meget mangelfuld.
For filialer af udenlandske selskaber gælder der i henhold  

 til årsregnskabsloven særlige regler for indsendelse af årsrapporter.  

 Filialen  

 skal ikke selv aflægge årsrapport, men skal indsende den udenlandske  

 virksomheds reviderede årsrapport. Årsrapport for en udenlandsk virksomhed,  

 der  

 henhører under lovgivningen i et EU-land eller et andet land, hvormed  

 Fællesskabet har indgået aftale, kan indsendes i urevideret stand, hvis  

 revision  

 er undladt i overensstemmelse med den lovgivning, der gælder for  

 virksomheden.  

 Dette er imidlertid alene et offentliggørelseskrav efter 11. selskabsdirektiv  

 om filialer.
Kravet om revision i dette lovforslag har et andet sigte, nemlig  

 at virksomhederne undtages fra nogle særlige krav med hensyn til indberetning  

 af overtrædelser.
Derfor er det et væsentligt krav for at blive undtaget, at  

 årsrapporten er revideret, hvad enten der er tale om en årsrapport fra en  

 dansk  

 eller udenlandsk virksomhed, og hvad enten virksomheden i øvrigt er  

 underkastet  

 revisionspligt eller ej.
 I  

  

 nr. 2  

  

 foreslås  

 som det andet kriterium, at virksomheden ikke inden for det seneste år må  

 være  

 straffet for væsentlige overtrædelser af skatte- eller afgiftslovgivningen.
Bestemmelsen omfatter straf for væsentlige overtrædelser af  

 skatte- eller afgiftslovgivningen, som vedrører virksomhed, der er omfattet  

 af  

 loven, det vil sige virksomhed med detailsalg af fødevarer.
Hvis skatte-  

 eller  

 afgiftslovovertrædelsen vedrører virksomhed, som ikke direkte kan relateres  

 til  

 selve fødevaresalget, diskvalificeres virksomheden altså ikke fra at blive  

 omfattet af undtagelsesbestemmelsen af denne grund.
Eksempler på sådanne  

 overtrædelser kan være forhold, der vedrører udlejningsvirksomhed eller  

 anbringelse  

 af overskudslikviditet i andre typer virksomhed med henblik på forrentning  

 eller afkast.
 I  

  

 nr. 3  

  

 foreslås  

 som det tredje kriterium, at virksomheden ikke inden for det seneste år må  

 være  

 straffet for mere end én væsentlig overtrædelse af fødevarelovgivningen, for  

 at  

 virksomheden kan undtages fra indberetning til det i § 7 nævnte  

 register.  

 Hvis virksomheden har flere tilsynsenheder, reguleres forholdet af  

 stk. 2.
Bestemmelsen omfatter kun straf for væsentlige  

 overtrædelser af fødevarelovgivningen, som vedrører virksomhed, der er  

 omfattet  

 af loven, det vil sige detailsalg af fødevarer.
Hvis overtrædelsen vedrører  

 virksomhed, som ikke direkte kan relateres til selve fødevaresalget,  

 diskvalificeres virksomheden altså ikke fra at blive omfattet af  

 undtagelsesbestemmelsen  

 af denne grund.
Det er vigtigt, at der er sammenlignelighed mellem  

 forskellige virksomheder.
Det sikres under undtagelsesordningen ved, at der  

 bruges tilsynsenheder som de benyttes i fødevarelovgivningen som  

 beregningsgrundlag.
Hvis virksomheden har flere tilsynsenheder, fremgår det af  

  

 stk. 2  

  

 , at virksomheden inden for  

 det seneste år kan være straffet gennemsnitlig én gang pr. tilsynsenhed og  

 stadig opfylde kriteriet i stk. 1, nr. 3. Virksomheden opfylder dog ikke  

 kriteriet, hvis mere end 3 af overtrædelserne, som virksomheden er straffet  

 for, inden for det seneste år relaterer sig til samme tilsynsenhed.
I så fald  

 udelukkes hele virksomheden fra undtagelsesbestemmelsen.
Ved en tilsynsenhed forstås et tilsynssted i en  

 produktionsenhed under en bestemt virksomhed.
Tilsynsenheder svarer til de  

 tilsynssteder eller salgssteder, hvor der skal være ophængt en kontrolrapport  

 efter fødevarelovgivningen.
Tilsynsenheder fastsættes administrativt af  

 fødevaremyndigheden.
Et forretningssted kan eksempelvis indeholde flere  

 tilsynsenheder, f.eks. kan et supermarked have en viktualieafdeling, en  

 bagerafdeling og en slagterafdeling.
Antallet af tilsynsenheder skal beregnes for virksomheden  

 under ét, uanset hvor mange forretningssteder de er fordelt på.
En  

 virksomhed,  

 der omfatter 3 forretningssteder med hver 2 tilsynsenheder, vil således inden  

 for det seneste år kunne være straffet for i alt maksimalt 6 væsentlige  

 overtrædelser af fødevarelovgivningen og stadig opfylde kriteriet.
Kriteriet  

 er  

 dog ikke opfyldt, hvis mere end 3 af de 6 væsentlige overtrædelser, som  

 virksomheden inden for det seneste år er straffet for, relaterer sig til den  

 samme tilsynsenhed.
Både for så vidt angår stk. 1, nr. 2 og 3, skal der  

 være tale om straf for væsentlige overtrædelser.
Herved skal forstås, at  

 bødeforelæg er vedtaget, eller der er faldet endelig dom.
Ved væsentlige  

 overtrædelser forstås de overtrædelser af skatte- og afgiftslovgivningen samt  

 fødevarelovgivningen, der fastsættes i medfør af § 7, stk. 2, det  

 vil  

 sige overtrædelser, der ville have resulteret i en indberetning til det i  

 § 7 nævnte register, hvis virksomheden ikke var omfattet af  

 undtagelsesbestemmelsen.
Det foreslås i  

  

 stk. 3  

  

 ,  


  

 at en statsautoriseret revisor, en  

 registreret revisor eller en advokat én gang årligt til Erhvervs- og  

 Selskabsstyrelsen skal indsende en erklæring, der bekræfter, at kriterierne i  

 stk. 1 er opfyldt.
For så vidt angår kriterium nr. 1, kan den pågældende  

 afgive en erklæring ud fra et objektivt konstaterbart kriterium.
For så vidt  

 angår kriterierne i nr. 2 og 3, kan erklæringen afgives på baggrund af en  

 undersøgelse af virksomhedens bogføring m.v., undersøgelse af  

 kontrolrapporter  

 på internettet og en erklæring fra virksomhedens registrerede ledelse.
Det foreslås, at Erhvervs- og Selskabsstyrelsen kan  

 fastsætte nærmere regler om erklæringens indhold og form, herunder frister  

 for  

 indsendelse samt at erklæringen skal indsendes elektronisk ved benyttelse af  

 en  

 digital eller en tilsvarende elektronisk signatur.
Den anvendte signatur skal  

 bl.a. give en tilfredsstillende sikkerhed for afsenders identitet.
Ved fastsættelsen af de nærmere regler påtænker Erhvervs-  

 og Selskabsstyrelsen at tage udgangspunkt i det system, der allerede kendes  

 fra  

 lov om butikstid, hvor de butikker, der har en omsætning mellem p.t. 10,5 og  

 24,1 mio. kr. om året, kan holde åbent, hvis en registreret eller  

 statsautoriseret revisor indsender en erklæring til Erhvervs- og  

 Selskabsstyrelsen for butikken.
Erklæringen kan kun indberettes ved brug af  

 digital signatur.
Hvis en virksomhed ikke længere opfylder de  

 beregningsmæssige betingelser for at være undtaget, hvilket konstateres ved  

 den  

 årlige indberetning, skal straf for væsentlige overtrædelser, som er begået  

 herefter, indberettes til det i § 7 nævnte register.
Så snart  

 virksomheden  

 atter opfylder kriterierne, kan den dog igen blive undtaget fra indberetning  

 til registret.
Til § 9 Det foreslås i  

  

 stk. 1,  

  

 at indberetning til det i § 7 omhandlede register alene kan foretages  

 af de myndigheder, der administrerer den i § 7, stk. 1, omhandlede  

 lovgivning.
Indberetningen kan ske, når bøden er vedtaget, eller når  

 myndigheden fra anklagemyndigheden har fået besked om, at der er faldet  

 endelig  

 dom.
 En indberetning til registret er ikke en afgørelse, og den  

 vil følgelig ikke kunne indbringes for Erhvervs- og Selskabsstyrelsen eller  

 andre myndigheder.
Alene de indberettende myndigheder og anklagemyndigheden  

 har adgang til registrets oplysninger.
Efter lov om behandling af  

 personoplysninger, skal behandling af oplysninger tilrettelægges således, at  

 der foretages fornøden ajourføring af oplysningerne.
Der skal endvidere  

 foretages den fornødne kontrol for at sikre, at der ikke behandles urigtige  

 eller vildledende oplysninger.
Oplysninger, der viser sig urigtige eller  

 vildledende, skal snarest muligt slettes eller berigtiges.
Det fremgår  

 endvidere af lov om behandling af personoplysninger, at indsamlede  

 oplysninger  

 ikke må opbevares på en måde, der giver mulighed for at identificere den  

 registrerede i et længere tidsrum end det, der er nødvendigt af hensyn til de  

 formål, hvortil oplysningerne behandles.
Efter  

  

 stk. 2  

  

 kan Erhvervs- og Selskabsstyrelsen fastsætte de nærmere regler om  

 indberetning,  

 udlevering af oplysninger samt om den periode indberetninger skal forblive i  

 registret.
Registret vil indeholde oplysning om navn, CPR-nr., CVR-nr.,  

 adresse  

 og identifikation af den pågældende straf.
Af hensyn til at sikre ensartethed  

 i  

 registreringerne og modvirke risiko for vilkårlighed vil Erhvervs- og  

 Selskabsstyrelsen sørge for den fornødne ajourføring og kontrol af de  

 registrerede oplysninger.
Erhvervs- og Selskabsstyrelsen vil skulle slette  

 oplysninger, når disse ikke længere er nødvendige af hensyn til registrets  

 formål.
Det er hensigten, at oplysningerne forældes senest efter 5 år.
Der vil i bekendtgørelsen blive stillet særlige krav til  

 registret med hensyn til at foretage en løbende ajourføring samt berigtigelse  

 og sletning.
Endvidere vil styrelsen fastsætte nærmere regler om, at  

 oplysningerne i edb-registret ved udløb af frakendelsesperioden eller ved  

 ophævelse  

 af en frakendelse skal slettes i registret.
 Forinden iværksættelse af registret vil Erhvervs- og  

 Selskabsstyrelsen foretage anmeldelse til Datatilsynet i overensstemmelse med  

 lov om behandling af personoplysninger.
Til § 10 I forslagets  

  

 § 10  

  

 er der anført en række bortfaldsgrunde for indehaveren af et næringsbrev.  

 Efter  

  

 stk. 1  

  

 bortfalder et  

 næringsbrev, hvis næringsbrevindehaveren dør, en virksomhed ikke længere  

 opfylder betingelserne i § 4, stk. 2, eller indehaveren af  

 næringsbrevet ikke betaler den i henhold til § 6 fastsatte årlige  

 betaling.
Konsekvensen af bortfald er som udgangspunkt, at virksomheden må  

 ophøre straks, indtil forholdene er bragt i orden igen, jf. dog  

 stk. 2-4.
Efter  

  

 stk. 2  

  

 kan  

 et dødsbo eller en ægtefælle, der sidder i uskiftet bo, uden næringsbrev  

 fortsætte afdødes virksomhed i op til et år efter dødsfaldet.
I særlige  

 tilfælde kan Erhvervs- og Selskabsstyrelsen forlænge fristen.
Bestemmelsen  

 svarer til en tilsvarende bestemmelse i lov om restaurations- og  

 hotelvirksomhed m.v.
Efter forslagets § 4, stk. 2, opnår selskaber  

 m.v. (juridiske personer) ret til et næringsbrev, hvis et medlem af ledelsen  

 har bestået en prøve i henhold til § 4, stk. 1. Det er derfor også  

 en  

 naturlig følge, at et selskabs næringsbrev til tilknyttede forretningssteder  

 bortfalder, hvis der ikke længere er et medlem af ledelsen, der har bestået  

 en  

 prøve eller har en godkendt erhvervsuddannelse.
Det foreslås i  

  

 stk. 3  

  

 , at selskabet får 6 måneder  

 til at generhverve næringsbrevet, hvis der er tale om, at medlemmet af  

 ledelsen  

 fratræder sin stilling, dør m.v.
 Bestemmelsen i stk. 1, nr. 2, finder ikke anvendelse  

 på personer og selskaber m.v. (juridiske personer), der driver erhverv i  

 henhold til denne lov ved lovens ikrafttræden, idet der for disse selskaber  

 ikke er krav om prøveaflæggelse, jf. § 13, stk. 3.
Det foreslås i  

  

 stk. 4,  

  

 at Erhvervs- og Selskabsstyrelsen kan fastsætte nærmere regler om frister  

 for indbetaling, rykkerskrivelser m.v. og gebyr ved for sen indbetaling.
Der  

 vil bl.a. blive fastsat bestemmelse om, at Erhvervs- og Selskabsstyrelsen,  

 forinden næringsbrevet kan bortfalde, er pligtig til at udsende en påmindelse  

 om den manglende betaling indeholdende en kort frist til at få bragt  

 forholdet  

 i orden.
Der vil ligeledes blive fastsat bestemmelse om, at selvom  

 næringsbrevet  

 er bortfaldet på grund af manglende betaling, vil der kunne ske genoptagelse  

 i  

 registret, hvis det skyldige beløb betales.
Manglende benyttelse af næringsbrevet er ikke en  

 bortfaldsgrund.
Det foreslås derfor, at styrelsen kan fastsætte regler om, at  

 næringsbreve, der ikke benyttes, kan stilles i bero, herunder at  

 næringsbrevet  

 kan genudleveres til vedkommende uden aflæggelse af den i § 4,  

 stk. 1, nævnte prøve.
Styrelsen kan fastsætte regler om, at der på  

 tidspunktet for genudlevering af næringsbrevet i selskaber m.v. (juridiske  

 personer) skal være et medlem af ledelsen, der har bestået prøven.
Til § 11 Der foreslås i  

  

 § 11  

  

 en frakendelsesbestemmelse, som er opbygget efter samme principper som  

 straffelovens almindelige rettighedsfrakendelsesregel i § 79.  

 Bestemmelsen  

 har imidlertid et videre anvendelsesområde end straffelovens § 79. Der  

 stilles bl.a. ikke det strenge krav om nærliggende risiko for misbrug af  

 hvervet, som det er tilfældet i straffelovens § 79, ligesom bestemmelsen  

 finder anvendelse på juridiske personer.
En tilsvarende bestemmelse findes i  

 miljøbeskyttelseslovens § 110 b.
 Bestemmelsen finder anvendelse på næringsbrevindehaverens  

 virksomhed ved detailsalg af fødevarer, jf. § 1, stk. 1.
Det foreslås efter  

  

 stk. 1  

  

 ,  

 at retten til at udøve virksomhed i henhold til denne lov kan frakendes en  

 person eller et selskab m.v. (juridiske personer) ved dom for strafbart  

 forhold, hvis den tiltalte gentagne gange eller under i øvrigt skærpende  

 omstændigheder væsentligt har overtrådt lovgivningen vedrørende skat og  

 afgifter, fødevarer, arbejdsmiljøforhold eller brandsikkerhed.
Frakendelsen  

 kan  

 begrænses til et enkelt forretningssted.
De i § 7 indeholdte oplysninger om væsentlige  

 overtrædelser vil kunne danne grundlag for frakendelse.
Det forudsættes i  

 bestemmelsen, at de pågældende lovgivninger gentagne gange eller under i  

 øvrigt  

 skærpende omstændigheder væsentligt er overtrådt.
 Hensigten er at kunne frakende retten til at drive næring i  

 de tilfælde, hvor der er foregået systematiske overtrædelser af de love, som  

 skal overholdes ved driften af en fødevarebutik.
 Skærpende omstændigheder kan f.eks. foreligge, hvis  

 indehaveren af næringsbrevet for vindings skyld har overtrådt lovgivningen,  

 eller hvis indehaveren to eller flere gange kort tid efter hinanden har  

 overtrådt lovgivningen.
Det er en forudsætning for bestemmelsens anvendelighed, at  

 frakendelsen sker i forbindelse med idømmelse af straf for væsentlig  

 overtrædelse af de i § 7, stk. 1, nævnte lovgivninger.
Under  

 straffesagen vil der skulle nedlægges påstand om straf for overtrædelse af  

 særlovgivningen og frakendelse af retten til at udøve virksomhed i henhold  

 til  

 loven.
Det er således en forudsætning for bestemmelsens  

 anvendelighed, at den pågældende dømmes for strafbart forhold.
Der  

 forudsættes  

 imidlertid ikke idømt straf af en bestemt størrelse, for at frakendelse kan  

 ske.
Domstolen kan ved dens vurdering af, om frakendelse skal  

 ske lade forseelsernes hyppighed, grovhed, varighed, sundhedsrisici samt de  

 regelsæt, der er overtrådt indgå.
Det vil dog altid være overladt til rettens  

 skøn, hvorvidt frakendelse i det konkrete tilfælde skal ske.
I dette skøn vil  

 bl.a. indgå det almindelige proportionalitetsprincip, hvorefter  

 overtrædelsernes art og den tidsperiode, inden for hvilken de begås, skal stå  

 i  

 rimeligt forhold til den sanktion, der kan komme på tale.
Endvidere må  

 virksomhedens størrelse og karakter indgå i vurderingen.
Det foreslås i  

  

 stk. 2,  

  

 at der efter samme regel som i stk. 1 kan ske frakendelse af retten  

 til at være stifter af, direktør for eller medlem af bestyrelsen i et selskab  

 med begrænset ansvar, et selskab, en forening eller en fond, der driver  

 virksomhed omfattet af denne lov.
I modsat fald ville en frakendt person  

 eksempelvis blot kunne fortsætte virksomheden som direktør i sit eget  

 anpartsselskab.
Bestemmelsen omfatter alle selskaber med begrænset ansvar,  

 hvoraf særligt aktieselskaber og anpartsselskaber har betydning; men den  

 gælder  

 også andre selskaber og foreninger, uanset under hvilken form de drives.
Som  

 eksempel på sådanne selskaber kan nævnes andelsselskaber.
Bestemmelsen  

 omfatter  

 endvidere fonde.
Det, der kan frakendes, er retten til at være stifter,  

 direktør eller bestyrelsesmedlem.
Derimod kan retten til på anden måde at  

 have  

 bestemmende indflydelse ikke frakendes.
Der er ikke tale om et almindeligt  

 næringsforbud, men kun retten til at drive virksomhed i henhold til denne  

 lov,  

 dvs. være i en fødevarevirksomheds øverste ansvarlige ledelse eller være  

 stifter heraf.
Personen vil kunne være almindelig ansat i en  

 fødevarevirksomhed  

 og vil kunne være i ledelse i andre selskaber, som ikke driver  

 fødevarevirksomhed.
 Efter den foreslåede bestemmelse i § 7, stk. 3,  

 fører Erhvervs- og Selskabsstyrelsen et register over personer og selskaber  

 m.v. (juridiske personer), der er frakendt retten efter stk. 2 og 3.  

 Registret er ikke offentligt tilgængeligt.
 Frakendelsen sker i henhold til  

  

 stk. 3  

  

 på tid fra 1-5 år regnet fra endelig dom  

                                                                          .
Det foreslås i  

  

 stk. 4,  

  

 at retten under behandlingen af de i stk. 1 og 2 nævnte sager ved  

 kendelse kan udelukke personen eller selskabet fra at udøve virksomheden,  

 indtil sagen er endeligt afgjort.
Det kan endvidere ved dommen i sagen  

 bestemmes, at anke ikke har opsættende virkning.
Bestemmelsen sigter til  

 sager,  

 hvor forholdet er så groft og åbenbart, at der - ligeledes af hensyn til de  

 reale grunde, der ligger bag bestemmelsen - bør rejses krav om midlertidig  

 frakendelse med henblik på at hindre den sigtede eller tiltalte i fortsat  

 erhvervsudøvelse eller i at påbegynde ny virksomhed med deraf følgende risiko  

 for yderligere misbrug.
Det er således kun i særlig grove tilfælde, at  

 domstolene forventes at udnytte muligheden for at udelukke personen eller  

 selskabet fra at udøve virksomhed, indtil sagen er endeligt afgjort.
Til § 12 Det foreslås i  

  

 stk. 1  

  

 ,  

 at den, der driver virksomhed, som er omfattet af loven, uden at have  

 næringsbrev i henhold til § 3, eller driver denne virksomhed efter at  

 være  

 frakendt retten hertil efter § 11, straffes med bøde.
Af forslagets  

 § 3, stk. 1, følger, at virksomheder, der driver erhverv, som er  

 omfattet af lovens anvendelsesområde, skal have et næringsbrev. § 3,  

 stk. 3, fastslår, at virksomhed i henhold til loven ikke må påbegyndes,  

 før et næringsbrev er erhvervet.
For virksomheder, der består ved lovens  

 ikrafttræden, er der indsat en overgangsregel, hvorefter virksomheder, der  

 driver erhverv ved lovens ikrafttræden, tildeles et næringsbrev, uden at have  

 bestået den i § 4, stk. 1, omhandlede prøve.
Efter  

  

 stk. 2  

  

 kan straffen under skærpende omstændigheder eller i gentagelsestilfælde stige  

 til fængsel indtil 4 måneder.
Der tænkes her på tilfælde, hvor virksomheder  

 vedblivende driver virksomhed omfattet af lovforslaget uden at have et  

 næringsbrev.
Endvidere må det betragtes som en skærpende omstændighed, at en  

 person eller et selskab, der er frakendt næringsbrevet, fortsætter  

 virksomheden.
 I  

  

 stk. 3  

  

 foreslås,  

 at der i forskrifter, der udstedes i henhold til loven, kan fastsættes straf  

 af  

 bøde for overtrædelse af bestemmelserne i forskrifterne.
 I  

  

 stk. 4  

  

 gives der mulighed for at pålægge selskaber m.v. (juridiske personer) straf  

 for  

 overtrædelse af bestemmelsen.
Til § 13 Det foreslås i  

  

 stk. 1  

  

 ,  

 at loven skal træde i kraft den 1. juli 2005. Baggrunden for lovens  

 ikrafttrædelsestidspunkt er, at der skal tilvejebringes mulighed for central  

 edb-registrering af straf for væsentlige overtrædelser af den relevante  

 særlovgivning, jf. forslagets §§ 7 og 9. Oplysninger i registret over  

 overtrædelse af lovgivningen skal alene være tilgængelig for de myndigheder,  

 der administrerer den lovgivning, som er omfattet af lovforslaget.
På grund  

 af  

 oplysningernes karakter vil der ikke være offentlig adgang til registret.  

 Opbygningen af edb-registret og den nødvendige sikkerhed, der skal være til  

 stede, forventes at medføre, at projektet vil være af en sådan økonomisk  

 størrelsesorden,  

 at opgaven skal sendes i udbud.
Endvidere skal der tilvejebringes et offentligt  

 tilgængeligt register, der indeholder oplysninger om virksomheder, der har et  

 næringsbrev, jf. § 2. Der skal derudover udarbejdes  

 informationsmateriale  

 om ordningen og orienteres herom i fagblade etc.
Om registrenes oprettelse  

 henvises til i bemærkningerne til § 2 stk. 1, og § 7,  

 stk. 1.
I  

  

 stk. 2  

  

 foreslås, at økonomi- og erhvervsministeren kan bestemme, at dele af loven  

 træder i kraft på et tidligere tidspunkt.
Hjemmelsbestemmelsen vil bl.a.  

 kunne  

 bruges til at etablere det i § 2 omhandlede register.
Herved kan  

 virksomheder, der har næringsbrev, starte med indberetningen til registret,  

 så  

 registret indeholder oplysninger allerede fra lovens  

 ikrafttrædelsestidspunkt.
 I  

  

 stk. 3  

  

 er  

 der indsat en overgangsregel, hvorefter virksomheder, som ved lovens  

 ikrafttræden driver erhverv, der er omfattet af lovens § 1, tildeles  

 næringsbrev uden at opfylde kriterierne herfor i § 4. Et afgørende  

 kriterium for om en virksomhed ved lovens ikrafttræden kan siges at drive  

 erhverv, er, om virksomheden er registret i CVR-registret eller i Erhvervs-  

 og  

 Selskabsstyrelsens edb-informationssystem, når der er tale om virksomheder,  

 der  

 skal registreres i Erhvervs- og Selskabsstyrelsen.
En virksomhed vil stadig falde ind under overgangsreglen i  

 stk. 3, selvom virksomheden eksempelvis efterfølgende omstrukturerer  

 inden  

 for en koncern, så længe det sker inden for samme juridiske person, og den  

 juridiske person dermed er den samme.
En virksomhed vil således stadig være  

 omfattet af overgangsbestemmelsen, selvom den sammenlægges med en anden  

 eksisterende virksomhed, udskilles, opkøber eller frasælger forretningssteder  

 som led i virksomhedens normale ekspansion.
Selvstændige juridiske personer  

 vil  

 derimod ikke kunne blive omfattet af overgangsreglen i § 13,  

 stk. 3,  

 medmindre de drev virksomhed i henhold til loven ved lovens ikrafttræden.
Erhvervs- og Selskabsstyrelsen kan fastsætte nærmere regler  

 om erhvervelse af næringsbrev.
Der vil blive fastsat regler om, hvorledes  

 igangværende virksomheder skal søge om et næringsbrev.
Der vil bl.a. blive  

 fastsat regler om, at ansøgning herom skal indgives til Erhvervs- og  

 Selskabsstyrelsen inden for en bestemt frist.
Der vil endvidere i henhold til  

 hjemmelsbestemmelsen i § 10, stk. 4, blive fastsat regler om  

 virksomheder omfattet af overgangsreglen, der ikke benytter næringsbrevet i  

 en  

 periode.
 I  

  

 stk. 4  

  

 indføres en bestemmelse om, at næringsbrevindehavere i de virksomheder, der  

 eksisterer ved lovens ikrafttrædelse, skal betale 500 kr. for hvert  

 forretningssted for at blive optaget i det i § 2 omhandlede register.  

 Betalingen dækker omkostninger til etablering af ordningen.
 I  

  

 stk. 5  

  

 foreslås  

 indsat en revisionsbestemmelse, hvorefter loven tages op til revision i  

 folketingsåret 2008/09. Det skal i den mellemliggende periode vurderes, om  

 loven har haft de virkninger, som var tilsigtet.
Til § 14 Loven gælder ikke for Færøerne og Grønland.
