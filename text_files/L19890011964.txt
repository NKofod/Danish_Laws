 I tilslutning til Udenrigsministeriets bekendtgørelser nr. 12 af 13.
februar 1980 og nr. 3 af 13. januar 1981, Lovtidende C, meddeles det, at yderligere følgende lande har tiltrådt ovennævnte protokol med virkning fra den vedføjede dato:
 Norge har ved en erklæring af 16. september 1983 til Europarådets  

 generalsekretær i henhold til art. 6, stk. 3, 2. afsnit, i konventionen af 6.  

 maj 1963, som ændret ved ovennævnte protokol, meddelt, at regelen i  

 konventionens art. 6, stk. 3, 3. afsnit, finder anvendelse i forhold til  

 Norge, medmindre fast bopæl er opretholdt indtil udløbet af det kalenderår, i  

 hvilket vedkommende fylder 28 år, i en kontraherende stat, hvor vedkommende  

 er statsborger, og hvor der ikke kræves obligatorisk militærtjeneste.
 Endvidere har Norge i medfør af konventionens art. 8, stk. 2, med virkning  

 fra den 4. oktober 1984 tilbagekaldt sit ved tiltrædelsen tagne forbehold  

 over for art. 2 i protokollen.
 Nederlandene og De Nederlandske Antiller har ved en erklæring af 9.  

 maj 1985 til Europarådets generalsekretær i henhold til art. 6, stk. 3, 2.  

 afsnit, i konventionen af 6. maj 1963, som ændret ved ovennævnte protokol,  

 meddelt, at en person, der også er statsborger hos en anden kontraherende  

 part, som ikke kræver obligatorisk militærtjeneste, for at blive fritaget for  

 militærtjeneste i Nederlandene og De Nederlandske Antiller skal have haft  

 fast bopæl på denne parts territorium fra den 1. februar i det år,  

 vedkommende fylder 17 år, til den 1. januar i det år, vedkommende fylder 25  

 år.
 Spanien har ved en erklæring af 12. september 1989 til Europarådets  

 generalsekretær i henhold til art. 6, stk. 3, 2. afsnit, i konventionen af 6.  

 maj 1963, som ændret ved ovennævnte protokol, meddelt, at Spanien anser en  

 persons militære forpligtelser for opfyldt, når vedkommende indtil 1. januar  

 i det år, vedkommende fylder 34 år, har haft fast bopæl i en kontraherende  

 stat, hvor vedkommende også er statsborger.
 Endvidere har Spanien ved en erklæring til Europarådets generalsekretær i  

 henhold til art. 3 i ovennævnte protokol meddelt, at kun protokollens  

 ændringer af kap. 2 i konventionen af 6. maj 1963 finder anvendelse i forhold  

 til Spanien.
Udenrigsministeriet, den 23. november  

 1989 F.M.
