Bekendtgørelse om undtagelse af selskaber fra lov om offentlighed i forvaltningen I medfør af § 4, stk. 2, i lov nr. 606 af 12. juni 2013 om offentlighed i forvaltningen og efter forhandling med justitsministeren fastsættes:
 § 1. Lov om offentlighed i forvaltningen finder ikke anvendelse på TV 2/DANMARK A/S, TV 2 Networks A/S, TV 2 Radio A/S, TV 2 News A/S, TV 2 DTT A/S og TV 2 BIB A/S.
 § 2. Bekendtgørelsen træder i kraft den 1. januar 2014.
