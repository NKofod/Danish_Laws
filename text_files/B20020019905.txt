Bekendtgørelse om indførelse af et mindstebeløb for  

 udbetaling af eksportrestitution (Bagatelgrænsebekendtgørelsen) I medfør af § 1, stk. 1 og 2 samt § 22, stk. 2, i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v. (bemyndigelsesloven), jf. lovbekendtgørelse nr. 818  

 af  

 3. november 1999, fastsættes:
 § 1.  

  

 En  

 ansøgning om eksportrestitution fører kun til udbetaling, hvis  

 restitutionsbeløbet er på 350 kr. eller derover.
Stk. 2.  

  

 Oplysninger om  

 produktmængde og satsdato for eksportrestitutionen for det produkt, der skal  

 udføres, og som er anført i forudanmeldelsen til de statslige told- og  

 skattemyndigheder, anvendes af myndighederne til at beregne den ansøgte  

 eksportrestitution.
Mangler satsdatoen, lægges datoen for antagelsen af  

 udførselsangivelsen til grund for beregningen, medmindre der senest på  

 tidspunktet for antagelsen af angivelsen fremlægges en licens med en  

 forudfastsat restitutionssats.
 Stk. 3.  

  

 For udførsler af  

 varemængder, der ifølge de statslige told- og skattemyndigheders bestemmelser  

 ikke skal forudanmeldes, foretages beregningen af det ansøgte  

 restitutionsbeløb  

 ved antagelsen af udførselsangivelsen og på grundlag af oplysningerne i  

 denne.
§ 2.  

  

 Resulterer en ansøgning i et restitutionsbeløb, som er lavere end det, der er  

 nævnt i § 1, stk. 1, underrettes eksportøren herom.
Ansøgningen henlægges  

 herefter af Direktoratet for FødevareErhverv uden videre behandling.
 Stk. 2.  

  

 Afgørelser om,  

 at en ansøgning henlægges som følge af, at den beregnede restitution er  

 mindre  

 end det i § 1, stk. 1, nævnte beløb, kan ikke påklages til højere  

 administrativ  

 myndighed.
 § 3.  

  

 Omfatter en udførselsangivelse flere vareposter med forskellige varekoder i  

 restitutionsnomenklaturen eller den kombinerede nomenklatur, udgør hver af  

 varekoderne en selvstændig ansøgning og beregnes hver for sig i forhold til  

 det  

 i § 1, stk. 1, nævnte beløb.
 Stk. 2.  

  

 For måneds- og  

 periodeopgørelser foretages beregningen vedrørende det i § 1, stk. 1, nævnte  

 beløb på grundlag af opgørelsens samlede beløb for hver varekode.
 Stk. 3.  

  

 For produkter,  

 der placeres på oplag under toldkontrol mod eksportrestitution og  

 efterfølgende  

 udførsel, foretages beregningen vedrørende det i § 1, stk. 1, nævnte beløb på  

 det tidspunkt, hvor oplæggelsen finder sted.
 § 4.  

  

 Denne bekendtgørelse træder i kraft den 22. april 2002. Den finder anvendelse  

 på udførselsangivelser, der antages af told- og skattemyndighederne fra og  

 med  

 den 1. maj 2002.
Stk. 2.  

  

 Bekendtgørelse  

 nr. 1344 af 18. december 2000 om opkrævning af gebyr i forbindelse med  

 behandling  

 af ansøgninger om eksportrestitution ophæves.
Bekendtgørelsen finder fortsat  

 anvendelse for udførselsangivelser antaget før den 1. maj 2002.
