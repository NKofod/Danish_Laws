TSS-cirkulære 2000-10. Den vejledende  

 anvisning om goodwill   ikrafttrædelse i goodwill i cirkulære i ikrafttræden Den 28. marts 2000 udsendte Told- og Skattestyrelsen  

 TSS-cirkulære 2000-10, der indeholder den vejledende anvisning om  

 værdiansættelse af goodwill, som vedtaget af  

 Ligningsrådet.
 Af cirkulærets punkt 7 fremgår det om  

 cirkulærets ikrafttræden, at den i cirkulæret indeholdte  

 anvisning; "....... finder anvendelse på afgørelser, der  

 træffes fra og med den 1. april 2000".
 Da Told- og Skattestyrelsen er blevet spurgt om, hvordan  

 denne formulering skal forstås, finder Told- og Skattestyrelsen  

 anledning til at præcisere ikrafttrædelsesbestemmelsen.
Udgangspunktet for værdiansættelsen af  

 goodwill er handelsværdien.
I mangel af andre holdepunkter for  

 handelsværdien har Ligningsrådet vedtaget den vejledende  

 anvisning om værdiansættelse af goodwill.
 Baggrunden for udarbejdelsen og vedtagelsen af den nye  

 vejledende anvisning om værdiansættelse af goodwill er, at den  

 tidligere anvisning herom blev kritiseret for i en række situationer at  

 nå frem til for høje goodwillværdier.
 Den nye vejledende anvisning skulle - alt andet lige -  

 føre til værdier, der gennemsnitligt ligger tættere  

 på handelsværdien.
Da den nye anvisning således når frem til mere  

 "korrekte" goodwill-værdier end den tidligere anvisning, fandt  

 Ligningsrådet, at den nye anvisning også bør kunne finde  

 anvendelse i verserende sager om goodwill, hvor  ligningsmyndigheden endnu  

 ikke den 1. april 2000 havde truffet endelig afgørelse om  

 værdiansættelsen af goodwill, dvs. hvor ligningen for et givet  

 indkomstår endnu ikke var afsluttet Med "finde anvendelse" skal forstås, at anvisningen  

 og elementerne heri kan påberåbes.
Skatteyder har således  

  ikke noget krav på, at den værdi, der fremkommer efter  

 anvisningen accepteres af skattemyndigheden, da værdien jo kun er  

 vejledende for handelsværdien Også hvor et goodwill-spørgsmål den 1.  

 april 2000 verserede hos skatteankenævnet, Ligningsrådet,  

 Landsskatteretten eller Domstolene, vil anvisningen kunne finde  

 anvendelse.
 Havde skatteyder således indbragt den kommunale  

 skattemyndigheds værdiansættelse af goodwill for  

 skatteankenævnet, og verserede den her den 1. april 2000, havde/har  

 skatteyder således mulighed for at anvende den nye anvisning.
 Endelig vil anvisningen kunne finde anvendelse, hvor der i  

 henhold til skattestyrelsesloven § 34 eller § 35 sker genoptagelse af en  

 skatteansættelse for så vidt angår  

 værdiansættelse af goodwill.
 Når ligningsmyndigheden, Skatteankenævnet,  

 Ligningsrådet, Landsskatteretten eller domstolene har taget stilling  

 til værdiansættelse af goodwill, er det den værdi, der her  

 er fastsat, der er handelsværdien.
 Heraf følger også, at hverken  

 skattemyndighederne eller skatteyderne kan begære genoptagelse af en  

 værdiansættelse af goodwil udelukkende begrundet i, at der er  

 kommet en ny anvisning, idet anvisningen alene er vejledende for  

 handelsværdien.
