 Skattedepartementet udtalte, at i tilfælde, hvor både afdøde og  

 efterlevende ægtefælle er bosat i Vesttyskland, kan lovens § 14 A, stk. 1,  

 kun finde anvendelse, når ægtefællerne har haft Gutergemeinschaft (sædvanligt  

 formuefællesskab).
 En skifteret forelagde en forespørgsel om udsættelse af afgiftspligtens  

 indtræden efter arveafgiftslovens § 14 A, stk. 1, i et tilfælde, hvor både  

 afdøde og den efterlevende ægtefælle var bosat i Vesttyskland.
 Skattedepartementet udtalte, at formueforholdet mellem ægtefæller efter  

 tysk ret bestemmes af følgende retsinstitutter:
1) særeje (Gutertrennung) 2) særeje med fælleseje om erhvervelser under ægteskab.
Arveretlige  

 erhvervelser falder dog ind under særeje. (Zugewinngemeinschaft) 3) fælleseje (Gutergemeinschaft).
 Reglerne i arveafgiftslovens § 14 A, stk. 1, kan kun finde anvendelse,  

 hvis ægtefællerne har levet i sædvanligt formuefællesskab, dvs. har haft  

 »Gutergemeinschaft«.
 Det tilføjedes, at »Zugewinngemeinschaft« er den legale ordning.
