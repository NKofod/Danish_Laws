(Til rektorerne for samtlige  

 gymnasieskoler, samtlige amtskommuner og Københavns og Frederiksberg kommuner) I henhold til bekendtgørelse nr. 589 af 10. september 1987  

 (gymnasiebekendtgørelsen) fastsættes følgende om klasser og hold i gymnasiet.
I.
Klasser.
Ved en klasse forstås en undervisningsenhed, der etableres  

 ved undervisningens begyndelse i 1.g og hvis elever undervises sammen i de  

 obligatoriske fag for elever på begge linjer.
Det samlede antal klasser i amtskommunen henholdsvis Københavns og  

 Frederiksberg kommune fastsættes af amtsrådet henholdsvis skoledirektionen og  

 kommunalbestyrelsen.
Antallet af klasser ved den enkelte gymnasieskole  

 fastsættes af fordelingsudvalget efter reglerne i bekendtgørelse om optagelse  

 i 1. gymnasieklasse.
 Antallet af elever i den enkelte klasse må ikke overstige 28. Hvis en  

 klasse omfatter elever fra såvel den sproglige linje som den matematiske  

 linje (dvs. sproglige og matematiske elever, der undervises sammen i de  

 obligatoriske fag for elever på begge linjer), regnes den for en sproglig  

 klasse ved opgørelsen af antal valghold, jfr. gymnasiebekendtgørelsens § 10.
II.
Hold.
Ved et hold forstås en undervisningsenhed (en gruppe elever), der  

 undervises sammen i et fag i et år.
Et 2-årigt undervisningsforløb i et fag  

 tæller således som to hold.
Et hold kan bestå af elever fra samme klasse  

 eller fra flere klasser.
 Antallet af hold til valgfag samt fortsætter- og begyndersprog fastsættes  

 efter regler i gymnasiebekendtgørelsens kapitel III (se nedenfor).
 Antallet af elever på et hold må ikke overstige 28.
III.
Valgfag.
 Den enkelte skoles tilbud af valgfag fastsættes af amtskommunen efter  

 reglerne i gymnasiebekendtgørelsens § 9.
IV.
Antal hold til valgfag samt fortsætter- og begyndersprog.
 Ved hver skole skal der hvert skoleår mindst oprettes henholdsvis  

 videreføres det antal hold til valgfag samt fortsætter- og begyndersprog som  

 fremgår af gymnasiebekendtgørelsens § 10. Amtskommunen kan fastsætte et  

 større antal hold for den enkelte skole.
Det mindste antal hold til denne undervisning beregnes et givet skoleår på  

 grundlag af antallet af klasser og fordelingen mellem sproglige og  

 matematiske klasser det pågældende skoleår.
For skoler med højst 15 klasser:  

 24 hold + 2 hold pr. klasse udover 9 (dvs. fra og med den 10. klasse).
 For skoler med mere end 15 klasser: 36 hold + 1 hold pr. klasse udover 15  

 (dvs. fra og med den 16. klasse).
 Hertil lægges i alle tilfælde 2 hold pr. sproglig 1. g.-klasse, 2 hold pr.  

 sproglig 2.g-klasse, 1 hold pr. matematisk 1.g-klasse og 1 hold pr.  

 matematisk 2. g-klasse.
 For skoler med samme antal sproglige klasser og samme antal matematiske  

 klasser i 1., 2. og 3. g fremgår det samlede antal hold - af nedenstående  

 tabel:
 Med hensyn til antallet af hold i skoleårene 1988/89 og 1989/90 henvises  

 til cirkulære om antal hold i overgangsårene.
 Den samlede pulje af hold anvendes til følgende undervisning:
 Skolens tilbud af fortsætter- og begyndersprog fastsættes af rektor.  

 Skolens tilbud af valgfag fastsættes efter reglerne i bekendtgørelsens § 9.
 På alle fortsættersproghold og begyndersproghold kan indgå elever fra  

 begge linjer.
 På følgende højniveauvalgfagshold kan indgå elever fra begge linjer:  

 fortsættersprog, begyndersprog, musik og samfundsfag (jfr. dog bindingerne,  

 se nedenfor).
 På følgende mellemniveauvalgfagshold kan indgå elever fra begge linjer:  

 samfundsfag, biologi, teknikfag, erhvervsøkonomi, datalogi, filosofi, musik,  

 dramatik, idræt, film- og tv-kundskab, geografi og billedkunst.
 Alle mellemniveauvalgfagshold bortset fra geografi på begge linjer samt  

 matematik, fysik og kemi på sproglig linje, kan omfatte elever fra såvel 2.  

 som 3. g.
Rektor afgør med udgangspunkt i skolens tilbud, hvilke hold til valgfag  

 samt fortsætter- og begyndersprog, der oprettes.
Ved afgørelsen skal rektor  

 sikre, at elevernes ønsker opfyldes bedst muligt.
 Elevernes endelige valg af valgfag skal finde sted inden den 1. april året  

 forud, jfr. bekendtgørelsens § 12, og rektor skal inden den 15. maj have  

 truffet afgørelse om, hvilke hold, der oprettes det følgende skoleår.
V.
Bindinger.
 Elever, der har valgt biologi på højt niveau og som undervises på samme  

 biologihold, skal alle modtage undervisning i samme mellemniveaufag, jfr.  

 bekendtgørelsens § 2, stk. 4, og på samme hold, men mellemniveauholdet kan  

 omfatte andre elever.
 Tilsvarende gælder for elever, der har valgt samfundsfag på højt niveau.  

 Da kemi-undervisningen på mellemniveau er forskellig for sproglige og  

 matematiske elever, indebærer dette, at sproglige og matematiske elever med  

 samfundsfag på højt niveau ikke kan undervises på samme samfundsfagshold,  

 hvis de har valgt kemi som mellemniveaufag.
 Elever, der har valgt både matematik og fysik på højt niveau skal  

 undervises på særskilte hold i disse fag i 3. g; disse hold må ikke omfatte  

 andre elever.
For skoler, hvis elevtal taler derfor, kan direktoratet dispensere fra  

 kravene om, at eleverne på samme højniveauhold i biologi og samfundsfag skal  

 undervises i samme mellemniveaufag og på samme hold samt fra kravet om, at  

 undervisningen i matematik og fysik på højt niveau skal foregå på særskilte  

 hold for de elever, der har valgt begge disse fag.
Der indsendes konkret  

 dispensationsansøgning herom i perioden mellem elevernes endelige valg og  

 inden den endelige holdoprettelse, dvs. i april måned.
 Der henvises iøvrigt til bekendtgørelsens § 2, stk. 2-8.
VI.
Holdsammenlægninger.
Etablerede parallelhold til fortsætter- og begyndersprog samt 2-årige  

 valgfag kan sammenlægges det andet år, hvis antallet af elever ikke  

 overstiger 28, og hvis den allerede givne undervisning gør det muligt.
Rektor  

 kan ved etableringen af et hold pålægge lærere og elever at samordne  

 undervisningen i en sådan grad, at sammenlægning er mulig.
VII.
Laboratorietimer i fysik, kemi, biologi, naturfag og billed-  kunst  

 samt idræt som valgfag.
 Hvis et hold i ovennævnte fag omfatter mere end 17 elever, vil der kunne  

 ske deling af holdet i forbindelse med elevernes eksperimentelle arbejde.
VIII.
Billedkunst.
 Valghold i billedkunst for elever i 3.g kan inddrage de obligatoriske  

 timer, således at det samlede timetal for valgholdet bliver 6 ugetimer,  

 såfremt der kan ske sammenlægning af obligatoriske hold i et sådant omfang,  

 at det samlede lærertimeforbrug til billedkunst på skolen ikke øges derved.
IX.
Idræt.
For holddannelse i idræt som obligatorisk fag gælder, at to klasser  

 tilsammen normalt udgør et drengehold og et pigehold.
Antallet af elever på  

 idrætshold såvel på obligatorisk niveau som på mellemniveau kan overstige 28  

 forudsat, at der til holdet er knyttet to lærere.
Hvis elevtallet overstiger  

 24, men ikke 28, skønner rektor, om der til holdet skal knyttes to lærere.  

 Rektor udøver dette skøn under hensyntagen til de praktiske forhold på  

 stedet.
Hvis et valghold i idræt på mellemniveau har to lærere regnes det i  

 opgørelsen af valghold stadig som eet hold.
 I svømning, hvor der af hensyn til elevernes sikkerhed må kræves et særlig  

 effektivt tilsyn, skal holdstørrelsen afpasses efter de lokale forhold,  

 herunder hvorvidt der er livredder tilstede i hallen, bassindybden m.v.
 Valghold i idræt kan inddrage de to obligatoriske timer, således at det  

 samlede timetal for valgholdet bliver 6, såfremt det samlede lærertimeforbrug  

 til idræt på skolen derved ikke øges.
X.
Ikrafttræden.
 Dette cirkulære finder anvendelse for de klasser, der påbegynder  

 undervisningen i august 1988.
 Cirkulæreskrivelse af 18. marts 1982 om klasser og hold i gymnasieskolen  

 m.v., RS 01-13, skrivelse vedrørende deling af hold og klasser til  

 laboratorieøvelser af 6. januar 1983, RS 01-13, og skrivelse vedrørende  

 undervisning i fagene musik, formning og kunstforståelse, filmkundskab og  

 dramatik af den 2. august 1982, RS 01-13, finder fortsat anvendelse for de  

 klasser, der har påbegyndt undervisningen før august 1988, og ophæves med  

 udgangen af juli 1990 for så vidt angår gymnasiet.
 P.d.v.
