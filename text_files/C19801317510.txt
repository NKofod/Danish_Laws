 Til samtlige til eksport af fersk kød og fersk fjerkrækød autoriserede  

 virksomheder samt dyrlægerne ved disse.
 Fra den italienske sundhedsminister har man modtaget meddelelse om, at  

 sundhedsattesten for forsendelser af oksekød, svinekød, fårekød, gedekød,  

 hestekød og kød af fjerkræ fra og med den 20. oktober 1980 ved eksport til  

 Italien skal være forsynet med følgende tilføjelse:
 (»kødet hidrører fra dyr, der ikke er behandlet med stoffet østrogen,  

 og som ikke indeholder rester af østrogen«).
Efter forelæggelse af sagen for landbrugsministeriet, der har fundet, at  

 gældende danske bestemmelser giver fornødent grundlag for at afgive den  

 forlangte erklæring, skal man herefter anmode om, at oprindelses- og  

 sundhedsattest for fersk kød, form.
K.K. 1394-1973, og sundhedscertifikat for  

 fersk fjerkrækød, form K.K. 2830-2977, forsynes med denne tilføjelse, der på  

 sædvanlig måde skal forsynes med dato, embedsstempel og den kontrollerende  

 dyrlæges underskrift.
 P.V.V.
