 Klage  

 over delprotese til underkæben, der var dækprotese over to  

  

 tandrødder, og som den kliniske tandtekniker fremstillede på egen hånd uden  

 samarbejde  

 med en tandlæge.
Patientklagenævnet fandt grundlag for kritik af den  

 kliniske tandtekniker i forbindelse med behandlingen af patienten.
Nævnet  

 indskærpede overfor den kliniske tandtekniker at udvise større omhu i sine  

 behandlinger i sit fremtidige virke.
Nævnet lagde vægt på, at der var to  

 tandrødder i underkæben, som protesen red på, og at protesens  

 kant i venstre  

 side fyldte for meget på grund af den ene tandrod.
Nævnet lagde vægt på, at  

 underprotesen på grund af de to tandrødder var en delprotese og ikke en  

 helprotese.
Desuden var det en såkaldt dækprotese, da den dækkede over to  

 tandrødder.
Nævnet lagde vægt på, at de to tandrødder ikke havde fyldninger  

 eller metalkapper, og den ene rod var angrebet af caries.
Begge rødder var  

 desuden umulige at overse.
Nævnet lagde vægt på, at der i den kliniske  

 tandteknikers journalmateriale ikke var dokumentation for, at protesen efter  

 gældende retningslinier var fremstillet i et samarbejde med en tandlæge.
Det  

 var derfor nævnets opfattelse, at den kliniske tandtekniker fremstillede  

 delprotesen til underkæben på egen hånd.
