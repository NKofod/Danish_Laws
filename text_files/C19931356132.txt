Vedlagt fremsendes formularer til brug ved eksport af henholdsvis fersk  

 kød (Form.
KK 700 1993) og fersk fjerkrækød (Form.
KK 710 1993) af dansk  

 oprindelse til de tidligere jugoslaviske republikker, f.eks.
Slovenien og  

 Kroatien.
Form.
KK 700 19932 er en revideret udgave af den efter individuel  

 tilladelse hidtil anvendte attest, som blev udarbejdet på baggrund af  

 oplysninger fra de jugoslaviske myndigheder om attestationskrav.
 Teksten er revideret således, at henvisninger til den jugoslaviske  

 forbundsrepublik samt til jugoslaviske regelsæt er udeladt.
Form.
KK 710 1993 er en forkortet version af Form.
KK 700 1993, idet der i  

 attestationen er udeladt afsnit omhandlede sygdomme hos klov- og hovbærende  

 dyr (*-mærkede i nedenstående oversættelse), således at attesten kan anvendes  

 ved eksport af fersk fjerkrækød.
Fjerkræ af dansk oprindelse inkluderer for  

 så vidt angår denne attest fjerkræ importeret om daggamle kyllinger.
 Det skal bemærkes, at ingen af teksterne er forhandlet med eller formelt  

 accepteret af myndighederne i de pågældende republikker, men erfaringen fra  

 nogen tids brug ved eksport til Kroatien og Slovenien viser, at de reelt  

 accepteres.
Attestationen på Form.
KK 700 1993 lyder i oversættelse:
 »Undertegnede dyrlæge attesterer, at det ovenfor beskrevne kød  

 opfylder følgende betingelser:
- kødet stammer fra slagterier, som er under permanent offentlig kontrol  

 og som er godkendt til eksport til EF og andre europæiske lande; - kødet stamer fra dyr, som har været underkastet undersøgelse før og  

 efter slagtning, og som er fundet sunde uden kliniske tegn på smitsomme  

 sygdomm; - kødet er egnet til menneskeføde; - for kød i kartoner er prduktionsdatoen angivet på kartonen; - kødet er trikinoskopisk undersøgt med negativt resultat;*) - indenfor en radius på 30 kilometer såvel som i oprindelsesbesætningen  

 har der ikke været udbrud af mund- og klovesyge i de sidste 3 måneder frem  

 til slagtetidspunktet, og der har, såfremt svin er omfattet, ikke været  

 tilfælde af klassisk svinepest, smitsomt blæreudslæt hos svin (SVD) eller  

 Teschener-syge;*) - den radioaktive forurening af kødforsendelsen er ikke over det i EF  

 tilladte niveau (600 Bq).« Ved »produktionsdato« i attestationens 4. punkt forstås slagte-,  

 opskærings- eller indfrysningstidspunkt/periode angivet ved måned(er), år  

 samt dato(er) hvis relevant.
 P.V.V.
