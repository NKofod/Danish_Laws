 Der blev klaget over, at lægen ikke foranledigede en nærmere  

 mikroskopisk undersøgelse af knuden.
Klage over manglende mikroskopisk  

 undersøgelse af fjernet knude i låret Patientklagenævnet fandt, at der var grundlag for kritik af den  

 behandling, patienten havde modtaget af lægen, idet der i vurderingen  

 af, om den fjernede knude nærmere skulle undersøges, tillige  

 skulle være indgået en bedømmelse af, om knudens  

 beliggenhed var profund for fascien, om dens størrelse var over 5 cm i  

 diameter samt af knudens væksthastighed.
Patientklagenævnet lagde vægt på, at lægen i  

 journalen beskrev knuden som et lipom, og at det var anført, at knuden  

 blev frilagt og ekstirperet, inklusiv kapsel.
Dette er foreneligt med, at  

 lægen skønnede, at knuden var godartet og velafgrænset,  

 samt at den kunne fjernes og blev fjernet helt.
Imidlertid fremgik det  

 hverken af journalen eller af lægens udtalelser til sagen, hvad der i  

 øvrigt indgik i hans beslutningsgrundlag for at vurdere, at der ikke  

 var indikation for efterfølgende at undersøge den fjernede  

 knude nærmere ved en biopsi.
Ud fra journalen og det i øvrigt til sagen oplyste lagde  

 Patientklagenævnet til grund, at lægen ikke havde overvejet, om  

 et eller flere af ovennævnte kriterier var tilstede på  

 tidspunktet for operationen.
I den forbindelse bemærkede nævnet,  

 at patientens egen læge i sin journal den 19. januar 1999 noterede, at  

 knuden i låret var "mandarinstor". På denne baggrund fandt  

 Patientklagenævnet, at lægen havde udvist manglende omhu og  

 samvittighedsfuldhed ved ikke at have foretaget en korrekt vurdering af den  

 fjernede knude, idet han ikke foranledigede en biopsi af den.
