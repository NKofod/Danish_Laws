 Som Følge af Krigens Ophør har en væsentlig Del af de i  

 Justitsministeriets Cirkulære Nr. 88 af 11. April 1944 angaaende Behandlingen  

 af Lig og Strandingsgods m. v. givne Forskrifter mistet Betydning, medens  

 andre Bestemmelser maa ændres under Hensyn til de nuværende Forhold.
Efter Forhandling med Marineministeriet skal man derfor anmode om, at der  

 i Stedet for Bestemmelserne i nævnte Cirkulære maa blive iagttaget følgende:  

 A.
Indbjergede eller ilanddrevne Genstande.
 1. Lystønder og andre Sømærker:
 Med Hensyn til Strandfogdernes og eventuelle Bjærgeres Pligt til at bringe  

 saadanne Genstande i Sikkerhed og gøre Anmeldelse til Politiet henvises til  

 de almindelige Bestemmelser i §§ 2 og 14 i Strandingslov Nr. 103 af 10. April  

 1895.
Ifølge Justitsministeriets Bekendtgørelser Nr. 14 og 15 af 17. Januar 1942  

 skal Anmeldelse om Bjergning af bortdrevne danske og svenske Sømærker gennem  

 Politimesteren (i København Politidirektøren) afgives til Fyrdirektoratet,  

 Overgaden oven Vanden 60, København.
Om ilanddrevne eller indbjergede  

 Sømærker af anden Nationalitet skal der paa tilsvarende Maade ske Anmeldelse  

 til Fyrdirektoratet.
Opmærksomheden henledes paa, at det er af Betydning for  

 Farvandenes og Sejlruternes behørige Afmærkning, at Fyrdirektoratet saa  

 hurtigt som muligt bliver gjort bekendt med indbjerget Sømærkemateriel.
 Fra Fyrdirektoratet vil der derefter tilgaa, Politimesteren nærmere  

 Meddelelse af Aflevering af Sømærkemateriellet og om Udbetaling af Bjergeløn.  

 For saa vidt angaar danske og svenske Sømærker er der fastsat særlige Regler  

 for Bjergeløænnens Beregning ved henholdsvis ovennævnte Bekendtgørelse Nr. 14  

 af 17. Januar 1942 og Bekendtgørelse Nr. 340 af 7. Juni 1919.
 2. Krigsmateriel:
Anmeldelse om ilanddrevet eller fra Søen indbjerget Krigsmateriel gives  

 gennem vedkommende Politimester til paagældende Marinedistrikt.
Til  

 Krigsmateriel henregnes alt til Krigsformaal beregnet Materiel saasom  

 Krigsfartøjer, Dele af eller Tilbehør til saadanne, Redningsbaade til  

 Krigsfartøjer, Torpedoer, Miner, Ammunition og Sprængstoffer,  

 Farvandsafspærringsmateriel, Minekastnings-, Minesøgnings- og  

 Minestrygningsapparater, Søkort, Spærreballoner, meteorologiske Balloner,  

 Maaleredskaber, Faldskærme og Dele af Luftfartøjer samt Tryksager og  

 skriftlige Optegnelser af enhver Art, for saa vidt de har militær Interesse,  

 herunder ogsaa Skibsdagbøger, Maskindagbøger og tjenstlige samt private  

 Notesbøger.
Undersøgelse og eventuel Uskadeliggørelse af ilanddrevne Søminer,  

 Ammunition, Sprængstoffer, Beholdere eller Bøjer maa af Hensyn til den dermed  

 forbundne Risiko ikke foretages af Politiet, men sker ved Marinedistriktets  

 Foranstaltning.
Saadanne Effekter skal, indtil Uskadeliggørelsen finder Sted,  

 opbevares paa betryggende Maade ved Politiets Foranstaltning, f.
Eks. under  

 stadig Bevogtning - eventuelt med militær Assistance - eller indenfor et  

 afspærret Omraade.
 Om Bevogtning og Afmærkning, Borttransport og Aflevering samt eventuelt om  

 Udlevering til Realisation af ilanddravet eller indbjerget Krigsmateriel  

 træffes iøvrigt nærmere Aftale direkte mellem Politimesteren og vedkommende  

 Marinedistrikt.
Krigsmateriel, som udleveres til Politiet til Realisation, behandles, for  

 saa vidt angaar Spørgsmaalet om Bjergeløn, efter Strandingslovens almindelige  

 Regler.
Derimod ydes der ikke Bjergeløn eller Erstatning til Forstrandsejere  

 for Krigsmateriel, som overtages - eller uskadeliggøres - af de danske  

 sømilitære Myndigheder.
For Paavisning og eventuel Afmærkning af saadant  

 Materiel ydes der Dusører som fastsat nedenfor i Pkt. 4.
 3. Almindeligt Strandingsgods:
 Med Hensyn til andet Strandingsgods end under Pkt. 1-2 nævnt gælder  

 Strandingslovgivningens almindelige Regler, jfr. dog om Statens Ret til at  

 overtage visse krigsvigtige Varer, saafremt Ejeren ikke melder sig, og  

 godtgør sin Ejendomsret de fortsat gældende Regler i Handelsministeriets  

 Bekendtgørelser Nr. 206 af 26. April 1941 og Nr. 20 af 21. Januar 1942 og  

 Cirkulærer Nr. 115 af 26. April 1941, Nr. 240 af 21. August 1941 og Nr. 20 af  

 21. Januar 1942.
 4. Dusører for Paavisning og Afmærkning af Miner,  

 Ammunition og Sprængstof samt for Bjergning af andet Krigsmateriel:
a.
Miner: Til den, der paaviser (anmelder) en drivende Mine, udbetales en  

 Dusør af 20 Kr., naar Paavisningen fører til Minens Uskadeliggørelse, medens  

 den endnu frembyder en Fare for Skibsfarten, dog forudsat, at den paagældende  

 Person ikke har stillet sig til Raadighed for Søværnet eller anden Myndighed  

 til Mineeftersøgning eller Mineuskadeliggørelse.
 For Afmærkning af ilanddrevne Miner ydes der Strandfogederne - eller hvor  

 saadanne ikke er ansat vedkommende Sognefoged - en Dusør paa 8 Kr. for den  

 første i en Maaned afmærkede Mine og 4 Kr. for hver følgende indenfor samme  

 Maaned afmærkede Mine.
Dusørerne udbetales af Marineministeriet efter Indstilling af  

 Søminevæsenet paa Grundlag af de af Mineuskadeliggørelsespersonellet afgivne  

 Indberegninger.
De tidligere til Rigspolitichefen indsendte kvartalsvise  

 Opgørelser over indkomne Anmeldelser om Afmærkning af eller Paavisning af  

 Miner bortfalder derfor.
Henvendelser vedrørende Dusør rettes direkte til  

 vedkommende Marinedistrikt.
De for Tiden verserende Sager angaaende Dusører  

 bør snarest indsendes til Marineministeriet.
b.
For Paavisning af ilanddreven eller drivende Ammunition og  

 Sprængstofeffekter kan der undtagelsesvis udbetales Dusør efter  

 Marineministeriets nærmere Bestemmelse i hvert enkelt Tilfælde.
c.
For saa vidt angaar andet Krigsmateriel, herunder ufarlige Bøjer o.l.,  

 der overtages af de sømilitære Myndigheder, træffer Marineministeriet -  

 eventuelt efter Aftale med vedkommende fremmede Myndighed - i hvert Tilfælde  

 Bestemmelse om Udbetaling af Dusør.
Saafremt Bjergningen af saadanne Genstande har medført særlige Udgifter  

 (bortset fra almindelige Udgifter til Transport til Oplagsplads), som skønnes  

 at burde godtgøres, saasom væsentligt Næringstab, Skade paa Fartøj eller  

 Redskaber, Brændselsudgifter o.l., bør der i hvert saadant Tilfælde gennem  

 vedkommende Marinedistrikt til Marineministeriet indsendes Politirapport med  

 specificeret Angivelse af de paagældende Udgifter eller Tab og fornøden  

 Dokumentation til Brug ved Bedømmelse af, hvorvidt Godtgørelse maatte være  

 berettiget.
B.
Indberetning om Forlis og Strandinger.
I Medfør af § 13 i Lov Nr. 85 af 30. Apri 1909 om Tillæg til  

 Strandingsloven paahviler det enhver Politimester, der kommer til Kundskab om  

 Forlis eller Stranding indenfor sit Embedsomraade, snarest muligt at give  

 Meddelelse derom til Marineministeriet.
Denne Meddelelse vil indtil videre  

 være at afgive telefonisk eller telegrafisk til Chefen for det paagældende  

 Marinedistrikt (for den sydligste Del af det østjydske Marinedistriks  

 Vedkommende dog til Marinestationen i Sønderborg). Tilsvarende Indberetning  

 vil være at afgive i alle Tilfælde, hvor Politiet kommer til Kundskab om  

 andre Søulykker i Farvandene omkring de danske Kyster (ogsaa udenfor dansk  

 territorialt Farvand), saasom Minesprængninger, Kollisioner o.l. samt  

 Nødlanding eller Nedstyrtning af Luftfartøjer over Havet.
Man indskærper Nødvendigheden af, at denne Indberetningspligt nøje  

 overholdes, og at Indberetning afgives saa hurtigt som muligt og med  

 fyldestgørende Indhold.
Samtidig bortfalder de i Justitsministeriets  

 Cirkurlære Nr. 85 af 25. Maj 1928 paabudte Indberetninger til Ministeriet for  

 Handel, Industri og Søfart angaaende Strandinger, andre Søulykker og  

 lignende.
 Man anmoder om, at Politikredsens Strandfogder maa blive gjort bekendt med  

 de foranstaaende Bestemmelser, og vedlægger et Antal Eksemplarer af  

 Cirkulæret til Brug for Strandfogderne.
 Justitsministeriet, den 27. Februar  

 1948.
 Busch-Jensen.
/N.
Schaumburg-Christensen, fg.
