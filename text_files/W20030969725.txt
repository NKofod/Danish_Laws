Landsskatteretskendelse af 29. august 2003 vedr.
Sukkerkvote  

  fradrag for køb A klager for indkomstårene 1998 og 1999 over, at de stedlige  

 skattemyndigheder ikke har godkendt fradrag vedr. køb af sukkerkvote, hhv.  

 5.022 kr. og 12.888 kr.
 Det fremgår af sagen, at klageren, der er landmand, ligesom en  

 række andre landbrugere vest for Storebælt har købt ekstra sukkerkvoter fra  

 Sukkerfabrikken B A/S.
 Den omhandlede sukkerkvoteordning var oprindeligt en ren dansk  

 ordning, men den administreres i dag  ligesom mælkekvoteordningen  

  overordnet  

 af EU med det formål at sikre sukkerroedyrkerne et vist prisniveau  

 differentieret efter produktionskvoter (A og B) primært gennem beskyttelse af  

 den ydre grænse og eksporttilskud.
 B A/S ønskede af hensyn til en bedre kapacitetsudnyttelse varigt  

 at overføre et kontraktkvantum fra fabriksområderne øst for Storebælt til  

 kontraktområdet hørende til C Sukkerfabrik over årene 1997, 1998 og 1999. I  

 den  

 forbindelse blev sukkerroedyrkerne øst for Storebælt tilbudt betaling for at  

 opgive dyrkningsretten til sukkerroerne, idet de til gengæld skulle modtage  

 et  

 beløb beregnet pr. ton pol-sukker, de afstod dyrkningsretten til.
De sukkerroedyrkere vest for Storebælt, der havde ejendomme med  

 dyrkningsret, og som opfyldte visse nærmere angivne krav, kunne erhverve  

 yderligere dyrkningsret til sukkerroer over den nævnte 3 års periode.
B A/S  

 har  

 oplyst, at ca. 90 % af sukkerroedyrkerne vest for Storebælt kunne opfylde  

 disse  

 krav, og at samtlige af disse forventedes at ansøge om tildeling af  

 yderligere  

 dyrkningsret.
Den gennemsnitlige tildeling i hvert af de 3 år skulle blive på  

 3,44 tons polsukker, svarende til en kontraktudvidelse på 8,7 %. Betalingen  

 for  

 denne kontraktudvidelse ville i gennemsnit andrage 2.924 kr., hvis beløbene  

 var  

 skattefrie og i modsat fald det dobbelte.
Sukkerfabrikkerne indgik individuelle kontrakter med  

 roedyrkerne.
Kontrakterne er underlagt EU-bestemmelser om bl.a. minimumpriser  

 og brancheaftaler.
I brancheaftalen er i detaljer fastlagt en række forhold  

 mellem dyrkerne (De Danske Sukkerroedyrkere) og fabrikanten (B A/S)  

 vedrørende  

 kvoteforhold, leveringsbetingelser, og ekstra betaling/fradrag for kvalitet  

 m.v.
 Sukkerkvoterne kan flyttes direkte mellem landmænd lokalt, men  

 kun når der samtidig flyttes jord, enten gennem køb eller gennem forpagtning,  

 på samme måde som ved flytning af mælkekvoter direkte mellem landmænd lokalt.  

 Sukkerkvoten (dyrkningsretten) hviler således på jorden og ikke på ejeren af  

 ejendommen.
 Hvis en ejendom med sukkerkvote sælges, kan ejeren ikke medtage  

 sukkerkvoten til en anden ejendom, og i forpagtningsforhold tilhører  

 sukkerkvoten ejeren (bortforpagteren) af ejendommen.
For mælkekvoter har det såkaldte mælkeudvalg gennem årene  

 tillige administreret forskellige købs- og salgsordninger til indirekte  

 omfordeling af kvoterne.
En sådan indirekte omfordeling af sukkerkvoterne var  

 baggrunden for klagerens køb af ekstra sukkerkvote.
Told- og Skattestyrelsen udtalte sig den 20. november 1996  

 overfor Landbrugsrådet i en orienterende skrivelse om de skattemæssige  

 konsekvenser for de landmænd, der afstod henholdsvis købte sukkerkvoter i  

 henhold til brancheaftale indgået mellem Danske Sukkerroedyrkere og B A/S.  

 Det  

 fremgår heraf bl.a., at Told- og Skattestyrelsen på det foreliggende grundlag  

 anså det vederlag som modtoges for afståelse af dyrkningsret for  

 skattepligtig  

 indkomst som erstatning for fremtidigt indtægtstab, jf. statsskattelovens §  

 4.  

 Endvidere fremgår, at Told- og Skattestyrelsen anså den betaling for  

 dyrkningsretten som erlagdes fra køberside for at have karakter af en  

 driftsudgift efter statsskattelovens § 6 a.
Styrelsen bemærkede  

 afslutningsvis  

 i udtalelsen, at den endelige bedømmelse af forholdene henhører under de  

 kommunale ligningsmyndigheder, hvis afgørelse kan påklages til  

 Landsskatteretten.
Endelig kan Landsskatterettens afgørelse indbringes for  

 domstolene.
 Klageren har ved opgørelsen af indkomsten foretaget fradrag med  

 5.022 kr. i 1998 og med 12.888 kr. i 1999.
 De stedlige skattemyndigheder har ved den påklagede afgørelse  

 forhøjet klagerens indkomst med tilsvarende beløb.
 Skattemyndighederne har bl.a. henvist til, at udgiften til køb  

 af sukkerkvote ikke kan fratrækkes, idet der er tale om køb af et formuegode.  

 Vederlag herfor er skattefri for sælgeren og ikke fradrags- eller  

 afskrivningsberettiget for køberen jf. statsskattelovens § 5, stk., 1, litra  

 a.  

 Landsskatteretten har således for så vidt angår vederlag for afståelse af  

 sukkerkvoter  

 i kendelse refereret i SKM2001.379.LSR/TfS 2001.806 statueret, at  

 afståelsesvederlaget blev betalt for tab af indtægtskilde, og dermed var  

 skattefrit efter statsskattelovens § 5 a.
Der kan ikke efter forventningsprincippet støttes ret på  

 tilkendegivelsen fra 1996 fra Told- og Skattestyrelsen, idet der alene er  

 tale  

 om en foreløbig tilkendegivelse med forbehold for ligningsmyndighedernes  

 senere  

 behandling af spørgsmålet.
En bindende forhåndsbesked kan alene indhentes fra  

 Ligningsrådet, jf. reglerne i kapitel 2 A i skattestyrelsesloven.
 Afståelsessummen må betragtes som kompensation for indtægtstab i  

 en uvis årrække, dvs. tilsvarende være betaling for et sådant formuegode.  

 Herved vil der være symmetri mellem den skattemæssige behandling af  

 afståelsesvederlag  

 og anskaffelsessummer.
 Da der endvidere er tale om betaling for retten til fremtidig  

 leverance af sukkerroer - dvs. for at sikre indkomst i en uvis årrække,  

 ligger  

 betalingen udenfor driftsomkostningsbegrebet, der defineres som udgifter, som  

 i  

 årets løb er anvendt til at erhverve, sikre og vedligeholde indkomsten, jf. §  

 6  

 a.
 Dermed falder anskaffelsessummen ind under statsskattelovens §  

 6, sidste pkt., hvorefter den beregnede skatteindtægt er skattepligtig uden  

 hensyn til, hvorledes den anvendes, altså hvad enten den anvendes til  

 formueforøgelse, til forbedring af ejendom eller til udvidelse af næring  

 eller  

 drift m.m., og anskaffelsessummen er dermed ikke fradragsberettiget.
Med hensyn til den subsidiære påstand om afskrivning af  

 anskaffelsessummen efter afskrivningslovens § 40, stk. 2 bemærkes, at  

 sukkerkvoter efter nævnets opfattelse må sidestilles med mælkekvoter og  

 skattemæssigt må behandles på samme måde efter afskrivningsloven og  

 ejendomsavancebeskatningsloven.
I forslaget til den nye afskrivningslov (L  

 102,  

 1997/98 (2. samling)) indgik et forslag om at sidestille mælkekvoter med  

 immaterielle anlægsaktiver.
Forslaget blev ændret ved Folketingets behandling  

 så at de hidtidige regler i ejendomsavancebeskatningsloven for mælkekvoter  

 blev  

 opretholdt.
Anskaffelsessummen for sukkerkvoter kan derfor ikke afskrives  

 efter  

 afskrivningslovens § 40, stk. 2.
 Klageren har overfor Landsskatteretten nedlagt påstand om, at  

 indkomsten nedsættes til det selvangivne.
 Til støtte for den nedlagte påstand har klageren bl.a. gjort  

 gældende, at retstilstanden forud for Landsskatterettens kendelse af 5. juli  

 2001 (SKM2001.379.LSR/TfS 2001.806) må anses at have været således, at der  

 kunne foretages fradrag for det betalte vederlag for erhvervelse af  

 yderligere  

 sukkerkvote (dyrkningsret) som en driftsomkostning i medfør af  

 statsskattelovens § 6, litra a, jf. herunder Told- og Skattestyrelsens  

 skrivelse af 20. november 1996 til Landbrugsrådet, som er fremlagt under  

 sagen.
Af ligningsvejledningen for 1999 pkt.
E.C.5.3 fremgår endvidere  

 følgende:
Om afskrivning på dyrkningsrettigheder vedrørende sukkerroer,  

 se Skat 1990.4.299. Skat 1990.4.299 indeholder en afgørelse truffet af  

 amtsskatteinspektoratet i Maribo den 9. marts 1990 og tillige offentliggjort  

 i  

 TfS 1990.206. Af denne afgørelse vedrørende de skattemæssige konsekvenser for  

 andelshaverne ved overdragelsen af Sukkerfabrikken Nykøbing F Lmt. fremgår  

 bl.a., at salgssummen ved salg af de under den daværende sag omhandlede  

 dyrkningsretter til sukkerroer, skulle beskattes som særlig indkomst, jf. lov  

 om særlig indkomstskat § 2, nr. 5, og at køber i konsekvens heraf ville have  

 afskrivningsret i henhold til lov om særlig indkomstskat § 15, stk. 1.
Klageren har i kraft heraf for så vidt angår de omhandlede  

 indkomstår forud for 2001 haft en retsbeskyttet berettiget forventning om at  

 blive stillet i overensstemmelse med ligningsvejledningens beskrivelse af  

 hidtidig gældende ret.
Udtalelsen fra Told- og Skattestyrelsen af 20.  

 november  

 1996 må tillige  uanset at det af udtalelsen fremgår, at den endelige  

 bedømmelse af forholdet henhører under ligningsmyndighederne  kunne  

 tillægges  

 en vis værdi.
 Landsskatterettens kendelse af 5. juli 2001 kan først tillægges  

 virkning fra og med 2001. Der ses ikke for 1998, 1999 og 2000 at være højere  

 rangerende retskilder, der tilsidesætter henvisningerne i  

 ligningsvejledningen  

 for 1998 og 1999.
 Det er yderligere gjort gældende, at der ikke nødvendigvis skal  

 være symmetri mellem bedømmelsen af købers og sælgers forhold, og at  

 købesummen  

 subsidiært må være afskrivningsberettiget efter ligningslovens § 16 F, stk.  

 2,  

 og ligningslovens § 40, mere subsidiært fradragsberettiget som et udslag af  

 normal driftsrisiko i de respektive indkomstår.
 Landsskatteretten skal  

 udtale:
 Ved rettens kendelse afsagt den 5. juli 2001  

 (SKM2001.379.LSR/TfS 2001.806) udtaltes det bl.a., at vederlaget for salg af  

 de  

 omhandlede dyrkningsrettigheder til sukkerroer måtte anses for ydet som en  

 kompensation for indtægtstab i en uvis årrække, og at vederlaget herefter  

 fandtes  

 omfattet af statsskattelovens § 5 a, og således ikke skattepligtigt.
 Den omhandlede betaling er ydet som et engangsbeløb og ikke som  

 en løbende ydelse, og betalingen vedrører i høj grad selve retten til at opnå  

 afkast.
 Det tiltrædes herefter  i overensstemmelse med principperne i  

 rettens kendelse af 5. juli 2001  at anskaffelsessummen må anses for  

 vederlag  

 for anskaffelse af en indkomstkilde i en uvis årrække, hvilket falder uden  

 for  

 statsskattelovens driftsomkostningsbegreb.
 Dyrkningsretten til sukkeroer kan endvidere ikke anses for en  

 rettighed ifølge en udbytte-, forpagtnings- eller lejekontrakt, jf.  

 afskrivningslovens § 40, stk. 2, samt jf. ligningslovens § 16 F, stk. 2, jf.  

 §  

 16, stk. 1, nr. 3.
For så vidt angår det i ligningsvejledningen for 1998 og 1999  

 citerede vedrørende afskrivningsmulighed for sukkerroekvoter bemærkes, at det  

 citerede fremtræder som en isoleret henvisning til én konkret afgørelse uden  

 generel ligningsmæssig stillingtagen.
Det bemærkes endvidere, at det i den  

 fremlagte udtalelse fra Told- og Skattestyrelsen af 20. november 1996 er  

 anført, at den endelige afgørelse af spørgsmålet henhører under de lignende  

 myndigheder.
 Klageren ses derfor ikke at have haft en retsbeskyttet  

 forventning om at blive stillet bedre, end hvad der i almindelighed følger af  

 gældende ret.
 Da retten herefter ikke finder grundlag for at ændre den  

 påklagede afgørelse, stadfæstes denne.
