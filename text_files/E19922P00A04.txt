A.D.1 Renteindtægter A.D.2 Kursgevinster og -tab (kursgevinstloven) A.D.3 Overskud/underskud vedr. bolig i egen ejendom A.D.1 Renteindtægter Reglerne om indtægt af kapital findes i SL § 4 e.
Herefter omfatter  

 skattepligten indtægter i form af rente af udestående fordringer og udlånte  

 kapitaler udlånt her i landet eller i udlandet med eller uden pant mod eller  

 uden forskrivning.
 Renteindtægter af kapitaler og tilgodehavender i udlandet skal medregnes  

 ved indkomstopgørelsen, selvom beløbet ikke af valutamæssige grunde kan  

 hjemtages.
 Indtægterne medregnes efter kursen på valutaen med nedslag i h.t.  

 begrænsningerne: hjemtagelsesmyndighederne, se LVD.
 Om renter gælder det, at det er et sædvanligt periodisk vederlag til  

 kreditor for at stille kapital til disposition.
 Sådant kapitalafkast beskattes som hovedregel som kapitalindkomst jf.  

 personskattelovens § 4.
Hvis virksomhedsskatteordningen anvendes medregnes renteindtægter der  

 hidrører fra virksomheden til virksomhedsindkomsten.
Se LVE E.G.4.
For bankierer vekselerere og personer, der driver næring ved finansiering  

 med flere, medregnes renteindtægter til den personlige indkomst jf.
PSL § 4,  

 stk. 3.
A.D.1.1 Beskatningstidspunktet Renter kan og skal som hovedregel først medregnes ved indkomst- og  

 formueopgørelsen for det indkomstår, i hvilket de forfalder, lsr. 1960.69 og  

 1963.66. Se A.D.1.1.2 om eventuel periodisering af renter.
 Forfalder renter for en længere periode på en gang f.eks. ved  

 låneoptagelsen eller ved lånets afvikling, skal der ved indkomstopgørelsen  

 for de indkomstår, som perioden omfatter, medregnes den renteindtægt, der  

 vedrører indkomståret.
 Bagudforfaldne renter af indlånscertifikater i pengeinstitutter skal  

 periodiseres, når bagudbetalingen vedrører en periode på over 12 måneder,  

 skd. 73.217.
 Om beskatning af renteindtægter og -udgifter (periodisering) i forbindelse  

 med skattepligtens indtræden og ophør ved til- og fraflytning henvises til  

 LVD, D.A.2.8.
Bank- og sparekassekonti Renter af bank- og sparekassekonti skal ifølge hovedreglen medregnes til  

 indtægten i det indkomstår, hvori de tilskrives og dermed er forfaldne til  

 betaling, og dette gælder, hvad enten de hæves eller ikke, lsr. 1964.43. Det  

 afgørende er bankens eller sparekassens tilskrivningstermin, medens selve  

 tilskrivningen i bank- eller sparekassebogen er uden betydning.
 Har man en sparekassekonto, der har tilskrivningstermin pr. 1. april, skal  

 der ved indkomstopgørelsen for 1992 medregnes renter fra 1. april 1991 til  

 31. marts 1992.
 Såfremt en sådan konto er ophævet i 1992 efter den 1. april, skal de  

 renter, der i forbindelse hermed er tilskrevet kontoen fra 1. april til  

 opgørelsesdatoen, også medregnes i indkomsten i 1992.
 Har man en bankkonto med rentetilskrivning pr. 31. dec., bliver det  

 renterne fra 1. jan. til 31. dec. 1992, der skal medregnes til indkomsten for  

 1992.
 Har banken f.eks. tilskrivningstermin pr. 31. jan., er det renterne fra  

 31. jan. 1991 til 31. jan. 1992, der nu skal medtages på selvangivelsen.
 Er en sådan bankkonto ophævet efter den 31. jan. 1992, skal også renterne  

 fra 31. jan. til ophævelsesdagen medregnes.
Obligationer For obligationer er renteterminerne eksempelvis den 2. jan. og den 1.juli,  

 dvs. at der for 1992 skal medregnes de pr. 2. jan. og 1. juli 1992 forfaldne  

 renter.
Handelsrenter Har man solgt obligationer mellem 2. jan. og 1. juli, skal medregnes  

 renterne pr. 2. jan. tillige med renterne indtil salgstidspunktet.
 Ved lov nr. 888 af 20. dec. 1989 er reglerne således, at vederlag for  

 vedhængende eller godskrevne renter ved overdragelse af rentebærende  

 fordringer, medregnes henholdsvis fradrages, i det indkomstår, hvor handelen  

 afvikles, LL § 5 C.
 Hele den førstkommende termins renteindtægt medregnes på  

 forfaldstidspunktet.
 Reglerne kan skematisk opstilles således:
A.
Køber oppebærer den kommende termins renteindtægt og betaler sælger for  

 de vedhængende renter for perioden fra sidste termin til  

 afviklingstidspunktet.
 Sælger:
 Medregner vederlaget for de vedhængende renter på det tidspunkt, hvor det  

 modtages, dvs. i overdragelsesåret.
 Køber:
Fradrager vederlaget for de vedhængende renter på det tidspunkt, hvor det  

 betales, dvs. i overdragelsesåret.
Hele den kommende termins renteindtægt  

 beskattes i det følgende år.
B.
Sælger oppebærer den kommende termins renteindtægt og godskriver køber  

 renterne for perioden fra afviklingstidspunktet til den kommende termin.
 Sælger:
Fradrager de renter, der er godskrevet køber, på det tidspunkt, hvor  

 renterne godskrives, dvs. i overdragelsesåret.
Hele den førstkommende termins  

 renteindtægt medregnes i det følgende år.
 Køber:
 Medregner de godskrevne renter på det tidspunkt, hvor de modtages, dvs. i  

 overdragelsesåret.
 I de tilfælde, hvor overdragelsen finder sted inden årets sidste termin,  

 sker der ingen ændring: De betalte vederlag modregnes blot i den  

 førstkommende termins renteindtægt.
Regler har virkning for aftaler om overdragelse af fordringer, hvor  

 afviklingen sker den 1. jan. 1990 eller senere.
Reglerne skal anvendes af de  

 skattepligtige, der ikke allerede anvender fuld periodisering af renter.
A.D.1.2 Periodisering Ligningsrådet har vedtaget, at periodisering af renteindtægter og  

 -udgifter kan foretages efter følgende retningslinier:
 Bogførings- og regnskabspligtige kan med virkning for opgørelsen af den  

 skattepligtige indkomst og formue vælge at periodisere renter, således at  

 beregnede renter fra sidste forfaldsdag og indtil statustidspunktet medregnes  

 ved såvel indkomst- som formueopgørelsen for det pågældende indkomstår.
Det er en forudsætning herfor, at samtlige renteindtægter og renteudgifter  

 periodiseres, samt at der til det regnskab, der vedlægges selvangivelsen,  

 gives en specifikation af, hvorledes de renter, der er forfaldne i  

 indkomståret, er reguleret med skyldige, henholdsvis tilgodehavende renter  

 ved årets begyndelse og slutning.
Det én gang valgte princip kan kun  

 ændres efter tilladelse fra de stedlige ligningsmyndigheder, jf.
SD-cirk.  

 1981.23.
 Periodiseringen skal omfatte såvel erhvervsmæssige som private renter.
Den skattepligtige skal ved indkomstopgørelsen for overgangsåret medregne  

 dels årets forfaldne renteudgifter, dels beregnede renteudgifter fra sidste  

 forfaldsdag og indtil statustidspunktet.
Ligeledes skal den skattepligtige  

 det pågældende år indtægtsføre årets forfaldne renteindtægter tillige med  

 beregnede renteindtægter fra sidste forfaldsdag og indtil statustidspunktet.
 Om periodisering af renter i forbindelse med virksomhedsordningen, se LVE,  

 E.6.4.
LL § 5, stk. 4 Ifølge LL § 5, stk. 4, er periodisering af renteindtægter og -udgifter  

 gjort obligatorisk for:
1. selskaber omfattet af lov om visse selskabers aflæggelse af årsregnskab  

 mv., 2. banker, 3. sparekasser, 4. selskaber omfattet af lov om visse kreditinstitutter, 5. investeringsforeninger, der er skattepligtige efter reglerne i  

 selskabsskattelovens § 1, nr.5a (akkumulerende investeringsforeninger).
6. fonde omfattet af lov om erhvervsdrivende fonde og 7. institutioner som nævnt i lov om beskatning af fonde, visse foreninger  

 og institutter mv. § 1, nr.4 (realkreditinstitutter og diverse  

 finansieringsinstitutter). Periodisering er endvidere obligatorisk for  

 personer, der er hovedaktionærer eller hovedanpartshavere i selskaber som  

 nævnt i 1. pkt., og som har mellemregning med disse.
En hovedaktionær, der  

 havde en aftalt uforrentet mellemregningskonto med selskabet, var ikke  

 pligtig at periodisere renteudgiften på et privat banklån, idet han ikke blev  

 anset for omfattet af ligningslovens § 5, stk. 4, Skat 1990.2.130.
LL § 5, stk. 5 Ifølge LL § 5, stk. 5, er der mulighed for, at også skattepligtige, der  

 ikke er bogførings- eller regnskabspligtige, kan opnå Ligningsrådets  

 tilladelse til at fordele renteindtægter og -udgifter over den periode,  

 renten vedrører.
Ligningsrådet kan tillade periodisering for både visse  

 nærmere angivne grupper af skattepligtige og for enkelte skattepligtige.  

 Sådanne tilladelser er endnu ikke givet til lønmodtagere.
A.D.1.3 Debitors insolvens Skyldes manglende betaling af renter debitors insolvens, kan kreditor  

 undlade at medregne de ikke betalte rentebeløb fra det tidspunkt, hvor  

 insolvensen er konstateret.
Insolvensen behøver ikke at være konstateret ved  

 forgæves udlæg eller andre retsskridt, hvis renterne efter en konkret  

 vurdering må anses for at være uerholdelige.
Om debitors fradrag, se A.E.1.
Evt. nedskrivning til 0 - LL § 5 A Ifølge LL § 5 A kan de i et indkomstår forfaldne, ikke betalte  

 renteindtægter nedskrives til 0, selv om renteindtægten ikke kan anses for  

 uerholdelig.
Det er dog en betingelse, at det pågældende rentetilgodehavende  

 ikke er betalt inden for fristen for rettidig indgivelse af selvangivelsen  

 for det pågældende indkomstår, og at den manglende betaling er udtryk for  

 skyldnerens misligholdelse.
Har skatteyderen opnået udsættelse med indgivelse  

 af selvangivelsen - enten automatisk eller efter ansøgning - forlænges  

 fristen for modtagelsen af betalingen tilsvarende.
 Når rentebeløb, der er nedskrevet, bliver betalt, medregnes de i det  

 indkomstår, hvori betalingen sker.
Det er som nævnt en betingelse for nedskrivning, at den manglende betaling  

 skal være udtryk for debitors misligholdelse.
Dette krav modvirker skjulte  

 aftaler, idet misligholdelse normalt indebærer en ret for kreditor til at  

 opsige fordringen til fuld indfrielse.
 Hvis den manglende rettidige betaling skyldes en aftale - eventuelt  

 stiltiende - mellem kreditor og debitor, må der sondres mellem, om aftalen er  

 indgået før eller efter det oprindeligt fastsatte forfaldstidspunkt.
 Har kreditor og debitor før forfaldstidspunktet aftalt, at renten først  

 skal forfalde året efter, udskydes både beskatnings- og fradragstidspunktet  

 til dette efterfølgende år.
Er der derimod givet henstand efter forfaldstidspunktet vil der ikke være  

 tale om misligholdelse, og kreditor kan således ikke nedskrive den ubetalte  

 rente i medfør af § 5A.
Debitor kan i denne situation fradrage den ubetalte  

 rente i det år, renten forfaldt efter den oprindelige aftale.
Personer, der periodiserer deres renteindtægter kan ikke benytte sig af  

 den nævnte nedskrivningsadgang, men skal indtægtsføre renterne, selv om disse  

 ikke er betalt.
Først på det tidspunkt, hvor renterne efter en konkret  

 vurdering må anses for at være helt eller delvis uerholdelige, kan de  

 uerholdelige renter fradrages.
Når et rentebeløb, der er nedskrevet efter § 5A, bliver betalt, skal det -  

 som foran nævnt - medregnes i det indkomstår, hvori beløbet bliver betalt.  

 Hvis den skattepligtiges fulde skattepligt ophører på et tidligere tidspunkt,  

 skal de tilgodehavende renter medregnes ved indkomstopgørelsen for det  

 indkomstår, hvori skattepligten ophører.
Tilgodehavendet skal medregnes efter  

 dets værdi.
Dette betyder, at tilgodehavendet kan medregnes med et lavere  

 beløb end dets pålydende, eventuelt til 0, hvis det må antages, at skyldneren  

 vil være helt eller delvis ude af stand til at betale.
A.D.1.4 Beskatning under særlige forhold Selv om der ikke er ydet særskilt vederlag for vedhængende renter, skal  

 der dog normalt ske beskatning af vedhængende renter hos sælgeren af et  

 pantebrev mv., idet det må antages, at der ved fastsættelsen af salgssummen  

 er inkluderet et sådant vederlag, jf.
Skat 1985.2.46 og Skat 1985.11.316.
 I et tilfælde, hvor en skatteyder vederlagsfrit overdrog nogle gældsbreve  

 til sine børnebørn, kunne der således ikke med skattemæssig virkning bortses  

 fra den beregning af vedhængende renter, der normalt finder sted ved  

 omsætning af rentebærende fordringer, lsr. 1977.74. Se dog lsr. 1973.7, hvor  

 man fandt det betænkeligt at anse salgssummen for at indeholde en godtgørelse  

 for renter, idet pantebrevet allerede ved overdragelsen var i høj grad  

 nødlidende.
En gave til et ufødt barn kan ikke tillægges skattemæssig virkning for  

 indkomstår, hvor barnet ikke er født.
En farmor gav i dec. 1972 120.000 kr.  

 til et barnebarn, som blev født i feb. 1973. Da retten til gaveydelsen måtte  

 anses for suspensivt betinget af barnets fødsel, og da denne betingelse ikke  

 var opfyldt ved udgangen af 1972, kunne gaven ikke tillægges skattemæssig  

 virkning for 1972 og afkastet af gavebeløbet skulle derfor medregnes i  

 giverens indkomst for 1972, ØLD af 11. okt. 1978 (skd. 48.45).
 En skatteyder, der havde deponeret en bankbog til fordel for det  

 offentlige, blev anset for indkomstskattepligtig af renteindtægten af  

 bankbogen, idet deponeringen ikke kunne sidestilles med en effektiv betaling  

 af gælden, skd. 65.160.
 Se i øvrigt A.D.1.7 om rentefritagelse og henstand.
 Tvangsauktion mv.
 Når en ufyldestgjort panthaver overtager en fast ejendom på tvangsauktion,  

 opstår spørgsmålet om panthaveren ved overtagelsen af ejendommen har fået  

 dækning for tilgodehavende renter.
Efter Landsskatterettens praksis fremgår, at når en panthaver, som på  

 tvangsauktion overtager en ejendom ved at byde ind i sit eget pant, opnår hel  

 eller delvis dækning for sit tilgodehavende - herunder påløbne, men ikke  

 betalte renter - må være udgangspunktet, om ejendommens reelle værdi på  

 overtagelsestidspunktet overstiger anskaffelsessummen.
Sælges ejendommen i  

 fortsættelse af overtagelsen på tvangsauktion, kan den kontante salgssum ved  

 det efterfølgende salg tjene som rettesnor for værdiansættelsen på  

 overtagelsestidspunktet.
Med hensyn til opgørelsen af anskaffelsessummen ved ejendommens  

 overtagelse på tvangsauktionen finder retten, at denne skal opgøres som  

 summen af restgælden af de overtagne prioriteter, kursværdien for restgælden  

 af klagerens egne pantebreve efter kursen på erhvervelsestidspunktet samt  

 omkostningerne i forbindelse med tvangsauktionen, jf. bl.a.
Skat 1985.1.14 og  

 Skat 1986.8.516.
 Princippet i Landsskatterettens metode kan rent skematisk gengives  

 således:
 Avancen 20.000 kr. kan dække to terminers rentetilgodehavender.
I praksis vil der normalt foreligge et videresalg af den overtagne ejendom  

 efter kort tids forløb, men som det fremgår af de ovenfor omtalte kendelser,  

 er videresalget ikke en betingelse for at konstatere, om der er dækning for  

 tilgodehavende renter.
Er der ikke sket videresalg i fortsættelse af  

 ejendommens overtagelse, må det efter et konkret skøn afgøres, om ejendommens  

 faktiske værdi på overtagelsestidspunktet giver dækning for tilgodehavende  

 renter.
Nødlidende fordringer Når en nødlidende fordring overdrages eller indfries til underkurs, skal  

 der også ske en bedømmelse af, hvorvidt der kan anses at være opnået dækning  

 for renterestancer.
Skattemæssigt gælder der ingen fast regel for, hvor stor en del af overdragelsessummen der eventuelt kan anses for renter, og  

 hvor stor en del der kan henføres til hovedstolen.
Spørgsmålet må afgøres konkret under hensyn til fordringens kursværdi på  

 overdragelsestidspunktet.
Der må foretages en ansættelse af fordringens  

 kursværdi, og hvis vederlaget overstiger denne værdi, kan beskatning af  

 opnået fyldestgørelse af renter (helt eller delvis) finde sted, jf.
Skat  

 1987.7.518.
A.D.1.5 Indskudsbeviser og indskud på særlige rentevilkår Flere pengeinstitutter har særlige former for anfordringskonti.
Der  

 indskydes et efter de til enhver tid gældende renteforhold bestemt beløb på  

 hvert bevis, og yderligere indskud på samme bevis kan ikke foretages.
Hver  

 fulde måned opskrives bevisets værdi successivt med forud fastsattebeløb,  

 således at bevisets indfrielsesværdi f.eks. efter 5 år er 1.000 kr.
Det  

 tilskrevne beløb (renterne) kan ikke hæves særskilt, men hele indeståendet  

 kan hæves på anfordring.
Tilvæksten noteres ikke på beviset, men bevisets  

 indfrielsesværdi (incl. tilvæksten til enhver tid) kan aflæses af en til  

 indskyderen udleveret tabel.
Bevisejeren skal ved opgørelsen af sin  

 skattepligtige indkomst medregne bevisets værdistigning i årets løb.
Denne  

 stigning udregnes efter nævnte tabel som differencen mellem bevisets værdi  

 ved oprettelsen, eventuelt indkomstårets begyndelse, og sidste skæringsdag  

 inden for indkomståret.
Ved formueopgørelsen medregnes bevisets  

 indfrielsesværdi ved indkomstårets udløb.
En bank påtænkte at modtage indlån med 1 års opsigelse, dog med mulighed  

 for tidligere ophævelse mod rentedekort.
Renten beregnes og forfalder  

 helårligt.
Den samlede forrentning af indlånet beregnes således:
 Renten afhænger således af kursudviklingen mellem D-mark og danske kroner  

 og kan i ekstreme tilfælde endog blive negativ.
 Ligningsrådet gav bindende forhåndsbesked om, at det som grundrente  

 betegnede afkast af den beskrevne indlånsform skattemæssigt skal behandles  

 som rente.
Tillægget til grundrenten kan efter Ligningsrådets opfattelse ikke anses  

 som en rente i skattemæssig forstand.
Tillægsbeløbet skal beskattes efter  

 kursgevinstloven som en kursregulering af hovedstolen og således  

 skattemæssigt behandles som kursgevinst/tab på fordringer henholdsvis gæld i  

 danske kroner, Skat 1989.4.350.
 Det merbeløb i forhold til indkøbsprisen, hvormed United States Saving  

 Bonds indfries, skal medregnes ved indkomstopgørelsen for indfrielsesåret,  

 medmindre ejeren har medregnet merbeløbet successivt ved indkomstopgørelsen  

 for de år, hvori han har ejet obligationerne.
I særlige tilfælde anses engangsvederlag, der ydes for at lade et  

 misligholdt pantebrev forblive indestående (undlade at kræve restgælden  

 indfriet fuldt ud), som et supplement til renteindtægten og derfor  

 indkomstskattepligtig.
Det gælder i alt fald, når de oprindelige  

 pantebrevsvilkår opretholdes.
A.D.1.6 Ejerskiftegebyr I visse tilfælde erlægges der ved ejerskifte (af en fast ejendom) i stedet  

 for ejerskifteafdrag et ejerskiftegebyr, f.eks. en procentdel af pantebrevets  

 hovedstol eller restgæld.
Et sådant gebyr er indkomstskattepligtigt for  

 pantekreditor, medens pantedebitor ikke kan fradrage gebyret.
Rykningsgebyr Et engangsvederlag ydet for at opnå en rykningspåtegning på et pantebrev  

 anses for en godtgørelse for en forringelse af pantebrevets vilkår og dermed  

 normalt ikke indkomstskattepligtig.
A.D.1.7 Rentefritagelse og henstand Den person, der rentefrit udlåner penge, skal normalt ikke som indtægt  

 medtage et beløb svarende til den anslåede renteindtægt, der kunne være  

 opnået ved udlån til anden side, jf. bl.a. skd. 60.31, men hvis det rentefri  

 lån modsvares af økonomiske fordele er långiveren skattepligtig af disse  

 fordele.
Dette foreligger f.eks., hvor et kommunalt varmeforsyningsselskab  

 låner et beløb rentefrit hos forbrugerne, der til gengæld får reduceret deres  

 varmebidrag med varmeværkets besparelse i rente.
Tilsvarende gælder, hvis  

 medlemmer af en sportsforening låner foreningen et beløb rentefrit og til  

 gengæld opnår kontingentfritagelse eller -reduktion.
 En skatteyder, der var medlem af en golfklub, havde i lighed med en del  

 andre medlemmer indskudt 10.000 kr. i golfklubben i et forsøg på at  

 reetablere klubbens økonomi.
 Indskuddene skulle tilbagebetales senest efter 10 år og forrentedes ikke.  

 Det var imidlertid på en generalforsamling besluttet, at de medlemmer, der  

 havde foretaget indskud, skulle have en kontingentreduktion på 1.150 kr., som  

 ligningskommissionen havde indkomstbeskattet.
Lsr. fandt, at skatteyderen måtte anses for skattepligtig af hele  

 kontingentreduktionen på 1.150 kr., der måtte anses som skattepligtigt afkast  

 af indskuddet, og som i øvrigt ikke oversteg, hvad der måtte anses som normal  

 forrentning under vilkår som de foreliggende, jf.
Skat 1987.3.213.
Nævnes kan også en bindende forhåndsbesked vedrørende et lånearrangement,  

 hvor en skatteyder påtænkte at optage et banklån på 500.000 kr., der skulle  

 videreudlånes rentefrit til skatteyderens svoger i USA til køb af  

 obligationer eller indsætning i en dansk bank.
Formålet med låneoptagelsen  

 var ifølge skatteyderen, at han skulle have rentefradraget af lånet og  

 svogeren renteindtægten, der beskattes lavere i USA.
Sikkerhed for lånet  

 ville blive stillet af skatteyderen.
Ligningsrådet fandt, at en til renten  

 svarende fordel (modydelse) skulle beskattes hos skatteyderen, idet det på  

 det foreliggende grundlag antoges, at der skulle præsteres modydelse.
En skatteyder havde udlånt et beløb på 425.000 kr. rente- og afdragsfrit  

 til sin afdøde fars tidligere samleverske.
Denne havde købt obligationer for  

 beløbet, hvoraf hun havde oppebåret en renteindtægt på 21.000 kr.  

 Skatteyderen havde håndpant i de pågældende værdipapirer, der var lagt som  

 sikkerhed for lånet i et bankdepot, og salg af værdipapirerne kunne kun ske  

 med samtykke fra hans advokat.
 Skatteyderen havde i samme år påtaget sig en underholdsforpligtelse på  

 10.000 kr. årligt over for den pågældende, svarende til maksimumbeløbet for  

 fradrag af underholdsydelser i henhold til bestemmelsen i LL § 14, stk. 4 (nu  

 § 12, stk. 4).
Højesteret fandt, at skatteyderen ved den omhandlede disposition  

 vilkårligt havde overført det løbende renteafkast af de obligationer, som var  

 erhvervet for låneprovenuet til lånmodtageren.
Da en sådan løbende gaveydelse  

 ikke kunne fradrages ved siden af det af skatteyderen foretagne fradrag på  

 10.000 kr., skulle han beskattes af det af lånmodtageren oppebårne  

 renteafkast på 21.000 kr., jf.
HD af 29. maj 1990, Skat 1990.7.520.
 Afkald på betaling af rente for en enkelt betalingstermin eller for en  

 kortere periode fritager ikke kreditor for beskatning af rentebeløbet,  

 medmindre rentekravet godtgøres at være uerholdeligt, lsr. 1972.69.
 Såfremt afkald på renter derimod gives med virkning for samtlige  

 fremtidige ydelser, beskattes rentebeløbene ikke hos kreditor.
 Når der ydes henstand med betalingen af renter, sker der en udskydelse af  

 beskatningstidspunktet, såfremt henstanden er indrømmet før forfaldstid, idet  

 forfaldstiden i så fald anses udskudt, jf. lsr. 1977.180 og 1980.199.
 Af losr. 1934.95 fremgår, at indrømmelse af henstand efter  

 forfaldstidspunktet ikke ændrer beskatningstidspunktet.
Hovedaktionærers rentefri udlån til selskabet Se herom ligningsvejledningen om aktionærer og selskaber.
A.D.1.8 Indkomstskattefri renter Renter, der tilskrives kapitalpensionsordninger og konti vedrørende  

 pristalsreguleret alderdomsopsparing (indekskonti), skal ikke medregnes i  

 indkomsten, så længe ordningen er omfattet af PL, jf.
PL § 45.
Renter, der i bindingsperioden påløber selvpensionerings- og  

 børneopsparingskonti, skal ikke beskattes, hvorimod renter, der påløber efter  

 bindingsperiodens udløb, skal medregnes ved indkomstopgørelsen.
Dette gælder,  

 uanset hvornår renterne rent faktisk tilskrives.
 Hvor indeståendet på en børneopsparingskonto hidrører fra gaver til barnet  

 ydet af dets forældre, stedforældre eller plejeforældre (der er fuldt  

 skattepligtige her til landet) sker indkomst- og formuebeskatningen efter  

 bindingsperiodens ophør hos giveren indtil udløbet af det kalenderår, hvori  

 barnet fylder 18 år, eller indtil den dato, hvor barnet indgår ægteskab, KSL  

 § 5, stk. 2.
 De præmier, staten yder på boligsparekontrakter og uddannelseskonti, er  

 ikke indkomstskattepligtige, hvorimod de af pengeinstituttet tilskrevne  

 renter skal medtages ved indkomstopgørelsen.
Gravstedskonti Renteafkastet af de såkaldte gravstedskonti anses ikke for at være  

 indkomstskattepligtigt, såfremt 1. arvingerne ved deres underskrift på boopgørelsen har fraskrevet sig  

 rådighedsretten over indeståendet på kontoen, ligesom der er indbyrdes aftale mellem arvingerne om, at ingen skal have fri rådighed  

 over kontoen, 2. kontoen noteres som en gravstedskonto, og 3. der med pengeinstituttet træffes bindende aftale om, at der kun kan  

 hæves på kontoen til dækning af dokumenterede vedligeholdelsesomkostninger på  

 gravstedet.
 Se i modsætning hertil lsr.1981.150, hvor arvingerne havde bevaret  

 dispositionsretten over indeståendet på kontoen og derfor blev anset  

 skattepligtig af deres andel i renter og indestående.
 Udover de under 1-3 anførte betingelser præciseres det:
- at konto alene kan oprettes i forbindelse med dødsfald, - at betingelsen om "dokumenterede vedligeholdelsesomkostninger"  

 forstås således, at pengeinstituttet alene må foretage udbetalinger  

 "efter regning", og - at indeståendet skal tilfalde kirkekassen ved gravstedets sløjfning, - at der ikke kan indsættes en så stor kapital, at den som fond skal  

 registreres i fondsregisteret, - og der kan på kontoen alene indskydes et beløb, der står i rimeligt  

 forhold til udgiften til vedligeholdelse af et bestemt gravsted.
 Det er herved forudsat, at gravstedskontoen ikke er oprettet som formelt  

 selvstændigt skattesubjekt i henhold til fondslovgivningen.
A.D.1.9 Rente af båndlagte kapitaler Selv om en rentebærende kapital er båndlagt, skal renteindtægterne af  

 kapitalen medregnes ved kapitalejerens indkomstopgørelse.
Dette gælder også,  

 hvor båndlæggelsen omfatter renterne, lsr. 1939.122 og 1942.182.
 Såfremt der ikke findes en aktuel kapitalejer, idet den båndlagte kapital  

 ved gavens givelse er definitivt udgået af giverens formuesfære, og retten  

 til kapitalen for gavemodtageren er suspensivt betinget, kan renteindtægterne  

 af den båndlagte kapital ikke beskattes hverken hos giver eller den, der  

 eventuelt senere får ret til kapitalen, når betingelsen opfyldes.
A.D.1.10 Renteindtægter fra udlandet Renteindtægter af kapitaler og tilgodehavender i udlandet skal medregnes  

 ved indkomstopgørelsen, selv om beløbet af valutamæssige grunde ikke har  

 kunnet hjemtages.
Indtægterne medregnes efter kursen for det pågældende lands  

 valuta og med et nedslag under hensyn til begrænsningerne i  

 hjemtagelsesmuligheden, se vejledningen om skattepligt og dobbeltbeskatning,  

 D.B.1.5.
A.D.1.11 Renteindtægt eller dekort Landsskatteretten har i en række kendelser (bl.a. lsr. 1970.170 og  

 1971.64) fastslået, at den rentegodtgørelse, der af en kommune ydes  

 lodsejere, der indbetaler acontobidrag til dækning af kommunens udgifter ved  

 opførelse af kloak- og rensningsanlæg, ikke kan anses indkomstskattepligtig  

 for modtagerne, idet beløbet anses som en i forudbetalingen begrundet  

 skattefri dekort - og ikke en skatteyderen tilfaldende rente ved udlån af  

 kapital, som tilfældet er foran under A.D.1.1.7, hvor "rentefri"  

 udlån modsvares af økonomiske fordele.
Når en kommune efter udførelsen af forskellige arbejder, såsom anlæg af  

 kloaker, byggemodning og lignende, aflægger endeligt regnskab over for de  

 implicerede grundejere, er der til de af grundejerne indbetalte acontobeløb  

 godskrevet renter og renters rente, og på den anden side er der beregnet  

 renter af de af kommunen afholdte udgifter.
I det bidrag, som ved den  

 endelige afregning pålignes de enkelte grundejere, indgår disse rentebeløb.  

 Disse "rentebeløb" anses for en nedsættelse henholdsvis en  

 forøgelse af anlægsudgiften, der hverken skal medregnes eller kan fradrages i  

 grundejernes skattepligtige indkomst.
A.D.1.12 Godtgørelse - overskydende skat Den godtgørelse på 4 pct., der i henhold til KSL § 62, stk. 3, ydes ved  

 tilbagebetaling af overskydende skat, skal ikke medregnes ved  

 indkomstopgørelsen, jf.
KSL § 23, stk. 3.
A.D.1.13 Rentegodtgørelser En række rentegodtgørelser i forbindelse med tilbagebetaling af skatter og  

 afgifter er ikke indkomstskattepligtige for modtageren.
 Det gælder:
 Arveafgift, arveafgiftslovens § 33, stk. 5.
 Gaveafgift, arveafgiftslovens § 33, stk. 5, jf. § 48, stk. 2.
 Overskydende skat, KSL §§ 23, stk. 3, 62, stk. 4 og 62A, stk. 3.
 Pensionsordningsafgift, PL § 39, stk. 3.
 Selskabsskat, SSL § 30, stk. 4.
 Særlig indkomstskat, KSL §§ 23, stk. 3 og 62A. stk. 3.
 Andre rentegodtgørelser er indkomstskattepligtige.
 Det gælder:
 Ejendomsskatter, kom.ejendomssk.lov § 29, stk. 4.
 Kapitaltilførselsafgift, lov om kapitaltilførselsafgift § 12, stk. 3.
 Forrentning af visse tilbagebetalingsbeløb i henhold til  

 Skatteministeriets cirkulære nr. 157 af 14. okt. 1987.
 Procesrente betalt i h.t. lovbek. 1986 1. sept. nr.583 om renter ved  

 forsinket betaling mv. og som skal beregnes efter lovens § 5 skal medregnes i  

 den skattepligtige indkomst.
A.D.1.14 Rentenydelse Indtægt i form af rentenydelse af en kapital, som rentenyderen ikke selv  

 ejer, skal medregnes ved indkomstopgørelsen, jf. ØLD af 13. dec. 1984 (Skat  

 1986.5.305), der statuerede indkomstbeskatning af en arvings årlige  

 rentenydelse i henhold til testamente, uanset at boet havde erlagt arveafgift  

 af den kapitaliserede værdi af rentenydelsesretten.
Afkast af en  

 rentenydelseskapital som er udlagt uden kapitalejer er kapital indkomst,  

 TOLD*SKAT Nyt 1992.6.196.
En løbende udbetaling (rentenydelse) fra en trust i USA til en her i  

 landet hjemmehørende person var skattepligtig efter SL § 4 c.
Beløbet skulle  

 beskattes som kapitalindkomst, bl.a. fordi trustens midler overvejende var  

 anbragt i obligationer, TOLD*SKAT Nyt 1992.17.510.
A.D.2 Kursgevinster og -tab (kursgevinstloven) Kursgevinstloven omhandler den skattemæssige behandling af gevinst/tab på  

 fordringer og gæld i såvel dansk mønt som fremmed valuta.
Loven omhandler  

 endvidere den skattemæssige behandling af terminskontrakter og købe og  

 salgsretter mv. * Kursgevinstloven er senest ændret ved lov nr. 491 af 24.  

 juni 1992, jf. lovbek. nr. 666 af 28. juli 1992. Til kursgevinstloven knytter  

 sig Skatteministeriets cirk. nr. 134 af 29. juli 1992. * Indledning KGL regulerer den skattemæssige behandling af gevinst/tab på  

 fordringer/gæld og terminskontrakter samt aftaler om købe- og salgsretter,  

 jf.
KGL § 1.
 Kursgevinstlovens regler om den skattemæssige behandling af gevinst og tab  

 på fordringer er udtømmende.
 Om den skattemæssige behandling af gevinst/tab på terminskontrakter samt  

 aftaler om købe- og salgsretter mv., se afsnit A.D.2.6.
 Loven omfatter gevinst/tab på fordringer, der opstår hos såvel kreditor  

 ved afståelse eller indfrielse, som gevinst/tab hos en debitor, der frigøres  

 for en forpligtigelse ifølge en fordring.
 Kursgevinstlovens regler gælder som udgangspunkt for alle pengefordringer.  

 Afgørende for bedømmelsen er alene, om der foreligger et retligt krav på  

 betaling i form af penge.
Af fordringer der er omfattet af KGL kan nævnes obligationer, pantebreve  

 og gældsbreve.
Reglerne omfatter imidlertid også helt individuelle  

 fordringer.
Det kan eksempelvis være fordringer der opstår ved salg på  

 kredit, ved løn- og honorartilgodehavender eller ved ganske kortvarige  

 lejlighedslån uden sikkerhedsstillelse.
Som det fremgår af ovenstående, har loven et meget bredt  

 anvendelsesområde.
Nedenstående værdipapirer er dog ikke omfattet af KGL's  

 regler om fordringer og gæld.
Det er præmieobligationer, aktier, anparter,  

 andelsbeviser og omsættelige beviser for indskud i investeringsforeninger  

 (investeringsbeviser). Endvidere er konvertible obligationer undtaget  

 beskatning efter KGL i tilfælde, hvor gevinst/tab medregnes ved  

 indkomstopgørelsen efter reglerne i ABL eller LL § 16 B, herunder  

 udbytteindkomst efter PSL § 4a.
Kredsen af skattepligtige efter kursgevinstloven kan deles op i 3  

 hovedgrupper.
Det er selskaber omfattet af KGL § 2. Næringsskattepligtige  

 personer og dødsboer omfattet af KGL § 3 og personer omfattet af KGL § 7  

 (kursgevinstordningen).
For selvstændige erhvervsdrivende, der ikke anses for  

 næringsskattepligtige efter KGL § 3, men efter SL § 4-6, reguleres  

 skattepligten for gevinst/tab på fordringer/gæld i danske kroner af de  

 almindelige regler i SL.
Dette gælder dog kun hvis fordringen/gælden kan  

 henføres til næringsvirksomheden.
Gevinst/tab på fordringer/gæld der vedrører  

 privatsfæren anses for omfattet af KGL § 7.
De seneste ændringer * Kursgevinstloven er senest ændret ved lov nr. 491 af 24. juni 1992. I  

 det følgende beskrives kort de væsentligste ændringer.
Lovændringen har medført en begrænsning i privatpersoners fradrag for tab  

 på regreskrav på kautioner i fremmed valuta, jf.
KGL § 6, stk. 1. Se nærmere  

 A.D.2.4.1.
Der er foretaget 3 ændringer i KGL § 6 B.
Selskaber skal ved koncernudlån  

 nu medregne valutakursændringer på fordringer i fremmed valuta ved  

 indkomstopgørelsen, jf.
KGL § 6 B, stk. 1. KGL § 6 B, stk. 3, der omhandler  

 koncernbegrebet, er ændret.
Ved bedømmelsen af om selskaber anses for  

 koncernforbundne, ses der bort fra stemmeandele der er opnået på aktier der  

 alene er erhvervet som sikkerhed.
Endelig er der indføjet et stk. 5 i § 6 B.  

 Det er en undtagelsesbestemmelse fra hovedreglen i § 6 B.
Efter bestemmelsen  

 har visse typer af selskaber fradrag for tab på koncernudlån, jf.
KGL § 6 B,  

 stk. 5.
 Om koncernforbundne selskaber, se nærmere A.D.2.2. og S.C.1.3.3.
Der er endvidere i KGL indføjet en bestemmelse vedrørende personers  

 erhvervelse af blåstemplede fordringer for lånte midler.
Bestemmelsen  

 vedrører personer omfattet af kursgevinstordningen, jf.
KGL § 7 A.
Se nærmere  

 A.D.2.1.
KGL § 8, der omhandler opgørelsen af gevinst/tab på fordringer/gæld er  

 ændret.
Den vedrører skattepligtige der har gæld omfattet af KGL § 5, stk. 3  

 og § 5, stk. 4, eller fordringer omfattet af KGL § 6 B.
Se nærmere A.D.2.5 og  

 S.C.1.3.3.
KGL § 10, stk. 3 sidste punktum og § 10, stk. 4, 2. punktum er ophævet med  

 virkning fra og med indkomståret 1986. Bestemmelserne vedrørte den  

 skattemæssige behandling af gevinst på uforrentede obligationer.
Se nærmere  

 nedenfor.
Endelig er KGL § 8 G, stk. 2 ændret. Ændringen vedrører adgangen til  

 mellem indkomstårene at modregne gevinst/tab på ikke-aktiebaserede kontrakter  

 mv.
Se nærmere A.D.2.6. * Systematikken i KGL KGL § 1 definerer de værdipapirer der er omfattet af loven.
Disse  

 værdipapirer kan deles op i 2 hovedgrupper.
Den første gruppe består af  

 obligationer, pantebreve, gældsbreve og andre pengefordringer.
Den anden  

 gruppe består af terminskontrakter og aftaler om købe- og salgsretter.
 Den skattemæssige behandling af gevinst/tab på h.h.v. fordringer/gæld og  

 terminskontrakter mv. reguleres af hinanden uafhængige regelsæt i KGL.
Gevinst/tab på fordringer/gæld reguleres af KGL §§ 4-7 og 8 B.
På  

 fordringssiden reguleres den skattemæssige behandling af §§ 4, 6, 7 og 8 B.  

 På gældssiden reguleres den skattemæssige behandling af §§ 5, 6, 7 og 8 B.
Gevinst/tab på terminskontrakter mv. reguleres af KGL §§ 8 C-8 G.
Se  

 nærmere afsnit A.D.2.6.
 Ud over de ovennævnte generelle bestemmelser, er der bestemmelser der  

 regulerer skattepligten for enten bestemte kategorier af skattepligtige,  

 eller i særlige tilfælde.
Det er for det første gældseftergivelsessituationer, jf.
KGL § 6 A.
Se  

 nærmere afsnit E.L.2.
For det andet er det KGL § 7A, der vedrører den skattemæssige behandling  

 af fordringer købt for lånte midler.
Se nærmere A.D.2.1.
Dernæst er der KGL § 8 B, der vedrører den skattemæssige behandling af  

 gevinst/tab ved skattepligtsophør.
Se nærmere nedenfor.
For det fjerde er der KGL § § 8 og 9 der vedrører principperne for  

 opgørelse af gevinst/tab på fordringer/gæld.
Se nærmere afsnit A.D.2.3 og  

 A.D.2.5.
KGL § 6 B regulerer betingelserne for fradrag for tab på udlån mellem  

 koncernforbundne selskaber.
Bestemmelsen er ændret ved lov nr. 491 af 24.  

 juni 1992. Se nærmere afsnittene A.D.2.2.6 og S.C.1.3.3.
 Der er fortsat skattefrihed for kursgevinster, som private investorer  

 opnår ved salg af fordringer erhvervet før 2. okt. 1985.
* Det skal bemærkes, at KGL § 10, stk. 3 er ændret. Ændringen vedrører den  

 skattemæssige behandling af kursgevinster, opnået på uforrentede børsnoterede  

 obligationer erhvervet før den 2. okt. 1985. Skattepligtige der i 1986 og  

 senere, er blevet beskattet af gevinster på sådanne obligationer, kan få  

 genoptaget deres skatteansættelser ved henvendelse til den kommunale  

 skattemyndighed.
Henvendelsen skal ske inden udløbet af kalenderåret 1993. * Der knytter sig en række overgangs- og ikrafttrædelsesregler til de  

 seneste ændringer af KGL.
Disse regler vil blive nævnt løbende i forbindelse  

 med de enkelte afsnit.
Se i øvrigt nærmere lovbek. nr. 666 af 28. juli 1992.
Fraflytning mv.
KGL § 8 B KGL § 8 B sikrer, at der sker beskatning af kursgevinster og -tab på  

 fordringer eller gæld, som er opnået, men ikke realiseret, afstået eller  

 indfriet, inden skattepligten mv. til Danmark ophører.
Ophør af skattepligt i forbindelse med fraflytning og flytning af  

 skattemæssigt hjemsted, sidestilles med realisation, der kan udløse  

 beskatning efter KGL.
Bestemmelsen har kun betydning i de tilfælde, hvor  

 kursgevinster eller -tab på fordringer eller gæld ville have været  

 skattepligtige ved realisation (afståelse eller indfrielse). Det gælder bl.a.  

 kursgevinster på fordringer, der ikke har opfyldt mindsterentekravet til den  

 pålydende rente og fordringer erhvervet for lånte midler.
 Loven omfatter også overdragelse af aktiver til en ægtefælle, der bor i  

 udlandet.
 Loven har virkning for kursgevinster og -tab, når ophør af skattepligt mv.  

 er sket den 18. feb. 1987 eller senere.
 For skattepligtige efter KSL § 1 og § 2, stk. 1 litra d, samt selskaber  

 omfattet af SSL § 2, stk. 1. litra a, indtræder skattepligten først når de  

 har haft skattemæssigt hjemsted i Danmark i en eller flere perioder på i alt  

 5 år indenfor de seneste 10 år.
Bestemmelsen har virkning for den omhandlede gruppe af skattepligtige, når  

 ophør af skattepligt er sket den 18. feb. 1987 eller senere.
For andre  

 skattepligtige end ovenstående medregnes gevinst/tab efter de hidtil gældende  

 regler.
 Der henvises i øvrigt til Skm. cirk.nr. 134 af 29. juli 1992.
A.D.2.1 Kursgevinstordningen KGL § 7 Som udgangspunkt regulerer mindsterenten den skattemæssige behandling af  

 kursgevinster, som private investorer opnår på fordringer i dansk mønt, jf.  

 KGL § 7. Bestemmelsen regulerer således ikke skattepligten for kursgevinster  

 som fysiske personer, der er næringsskattepligtige efter KGL § 3 opnår på  

 fordringer i dansk mønt.
KGL § 7 regulerer heller ikke skattepligten for  

 fordringer der er erhvervet som vederlag i næring, jf.
KGL § 4. Se nærmere  

 afsnit A.D.2.2.
For en privat investor vil kursgevinsten på en fordring i dansk mønt altid  

 være skattepligtig hvis den ikke opfyldte mindsterentekravet på  

 udstedelsestidspunktet.
Opfyldte fordringen mindsterentekravet, vil  

 kursgevinsten som hovedregel være skattefri for en privat investor.
En  

 undtagelse fra hovedreglen er fordringer erhvervet for lånte midler, jf.
KGL  

 § 7 A.
Fordringer købt for lånte midler - KGL § 7 A * KGL § 7 A er en ny bestemmelse der blev indføjet i KGL ved lov nr. 491  

 af 24. juni 1992. Bestemmelsen er en undtagelse fra hovedreglen i KGL § 7,  

 efter hvilken der er skattefrihed for kursgevinster på blåstemplede  

 fordringer i danske kroner.
KGL 7 A regulerer beskatningen i visse  

 situationer hvor fordringer er erhvervet for lånte midler.
Bestemmelsen  

 vedrører alene private investorer og knytter sig til KGL § 7.
Bestemmelsen har til formål at hindre arrangementer, hvor en privat  

 investor for lånte midler køber blåstemplede fordringer.
Investor vil i  

 sådanne tilfælde få en fradragsberettiget renteudgift på lånet, og en  

 skattefri kursgevinst på fordringerne.
Sådanne arrangementer indebærer typisk  

 et negativt resultat før skat, men et positivt resultat efter skat.
I KGL § 7 A opregnes der to tilfælde for hvornår fordringer anses for  

 erhvervet for lånte midler.
Der opregnes endvidere to tilfælde efter hvilke  

 der ikke sker beskatning efter KGL § 7 A, men efter de almindelige regler i  

 KGL § 7.
 Spørgsmålet om hvorvidt fordringen anses for erhvervet for lånte midler  

 sker efter følgende to kriterier:
1. Hvis det klart fremgår af omstændighederne, at der foreligger en  

 sammenhæng mellem fordringernes erhvervelse og låneoptagelsen.
Dette kan  

 f.eks. være tilfældet, hvis obligationskøb og låneoptagelse sker gennem samme  

 formidler eller udbyder, og obligationerne lægges til sikkerhed for lånet.
2. Hvis der i forbindelse med erhvervelsen af fordringerne er optaget lån,  

 der står i åbenbart misforhold til det kapitalbehov, som den skattepligtiges  

 øvrige virksomhed eller privatforbrug betinger.
Om der foreligger en sådan  

 situation beror på en konkret vurdering af lånets størrelse i forhold til den  

 skattepligtiges økonomiske forhold i øvrigt.
 Opnåelse af usædvanlig kredit sidestilles med låneoptagelse.
 Bestemmelsen indeholder endvidere to betingelser, efter hvilke der ikke  

 sker beskatning af gevinster på fordringer købt for lånte midler.
 1. Situationer hvor den skattepligtige godtgør, at de fradragsberettigede  

 udgifter ved lånet kun overstiger de skattepligtige indtægter af fordringerne  

 med et forholdsvis uvæsentligt beløb.
 Ved opgørelsen af de skattepligtige indtægter af fordringerne skal  

 kursgevinster medregnes før skat.
 Fradragsberettigede udgifter på lånet vil typisk være renter og  

 provisioner samt for realkreditlåns vedkommende tillige bidrag til  

 realkreditinstituttet.
Undtaget fra beskatning efter § 7 A er f.eks. de tilfælde, hvor den  

 skattepligtige optager et almindeligt obligationslån i et realkreditinstitut  

 og beholder obligationerne.
I en sådan situation vil de fradragsberettigede  

 udgifter på lånet kun overstige de skattepligtige indtægter på obligationerne  

 med bidraget til realkreditinstituttet.
Denne forskel anses for at være af så  

 uvæsentligt et omfang, at den ikke er omfattet af bestemmelsen.
 2. Hvis den skattepligtige godtgør, at det samlede resultat vedrørende  

 lånet og fordringerne under et giver et negativt resultat efter skat.
Selv uden at der er sket beskatning af kursgevinsterne, jf.
KGL § 7.
Ved denne resultatopgørelse medregnes på udgiftssiden såvel  

 fradragsberettigede som ikke fradragsberettigede udgifter.
Såvel  

 skattepligtige som skattefri indtægter skal medregnes.
Ved opgørelsen  

 medregnes nettoværdien af indtægter og udgifter.
Særbestemmelsen finder ikke  

 anvendelse ved opgørelsen af eventuelle kursgevinster.
Disse medregnes efter  

 hovedreglen i KGL § 7.
Bedømmelsen af, om lånet og fordringerne under ét giver negativt  

 resultat efter skat, foretages for den skattepligtiges samlede ejer-  

 henholdsvis skyldnerperiode.
Det er således f.eks. uden betydning, om  

 renteudgift og renteindtægt falder i hvert sit indkomstår, så renteudgiften i  

 første indkomstår overstiger renteindtægten væsentligt.
Imod den skattepligtiges påstand kan § 7 A alene bringes i anvendelse,  

 såfremt Ligningsrådet i hvert enkelt tilfælde tiltræder dette.
Formålet  

 hermed er at sikre en ensartet praktisering af bestemmelsen over hele landet.  

 For grupper af skattepligtige, som under ensartede omstændigheder har  

 deltaget i fælles arrangementer med lånefinansieret erhvervelse af  

 fordringer, vil Ligningsrådet kunne træffe bestemmelse for deltagerne under  

 ét.
Hovedparten af de skattebegunstigede arrangementer med lånefinansieret køb  

 af fordringer, som sås udbudt forud for gennemførelsen af § 7 A, opererede  

 med låneoptagelse og køb af fordringer for beløb i en størrelsesorden på  

 mindst 5 mio. kr.
Som udgangspunkt behøver ligningsmyndighederne normalt ikke  

 at interessere sig for beløbsstørrelser på under 1 mio. kr., når der tages  

 udgangspunkt i disse arrangementer.
Overgangsregler - KGL § 7 A Bestemmelsen har virkning for fordringer der erhverves til og med 31. dec.  

 1993. Kursgevinster der opnås på sådanne fordringer, beskattes uanset om  

 gevinsten realiseres efter den 31. dec. 1993.
Fordringer der er anskaffet før, men ikke afhændet den 16. juni 1992 er  

 som udgangspunkt også omfattet af bestemmelsen.
For sådanne fordringer  

 indtræder skattepligten for kursgevinster først den 16. juni 1992, hvis den  

 ikke har været skattepligtig efter de hidtil gældende regler.
I disse  

 tilfælde kan den skattepligtige enten anvende anskaffelseskursen eller kursen  

 den 16. juni 1992 ved opgørelsen af den skattepligtige kursgevinst på  

 fordringerne.
Valget skal træffes samlet for samtlige fordringer under  

 ét.
 I tilfælde hvor kursgevinsten var skattepligtig efter de hidtil gældende  

 regler anvendes anskaffelsessummen.
For fordringer der er erhvervet før den 16. juni 1992 er der en undtagelse  

 fra hovedreglen.
Den gælder i tilfælde, hvor det ikke klart fremgår af  

 omstændighederne, at der er en sammenhæng mellem erhvervelsen af fordringerne  

 og låneoptagelsen. * Mindsterenten har endvidere betydning for skattepligtige efter KGL §§ 2 og  

 3, i de tilfælde hvor disse har gæld i dansk mønt, jf.
KGL § 5. Se nærmere  

 afsnit A.D.2.3.1.
Kredsen af skattepligtige omfattet af kursgevinstordningen er herefter  

 defineret som private investorer samt selvstændige erhvervsdrivende, omfattet  

 af SL §§ 4-6, med fordringer i dansk mønt der ikke anses for omfattet af  

 næringsvirksomheden.
Det er endvidere en betingelse at den skattepligtige  

 ikke anses for omfattet af KGL § 3.
For skattepligtige omfattet af kursgevinstordningen, er gevinster på  

 fordringer i dansk mønt der opfyldte mindsterentekravet på  

 udstedelsestidspunktet som hovedregel skattefri.
Der er ikke fradrag for tab.  

 Om fordringer købt for lånte midler, se ovenfor.
For skattepligtige omfattet af kursgevinstordningen, er kursgevinster på  

 fordringer i dansk mønt, der ikke opfyldte mindsterentekravet på  

 udstedelsestidspunktet altid skattepligtig.
Der er ikke fradrag for kurstab.
Skattepligtige kursgevinster skal ved indkomstopgørelsen medregnes som  

 kapitalindkomst, jf.
PSL § 4, stk. 1, nr. 2.
 Mindsterentekravet gælder for fordringer erhvervet den 2. okt. 1985 eller  

 senere.
Gevinst på fordringer erhvervet før den 2. okt. 1985 er altid skattefri  

 for skattepligtige omfattet af kursgevinstordningen.
Om uforrentede  

 børsnoterede obligationer, se afsnit A.D.2. * Vedr. terminskontrakter mv. omfattet af KGL § 8 C, se afsnit A.D.2.6.
A.D.2.1.1 Mindsterenten Efter KGL § 7 er det som nævnt et krav, at fordringer i danske kroner, der  

 er omfattet af lovens § 1, mindst skal forrentes med en pålydende rente, som  

 ligger tæt på markedsrenten, for at kursgevinsten på fordringen skal være  

 skattefri for kreditor.
Denne rentesats, der kaldes mindsterenten, udregnes  

 på grundlag af markedsrenten og har foreløbig udgjort følgende:
Mindsterenten offentliggøres 5. sidste børsdag forud for den periode,  

 hvori den skal gælde.
Offentliggørelsen sker i Statstidende, i  

 T&S-cirkulærer, på børskurslisten og i diverse fagblade.
 Afgørende for om en fordring opfylder kravet til mindsterenten, er rentens  

 størrelse på tidspunktet for debitors påtagelse af forpligtelsen  

 (stiftelsestidspunktet).
Det er derimod uden betydning, hvorledes renteudviklingen bliver på et  

 senere tidspunkt.
Det betyder, at der kan arbejdes med såkaldte blåstemplede  

 og sortstemplede pengefordringer i dansk mønt.
Hvad angår fordringer i  

 udenlandsk valuta se afsnit A.D.2.4.
Blåstemplede Hvis kravet til mindsterenten er opfyldt på stiftelsestidspunktet, bliver  

 fordringen en såkaldt blåstemplet fordring.
Det betyder, at kursgevinsten er  

 skattefri hvis kreditor er omfattet af kursgevinstordningen.
Omsættes en  

 blåstemplet fordring på et senere tidspunkt, bevarer fordringen den  

 oprindelige status som blåstemplet, og kursgevinsten vil følgelig også være  

 skattefri for den nye kreditor.
 Om den skattemæssige behandling af obligationer købt for lånte midler, se  

 afsnit A.D.2.
Sortstemplet Hvis fordringen ikke opfylder mindsterentekravet på stiftelsestidspunktet,  

 bliver fordringen en såkaldt sortstemplet fordring.
Det betyder, at  

 kursgevinsten til enhver tid er skattepligtig hos kreditor.
Det er således  

 uden betydning, om fordringens rente kommer til at opfylde mindsterentekravet  

 på et senere tidspunkt.
Omsættes en sortstemplet fordring på et sådant senere  

 tidspunkt, bevarer fordringen den oprindelige status som sortstemplet.
Kursgevinsten beskattes, uanset om fordringen afstås eller indfries helt  

 eller delvis.
Eventuelle kurstab er ikke fradragsberettigede.
Se i øvrigt  

 A.D.2.2.
A.D.2.1.2 Er mindsterentekravet opfyldt? Ved afgørelsen af, om en fordring på stiftelsestidspunktet opfylder  

 mindsterentekravet, vil det ikke altid være nok at se på fordringens  

 pålydende rente.
Fordringens rente skal nemlig gøres op i forhold til den  

 højest tilsagte indfrielsessum, således at den pålydende rente svarer til den  

 virkelige forrentning i forhold til den tilsagte indfrielsessum.
Eksempel Det antages, at mindsterenten er 9 pct.
 En fordring udstedes med et pålydende på 100 kr. og rente på 12 pct.
Det er aftalt, at debitor skal tilbagebetale 150 kr.
Kravet efter § 7,  

 stk. 1, er, at den pålydende rente på 12 pct. gøres op i forhold til den  

 tilsagte indfrielsessum på 150 kr.
Herved fås, at den pålydende rente reelt  

 er (12 * 100) : 150 = 8 pct.
Da mindsterentekravet her i eksemplet er 9 pct.,  

 opfylder fordringens pålydende rente på 8 pct. således ikke  

 mindsterentekravet.
Fordringens rente skal basere sig på mindst én årlig  

 rentetilskrivning.
Hvis den månedlige rente er på f.eks. 1 pct., og hvis  

 denne rente tilskrives restgælden hver måned, vil fordringens pålydende rente  

 i kursgevinstlovens forstand blive anset for at være 12 pct.
Hvis der er tale om en rente på f.eks. 20 pct. med tilskrivning kun hvert  

 andet år, skal renten omregnes, så den svarer til en rente med årlig  

 tilskrivning.
Det vil i dette tilfælde svare til en pålydende rente på 9,54  

 pct. p.a. (helårlig, efterbetalt rente).
Overkursreglen KGL § 5, stk. 5 Gæld i såvel dansk mønt som fremmed valuta, der stiftes på sådanne vilkår,  

 at gældens værdi på stiftelsestidspunktet er større end det beløb den skal  

 indfries til, er omfattet af KGL § 5, stk. 5 (overkursreglen). Bestemmelsen  

 gælder uafhængigt af mindsterentekravet.
Bestemmelsen gælder som udgangspunkt alle fordringer der udstedes til  

 overkurs.
En undtagelse fra denne regel er debitors gevinst på gæld til  

 realkreditinstitutter mv., når fordringerne er udstedt med en pålydende  

 rente, der på udstedelsestidspunktet lå indtil 2 procentpoint over  

 mindsterenten, jf.
KGL § 5, stk. 5, 1 pkt.
I alle andre tilfælde beskattes  

 debitor af forskellen mellem lånebeløbet og indfrielsesbeløbet.
Beskatningen  

 sker på det tidspunkt, hvor gælden stiftes.
Efterfølgende ændringer i værdien bl.a. som følge af  

 valutakurssvingninger, skal medregnes efter de almindelige regler for gevinst  

 og tab på gæld.
Om selskaber, se nærmere i afsnit A.D.2.2.6 og S.C.1.3.3. Om  

 personer, se nærmere afsnit A.D.2.4.
 Om bl.a. værdiansættelse, se evt. nærmere Skm. cirk.nr. 134 af 29. juli  

 1992, pkt. 46-50 og 69.
A.D.2.1.3 Stiftelsestidspunktet Som nævnt er det afgørende for en danskmøntet pengefordrings status som  

 blåstemplet eller som sortstemplet, hvilken pålydende rente pengefordringen  

 har på stiftelsestidspunktet.
Det er derfor nødvendigt at fastslå, hvad  

 stiftelsestidspunktet er for forskellige fordringer.
Den mest typiske danskmøntede pengefordring er den børsnoterede  

 obligation.
Der kan her være tale om statsobligationer, statsgældsbeviser,  

 realkreditobligationer og andre obligationer.
Obligationer udstedes ikke mere  

 på papir, men overføres nu elektronisk til registrering på den enkelte  

 obligationskøbers konto i værdipapircentralen.
 Ved statsobligationer og statsgældsbeviser er tidspunktet for skyldnerens  

 påtagelse af forpligtelsen (stiftelsestidspunktet) det tidspunkt, hvor  

 Nationalbanken køber obligationerne af Finansministeriet.
 Ved andre obligationer - herunder kreditforeningsobligationer - er  

 tidspunktet for skyldnerens påtagelse af forpligtelsen det tidspunkt, hvor  

 obligationerne overføres til værdipapircentralen.
 Ved pantebreve, gældsbreve og andre fordringer er det datoen for  

 indgåelsen af aftalen, der er tidspunktet for skyldnerens påtagelse af  

 forpligtelsen.
 Specielt for sælgerpantebreve vil det ofte være indgåelsen af selve  

 ejendomshandelen (slutsedlens dato), der er tidspunktet for påtagelse af  

 forpligtelsen, fordi pantebrevets vilkår er fastlagt i slutsedlen.
Debitorskifte Debitorskifte, som kan ske uden særlig aftale mellem kreditor og debitor,  

 anses ikke som påtagelse af en ny forpligtelse.
Ved et sådant debitorskifte  

 er det tidspunkt, hvor den oprindelige debitor påtog sig gældsforpligtelsen,  

 fortsat afgørende ved bedømmelsen af, om kravet til mindsterenten er opfyldt,  

 jf.
KGL § 7, stk. 2.
 Som eksempel på, at der ved debitorskifte vil være tale om en ny  

 forpligtelse, kan nævnes et privat pantebrev, der bestemmer, at restgælden  

 forfalder ved ejerskifte.
Gave eller arveforskud KGL § 9 Overdragelse og erhvervelse af en fordring ved gave eller arveforskud  

 betragtes som henholdsvis afståelse eller anskaffelse.
Som anskaffelsessum h.h.v. overdragelsessum anvendes værdien, der lægges  

 til grund ved beregningen af gaveafgift eller indkomstskat.
Der ses bort fra  

 de særlige regler i KSL § 33 C om succession ved familieoverdragelse af  

 virksomhed.
Hvis overdragelsen ikke er gaveafgiftspligtig eller  

 indkomstskattepligtig anvendes værdien i handel og vandel på  

 overdragelsestidspunktet.
Indskud - pensionsopsparing Indskud af en fordring på en rateopsparing eller opsparing i  

 pensionsøjemed der er omfattet af PBL sidestilles med afståelse, jf.
KGL § 9,  

 stk. 2. Som afståelsessum anvendes værdien på indskudstidspunktet.
Udlodning  

 sidestilles med erhvervelse.
Som anskaffelsessum anses værdien på  

 udlodningstidspunktet.
A.D.2.1.4 Fordringer med variabel forrentning For variabelt forrentede fordringer i danske kroner finder reglerne i § 7,  

 stk. 1-5, også anvendelse, hvilket betyder, at fordringen på  

 stiftelsestidspunktet skal have en pålydende rente, der opfylder kravet til  

 mindsterenten.
Derudover er der nogle specielle betingelser i § 7, stk. 6. På  

 stiftelsestidspunktet skal fordringens rente opgjort i forhold til den  

 tilsagte indfrielsessum opfylde mindsterentekravet, for at kursgevinsten skal  

 være skattefri hos kreditor.
Efter udstedelsen er skattefriheden af  

 kursgevinsten betinget af, at vilkårene for renteændringer og opsigelse er  

 udformede således, at kursen på fordringen ikke på grund af disse forhold kan  

 afvige væsentligt fra indfrielseskursen.
Hvorvidt kursen på fordringen vil afvige væsentligt fra indfrielseskursen  

 beror på en konkret vurdering.
Det vil bl.a. være afgørende, efter hvilket  

 kriterium den pålydende rente varierer.
Hvis den pålydende rente f.eks.  

 varierer i takt med udviklingen i markedsrenten på tilsvarende fast  

 forrentede fordringer og i øvrigt har en høj grad af sikkerhed samt en  

 relativ begrænset forsinkelse i tilpasningen, vil kursen på fordringen gennem  

 løbetiden være nær indfrielseskursen.
Betingelserne ovenfor vil som udgangspunkt gælde for alle variabelt  

 forrentede stats- og realkreditobligationer.
Disse obligationer vil uden  

 videre kunne opfylde kravet om, at kursen ikke afviger væsentligt fra  

 indfrielseskursen.
Fordringer der udstedes løbende Et problem kan opstå med fordringer, der udstedes løbende.
På  

 udstedelsestidspunktet og indtil det tidspunkt, hvor der skal fastsættes en  

 ny pålydende rente og i øvrigt i hver enkelt rentetermin, vil obligationerne  

 blive udstedt med samme pålydende rente.
I perioder med kraftig rentestigning  

 kan der derfor opstå den situation, at udstedelsestidspunktets mindsterente  

 for fast forrentede fordringer ikke er opfyldt, fordi den pålydende rente  

 først ændres på et lidt senere tidspunkt.
Dette problem vil kun kunne opstå i  

 kortere perioder ad gangen, idet den pålydende rente ændres med en  

 forsinkelse, der med de nuværende låntyper udgør 3 måneder.
 Stats- og realkreditobligationer, der reguleres på denne måde, må anses at  

 opfylde mindsterentekravet.
 Pantebreve og gældsbreve med en tilsvarende regulering opfylder også  

 kravet til mindsterenten.
 Det skal nævnes, at en fordring, hvis kurs alene på grund af manglende  

 sikkerhed ligger under pari, kan anses for at opfylde betingelsen om ikke at  

 afvige væsentligt fra indfrielseskursen, hvis i øvrigt de nævnte betingelser  

 er opfyldte.
Knæklån Fordringer, for hvilke der på forhånd er aftalt forrentning med  

 forskellige rentesatser for adskilte perioder af løbetiden, kaldes ofte  

 knæklån.
Ved disse fordringer skal den forud aftalte rentesats for alle  

 perioder af løbetiden mindst være lig med den mindsterente, der er gældende  

 ved stiftelsen.
I modsat fald er kursgevinsten skattepligtig.
Udbyttegivende gældsbreve Ved udbyttegivende gældsbreve opnår kreditor ret til en rente, hvis  

 størrelse helt eller delvis er afhængig af virksomhedens indtjening.
De  

 udbyttegivende gældsbreve er også omfattet af kursgevinstloven.
Sådanne  

 fordringer skal opfylde mindsterentekravet for at en eventuel kursgevinst er  

 skattefri.
Dette krav kan opfyldes ved i gældsbrevet at fastsætte en  

 minimumsrente, der svarer til mindsterenten på udstedelsestidspunktet.
A.D.2.1.5 Specielt for realkreditlån For realkreditlån, der afvikles som almindelige obligationslån og ikke som  

 kontantlån, gælder det, at den pålydende rente på pantebrevet fra låntager  

 (debitor) er den samme som den pålydende rente på de obligationer, som  

 realkreditinstituttet udsteder.
 Tidspunktet for låntagerens påtagelse af forpligtelsen er det tidspunkt,  

 hvor realkreditinstituttet udsteder obligationerne, dvs. overfører  

 obligationerne til låntagerens konto i værdipapircentralen.
Fremrykning af stiftelsestidspunktet Tidspunktet for skyldnerens påtagelse af forpligtelsen kan dog fremrykkes  

 i to situationer:
1. Tidspunktet for skyldnerens (låntagers) påtagelse af forpligtelsen kan  

 være fremrykket til det tidspunkt, hvor realkreditinstituttet modtager en  

 underskrevet anmodning om udbetaling af et tilbudt lån.
Det forudsætter dog,  

 at realkreditinstituttet senest samtidig med modtagelsen af  

 udbetalingsanmodningen har modtaget et tinglyst pantebrev uden betydende  

 retsanmærkninger eller modtaget sædvanlig garanti for et sådant pantebrev.  

 Endelig er det en forudsætning, at lånets udbetaling finder sted i umiddelbar  

 tilknytning hertil.
 2. Tidspunktet for skyldnerens (låntagers) påtagelse af forpligtelsen kan  

 også være fremrykket, når der er indgået en kurskontrakt mellem låntageren og  

 et pengeinstitut.
Ved kurskontrakter forstås en kontrakt, der indgås med henblik på sikring  

 af en fremtidig ydelse på nye realkreditlån, der hjemtages på et senere  

 tidspunkt.
Kurskontrakten indgås normalt på baggrund af et lånetilbud fra et  

 realkreditinstitut.
Ved indgåelsen af kurskontrakten forpligter  

 pengeinstituttet sig over for låntager (skyldner) til at afregne en  

 obligationspost til en nærmere fastsat kurs.
Efter kontraktens indgåelse  

 tiltræder realkreditinstituttet kurskontrakten.
Herved påtager  

 realkreditinstituttet sig at levere det aftalte antal obligationer, når  

 betingelserne for låneudbetalingen er opfyldt.
Når der indgås en kurskontrakt, anses tidspunktet for skyldnerens  

 (låntagers) påtagelse af forpligtelsen at være det tidspunkt, hvor  

 realkreditinstituttet bekræfter kurskontrakten.
Denne fremrykkelse af  

 tidspunktet for skyldnerens påtagelse af forpligtelsen ved hjælp af en  

 kurskontrakt får betydning ved ændring af mindsterenten.
Ved en forhøjelse af  

 mindsterenten vil obligationerne, der udstedes efter forhøjelsestidspunktet,  

 blive sortstemplede, hvis obligationernes pålydende rente er mindre end  

 mindsterenten.
Men hvis der inden forhøjelsestidspunktet er indgået en  

 kurskontrakt, vil de obligationer, der skal udstedes til opfyldelse af  

 kurskontrakten, kunne udstedes (overføres til værdipapircentralen) også efter  

 en forhøjelse af mindsterenten.
Realkreditinstitutterne kan altså efter en  

 forhøjelse af mindsterenten fortsat sælge obligationer, der nu ikke opfylder  

 den nye mindsterente, til opfyldelse af allerede indgåede kurskontrakter.
Kurskontrakten mellem pengeinstituttet og låntager kan ophæves, hvis  

 låntageren ikke har mulighed for at gennemføre kontrakten som aftalt, eller  

 andre forhold bevirker, at kontrakten ikke gennemføres inden for den  

 fastsatte frist.
I så fald opgøres forskellen mellem obligationernes værdi  

 til dagskurs og den aftalte terminskurs.
Hvis kursniveauet er steget fra  

 kurskontraktens indgåelse til opgørelsestidspunktet, skal lånetageren betale  

 kursdifferencen til pengeinstituttet.
 Hvis en kurskontrakt forlænges, betragtes dette som indgåelse af en ny  

 aftale.
 Hvad angår den skattemæssige behandling af gevinst/tab på kurskontrakter,  

 se nærmere afsnit A.D.2.6.2.2.
Overkursreglen § 5, stk. 5 I forbindelse med en nedsættelse af mindsterenten kan der opstå  

 vanskeligheder, hvis lånetilbuddet har en pålydende rente på mere end 2 pct.  

 point over den nye mindsterente, idet en eventuel overkurs da skal beskattes  

 efter KGL § 5, stk. 5. Til imødegåelse af de vanskeligheder, der således kan  

 opstå ved skifte i mindsterenten vil låntager ofte stå sig ved at indgå en  

 kurskontrakt med et pengeinstitut og lade realkreditinstituttet bekræfte  

 aftalen.
Derved er det muligt at tage hensyn til en ændring i mindsterenten,  

 uden at de på aftaletidspunktet forudsatte betingelser bliver ændret.
Om KGL  

 § 5, stk. 5, se evt. afsnit A.D.2.1.2 in fine.
A.D.2.1.6 Pristalsregulerede fordringer Der findes en del pengefordringer, hvor det på forhånd er aftalt, at den  

 eksisterende restgæld skal pristalsreguleres.
Kursgevinster og kurstab på  

 sådanne indeksregulerede fordringer er hidtil i princippet blevet behandlet  

 på samme måde som andre kursgevinster og kurstab.
Efter KGL § 7 skal  

 indeksregulerede fordringer udstedes med en pålydende rente, der opfylder  

 kravet om mindsterenten på udstedelsestidspunktet, sådan som mindsterenten er  

 beregnet efter § 7, stk. 3 og 4.
 Herfra er der dog nogle undtagelser i lovens § 7, stk. 5, hvorefter der i  

 visse tilfælde gælder en fast mindsterente:
 Fast mindsterente:
 Realkreditinstitutter mv.
For indeksregulerede obligationer, der er udstedt af danske  

 realkreditinstitutter, Dansk Landbrugs Realkreditfond, Kongeriget Danmarks  

 Fiskeribank, Finansieringsinstituttet for Industri og Håndværk A/S og  

 Kreditforeningen af Kommuner i Danmark, er mindsterenten fast 2-1/2 pct.  

 Denne mindsterente reguleres ikke.
Kravet til den pålydende rente betyder, at  

 de nævnte institutter kan udstede indeksregulerede obligationer med pålydende  

 rente på 2-1/2 pct. med den virkning, at indeksopskrivningen og en eventuel  

 kursgevinst er skattefri for kreditor.
Der stilles ikke andre krav til disse  

 obligationer i skattemæssig henseende.
Skibskreditfond Ifølge lov nr. 215 af 23. april 1986 gælder mindsterenten på 2-1/2 pct.  

 også for indeksregulerede obligationer, der er udstedt af Danmarks  

 Skibskreditfond.
Skattefritagelsen for skibskreditfondens indeksobligationer er  

 tidsbegrænset.
Den gælder for obligationer, der udstedes til finansiering af  

 skibsbygningskontrakter, der er indgået efter 1. jan. 1986 og senest 31. dec.  

 1987. Det er endvidere en betingelse, at skibet ifølge kontrakten skal  

 leveres senest 31. dec. 1989.
 Ved lov nr. 767 af 12. nov. 1986 (skibsværftsaftalen) er den særlige  

 ordning vedrørende skibskreditfondens indeksobligationer forlænget, således  

 at mindsterenten på 2-1/2 pct. skal gælde for alle skibskreditfondens  

 obligationer, udstedt til finansiering af skibe, hvor skriftlig aftale om  

 bygning af skibet er indgået senest den 31. dec. 1988 med aftalt levering  

 senest den 31. dec. 1990.
Den del af skibsværftsaftalen, der vedrører skibskreditfondens  

 indeksobligationer, er yderligere forlænget ved lov nr. 74 af 3. feb. 1989.  

 Herefter gælder skattefritagelsen også for indeksobligationer, udstedt af  

 skibskreditfonden til finansiering af skibe, hvor skriftlig aftale om bygning  

 er indgået senest 31. dec. 1991 med aftalt levering senest den 31. dec. 1993.
 Ved lov nr. 120 af 1. marts 1991 er aftalen yderligere forlænget.  

 Skattefritagelsen gælder herefter også indexobligationer, udstedt af  

 Skibskreditfonden til financiering af skibe hvor skriftlig aftale om bygning  

 er indgået senest den 31. dec. 1992 med aftalt levering senest den 31. dec.  

 1994.
 Ved lov nr. 190 af 23. marts 1992 er aftalen yderligere forlænget.  

 Skattefritagelsen gælder herefter også indeksobligationer, udstedt af  

 Skibskreditfonden til finansiering af skibe hvor skriftlig aftale om bygning  

 er indgået senest den 31. dec. 1992 med aftalt levering senest den 31. dec.  

 1995.
Indlån mv. i pengeinstitutter Mindsterenten på 2-1/2 pct. gælder også for indeksregulerede fordringer,  

 der er udstedt af pengeinstitutter (det vil typisk være indlån). Der stilles  

 dog den betingelse for skattefriheden af indeksreguleringen og en eventuel  

 kursgevinst, at indeksreguleringen fuldt ud følger udviklingen i  

 forbrugerprisindekset, nettoprisindekset eller reguleringsprisindekset, som  

 beregnes af Danmarks Statistik.
Ved kravet "reguleres fuldt ud" efter et af de angivne  

 prisindeks forstås, at der fra pengeinstitutternes side ikke må være fastsat  

 nogen grænse for indeksreguleringen.
Den skal ubetinget følge den fulde  

 udvikling i et af de nævnte indeks.
Hvis pengeinstituttet praktiserer et loft  

 eller en bund for indeksreguleringen, er betingelsen for skattefrihed hos  

 kreditor ikke opfyldt.
 Bestemmelsen skal ses i sammenhæng med § 5, stk. 3, der sikrer, at disse  

 pengeinstitutter kun kan fradrage tab ved indeksregulering under nærmere  

 angivne forudsætninger, se afsnit A.D.2.3.1.
Indskudsbeviser udstedt før 2. okt.1985 Vedrørende den skattemæssige behandling af indskudsbeviser udstedt før den  

 2. okt. 1985, se LV 1990 afsnit E.5.3.2.6, side 278.
Hvad omfattes af beskatningen For alle typer af indeksregulerede fordringer (både for dem, hvor  

 mindsterentekravet udregnes efter § 7, stk. 3 og 4, og for dem, hvor  

 mindstekravet efter § 7, stk. 5, fast er 2-1/2 pct.) gælder, at såvel  

 børskursgevinsten som hele indeksopskrivningen er skattepligtigt afkast, hvis  

 den pågældende fordring ikke opfylder kravet til mindsterenten på  

 stiftelsestidspunktet.
Hvis der f.eks. er gevinst på børskursen og tab på  

 indeksreguleringen (eller omvendt), skal kun nettogevinsten beskattes.
A.D.2.1.7 Konvertible obligationer Om den skattemæssige behandling af gevinst/tab på konvertible obligationer  

 i fremmed valuta, se afsnit A.D.2.4.
 Gevinst og tab ved afståelse af konvertible obligationer beskattes efter  

 reglerne i aktieavancebeskatningslovens § 8.
 Konvertible obligationer i danske kroner er imidlertid omfattet af  

 mindsterentereglen i KGL § 7 i de tilfælde, hvor avancen efter  

 aktieavancebeskatningslovens regler ikke skal medregnes til den almindelige  

 indkomst.
 Efter aktieavancebeskatningsloven (ABL) beskattes gevinster og tab på  

 konvertible obligationer på følgende måder:
a) Almindelig indkomst efter reglerne om næring, uanset ejertid, b) almindelig indkomst ved afståelse inden for 3 års ejertid, c) særlig indkomstskattepligt for hovedaktionærer ved afståelse efter 3  

 års ejertid og endelig d) skattefrihed for andre ved afståelse efter 3 års ejertid.
 KGL's regler rammer således kun tilfældene c) og d), hvor en konvertibel  

 obligation indfries af selskabet eller afstås til anden side.
 Ad d.
At en konvertibel obligation i tilfælde d) er omfattet af KGL § 7 betyder,  

 at man skal have fastslået, om den konvertible obligation opfyldte  

 mindsterentekravet på udstedelsestidspunktet.
Opfylder obligationen kravet  

 til mindsterenten vil beskatning ikke finde sted.
Opfylder den konvertible  

 obligation ikke kravet til mindsterenten, vil en kursgevinst, der opnås i  

 tilfælde d), blive beskattet efter KGL § 7.
 Ad c.
Også i tilfælde c) skal det fastslås, om den konvertible obligation  

 opfyldte kravet til mindsterenten på udstedelsestidspunktet.
Opfylder  

 obligationen mindsterentekravet vil beskatning ikke finde sted efter KGL § 7.  

 Kursgevinsten vil derimod være undergivet beskatning som særlig indkomst som  

 nævnt i ABL § 4, stk. 1, 1. pkt.
Opfylder den konvertible obligation ikke mindsterentekravet, vil en  

 kursgevinst, der opnås i tilfælde c), blive beskattet efter KGL.
Det er ikke  

 meningen, at en dobbeltbeskatning skal finde sted både efter KGL og ABL, så i  

 tilfælde, hvor en kursgevinst skal beskattes efter KGL bortfalder beskatning  

 som særlig indkomst efter ABL.
Hvis der bliver tale om at beskatte kursgevinsten på konvertible  

 obligationer, fordi mindsterentekravet ikke har været opfyldt på  

 stiftelsestidspunktet, skal opgørelsen af avancen foretages efter reglerne i  

 ABL.
Det vil for hovedaktionærers vedkommende sige efter gennemsnitsmetoden  

 og for de almindelige aktionærers vedkommende efter aktie-for-aktie-metoden.
 Konverteringen af obligationerne til aktier har ingen skattemæssige  

 konsekvenser.
A.D.2.2 Generelt skattepligtige Personer og dødsboer omfattet af KGL § 3 er omfattet af egentlig  

 næringsbeskatning af gevinst/tab på fordringer og gæld.
Selskaber omfattet af KGL § 2 er generelt skattepligtige af gevinst/tab på  

 fordringer og gæld.
Det er herefter uden betydning for den skattemæssige  

 behandling af selskabers gevinst/tab på fordringer og gæld hvilken  

 næringsvirksomhed det enkelte selskab driver.
 En undtagelse fra denne regel er låneforhold mellem koncernforbundne  

 selskaber.
 Om selskaber, se afsnit A.D.2.2.6 og S.C.1.3.3.
 Hvad angår den skattemæssige behandling af gevinst/tab på  

 terminskontrakter mv. omfattet af KGL § 8 C, se afsnit A.D.2.6.
A.D.2.2.1 Personer og dødsboer KGL § 3 Kredsen af næringsskattepligtige efter KGL § 3 skal på den ene side  

 afgrænses i forhold til personer omfattet af kursgevinstordningen, og på den  

 anden side af næringsskattepligtige personer efter SL §§ 4-6.
I de tilfælde hvor en fordring ikke anses for omfattet af  

 næringsskattepligten efter KGL § 3 eller SL §§ 4-6, er den omfattet af KGL's  

 almindelige regler, jf.
KGL §§ 6 og 7. Se afsnit A.D.2.1 og A.D.2.4.
Efter KGL § 3 skal personer og dødsboer, der er fuldt eller begrænset  

 skattepligtige, medregne gevinster og tab, hvis de driver virksomhed som  

 bankier eller vekselerer.
Det samme gælder, hvis de i øvrigt udøver  

 næringsvirksomhed ved køb og salg af fordringer mv. eller ved finansiering.  

 Se evt. nærmere Skm. cirk. pkt. 9-12.
 Ifølge PSL § 4, stk. 3, skal de foran nævnte personer medregne gevinster  

 og tab til den personlige indkomst.
 Om opgørelsen af gevinst og tab, se afsnit A.D.2.3 og A.D.2.5.
 Om opgørelsen af gevinst og tab på fordringer og gæld i fremmed valuta, se  

 afsnit A.D.2.4.
Opdeling af pantebrevsbeholdningen Der er principielt intet til hinder for, at en skatteyder kan opdele sin  

 pantebrevsbeholdning i en gruppe, hvor de indvundne kursgevinster beskattes,  

 og en gruppe der er private (kapitalanlæg). Dette gælder dog ikke selskaber  

 omfattet af KGL § 2.
Opdeling kan forekomme i tilfælde, hvor en skatteyder med en privat  

 pantebrevsbeholdning fra et vist tidspunkt modtager pantebreve som betaling  

 for vareleverancer eller på anden måde fra dette tidspunkt må anses for  

 næringsdrivende i pantebreve, idet der i så fald skal foretages en opdeling  

 af pantebrevene i relation til erhvervelsestidspunkterne.
Der kan også  

 foretages en opdeling i en gruppe, hvor kursavancerne er skattepligtige, og  

 en gruppe, hvor kursavancerne er skattefri, f.eks. hvor den ene ægtefælle er  

 næringsdrivende i relation til pantebreve og den anden arver pantebreve eller  

 selv køber pantebreve for egne midler.
 Om ejendomsmægleres mulighed for at foretage en opdeling af pantebreve, se  

 afsnit A.D.2.2.4.
Vekselerere I lsr. 1964.114 blev en vekselerer anset for indkomstskattepligtig af  

 opnåede indfrielsesgevinster på pantebreve, som tilhørte hustruen.  

 Landsskatteretten henviste ved afgørelsen foruden til formuefællesskabet  

 mellem ægtefællerne og den stedfundne sambeskatning til omstændighederne ved  

 erhvervelsen.
Det var i denne forbindelse oplyst, at hustruen for egne midler  

 af mandens salgsbeholdning havde købt de pantebreve hun anså for  

 fordelagtigst, ligesom hun ofte overtog de yderligt placerede pantebreve, der  

 var mindre egnet til salg.
 Se også lsr. 1979.166, hvor en fhv. fondsbørsvekselerer blev anset for  

 indkomstskattepligtig af kursavancer på pantebreve, der var erhvervet på et  

 tidspunkt, hvor han stadig drev erhverv, uanset vekselereren angav, at  

 pantebrevene var indkøbt til hustruen i anlægshensigt.
 I lsr. 1985.150 blev en vekselerer ikke beskattet af en kursavance på  

 78.386 kr. ved indfrielse af nom. 300.000 kr. skibskreditobligationer, idet  

 retten fandt tilstrækkeligt grundlag for at anse obligationerne for hele  

 tiden at være holdt uden for vekselererens forretningssfære, og at han havde  

 haft tilstrækkelige indtægter og midler uden for vekselererfirmaet til at  

 dække deres anskaffelse.
A.D.2.2.2 Pantebreve erhvervet som led i næringen Næringssynspunktet finder ikke blot anvendelse på skatteydere, der driver  

 virksomhed med handel med værdipapirer, men også på håndværkere og andre, der  

 erhvervsmæssigt beskæftiger sig med ejendomshandel, eller som modtager  

 pantebreve som betaling for erhvervsmæssige ydelser.
Se f.eks. lsr. 1980.185,  

 hvor en tømrersvend blev anset for indkomstskattepligtig af en kursavance ved  

 afdrag på pantebreve, som han havde modtaget til kurs 50 som løn af det  

 byggeselskab, hvor han var ansat.
 Nedennævnte to højesteretsdomme angiver - for skatteydere, der disponerer  

 inden for markedet for kortvarige private pantebreve - den ramme inden for  

 hvilken Højesteret kan ventes at ville trække grænsen mellem på den ene side  

 den gruppe, der nok virker aktivt, men dog stadig må betragtes som  

 almindelige kapitalinvestorer, der kan oppebære kursavancer  

 indkomstskattefrit, og på den anden side de erhvervsdrivende udøvere af  

 udlånsvirksomhed eller finansieringsvirksomhed, der indkomstbeskattes af  

 disse avancer.
I dommen UfR 1973.472H (Skd. 25.184) (Quant-Hansen) var der tale om en  

 skatteyder, som ikke havde et erhverv, men som havde investeret den  

 væsentligste del af sin formue i pantebreve med ret kort løbetid (fra 4-10  

 år, der for nogles vedkommende blev kortere som følge af indfrielse). Købene  

 finansieredes til dels ved anvendelse af kassekredit.
I nogle tilfælde var  

 pantebrevene udstedt direkte til den pågældende.
Der var aldrig foretaget  

 salg af pantebreve.
Højesteret fandt ikke i de oplyste omstændigheder  

 grundlag for at fastslå, at der var udøvet næringsvirksomhed, der medførte  

 skattepligt af kursavancerne.
Dommen er kommenteret af Jørgen Trolle i UfR  

 1973B, s. 309.
Den anden højesteretsdom er UfR 1975.552H (Hyldahl) (Skd. 35.67), hvor en  

 købmand, der bl.a. var indehaver af 2 detailforretninger inden for  

 manufakturbranchen, havde investeret ledig kapital i pantebreve.
I  

 Højesterets dom anføres: "Indstævntes . . . dispositioner over sin  

 kapital har kun undtagelsesvis bestået i køb af tidligere oprettede  

 pantebreve eller lign., men har i næsten alle tilfældene bestået i udlån, for  

 hvilke der direkte til indstævnte som første kreditor udstedtes pantebreve  

 eller andre gældsbeviser, og indstævnte har således haft væsentlig  

 indflydelse på lånedokumenternes nærmere vilkår.
Den overvejende del af  

 lånene har haft en stipuleret løbetid på ikke over 3 år, og låneforholdenes  

 karakter - og hyppige anvendelse af klausulen om forfald af lånenes hovedstol  

 ved ejerskifte - har medført, at lånenes faktiske løbetid i det overvejende  

 antal tilfælde er blevet kortere end den stipulerede.
Gennem regnskabsårene .  

 . . har den ved lånetransaktionerne indvundne kursgevinst da også været noget  

 større end renteindtægten.
Kursgevinsten findes i hvert fald under disse omstændigheder ikke at være  

 formueforøgelse . . ., men at måtte anses som en del af udbyttet ved en af  

 indstævnte drevet virksomhed med udlån af penge og således i medfør af  

 statsskattelovens § 4, stk. 1a, at være skattepligtig indkomst." Dommen  

 er kommenteret af A.
Blom-Andersen i UfR 1976B, s. 237.
 En direktør, nu bosat i udlandet, beskattedes af indfrielsesgevinster på  

 1.825.500 kr., der ansås for erhvervet som led i skatteyderens næringsvej med  

 udlån af penge (finansieringsnæring). Indfrielsesgevinsterne hidrørte fra  

 lavtforrentede gældsbreve modtaget i forbindelse med placering af provenuet  

 af et aktionærlån i pengeudlån på i alt 8,1 mill. kr., Skat 1988.5.292.
Erstatningskøb Såfremt pantebreve af ovennævnte karakter - hvor kursavancerne er  

 indkomstskattepligtige - sælges og der foretages "erstatningskøb"  

 af andre pantebreve, vil kursavancer på "erstatningspantebrevene"  

 kunne være indkomstskattepligtige, jf. f.eks. lsr. 1982.168, der er omtalt i  

 afsnit A.D.2.2.4 (Advokater).
 I lsr. 1983.129 blev kursavancerne på "erstatningspantebrevene"  

 ikke beskattet under hensyn til, at skatteyderens virksomhed ikke omfattede  

 handel med værdipapirer.
A.D.2.2.3 Vederlag i næringsforhold KGL § 4 KGL § 4 omhandler de tilfælde, hvor fordringen er erhvervet som  

 skattepligtigt vederlag i næring, jf.
SL §§ 4-6. Om afsmitning, se A.D.2.2.5  

 samt skm.cirk. pkt. 13.
 Gevinster og tab på fordringer, omfattet af KGL § 4, medregnes i den  

 personlige indkomst i det indkomstår, hvor gevinsten eller tabet realiseres.
 Betaling for leverancer mv.
Fordringer der modtages som betaling for vareleverancer og  

 tjenesteydelser, anses altid for erhvervet som led i den pågældendes  

 næringsvej, og senere indvundne kursavancer i forhold til det beløb, hvormed  

 fordringen er indgået som betaling, skal medregnes ved indkomstopgørelsen.  

 Der er fradrag for tab.
Reglen omfatter ikke børsnoterede obligationer.  

 Rækkevidden af denne regel belyses af den i UfR 1971.913 (Skd. 19.42)  

 refererede landsretsdom, der fastslog, at et A/S, der drev tømmerhandel og  

 som delvis betaling for træleverancer havde modtaget nogle pantebreve, med  

 rette var anset for indkomstskattepligtig af den ved senere afdrag på  

 pantebrevene opnåede kursavance.
Den omstændighed, at erhvervelsen af  

 pantebrevene ikke var sket som en på forhånd aftalt betaling for  

 leverancerne, men først blev besluttet, da tømmerhandelens tilgodehavende  

 blev nødlidende, fandtes at være uden betydning for beskatningen.
En skatteyder bortforpagtede en isenkramforretning.
Forretningens  

 varelager blev overdraget ved efterfølgende særskilt købekontrakt, hvor en  

 del af købesummen blev berigtiget ved gældsbreve.
Da det drejede sig om  

 særskilt betaling for overdragelse af varelager, ansås kursgevinsterne ved  

 afdrag på gældsbrevene for skattepligtige, lsr.1984.60.
En murermester modtog til delvis berigtigelse af salgssummen for en af ham  

 opført ejendom et pantebrev i en anden ejendom, som ved avanceopgørelsen var  

 nedskrevet til kurs 53. Kursavancerne på dette pantebrev blev indkomstbeskattet i lighed med kursavancerne på et eventuelt  

 sælgerpantebrev i den solgte ejendom, lsr. 1983.127.
 Pantebreve, der er modtaget i skatteyderens erhverv f.eks. som  

 murermester, kan ikke anses for at være overgået til anlægskapital i  

 forbindelse med ophør af erhvervsvirksomhed.
 A.D.2.2.4 Særlige faggrupper mv.
En række faggrupper, der er næringsskattepligtige efter SL §§ 4-6, men  

 ikke omfattet af KGL § 3, anses i almindelighed for skattepligtige af  

 kursavancer på pantebreve.
Afkræftes næringsformodningen i det enkelte  

 tilfælde, anses gevinst/tab for omfattet af de almindelige regler i KGL.
Ejendomshandlere og ejendomsmæglere Ejendomshandlere og ejendomsmæglere anses i almindelighed  

 indkomstskattepligtige af kursavancer på pantebreve, selv om pantebrevene  

 ikke er erhvervet som betaling for solgte ejendomme eller for salærer, lsr.  

 1963.11, 1964.22 og 1968.7, samt UfR 1970.143H. (Walther).
Ved ØLD af 22. marts 1985 (7. afd.nr. 83/1983) blev et anpartsselskab  

 beskattet af kursavancer på pantebreve, der til kursværdi var blevet anvendt  

 som afdrag på købesummen for en større ejerlejlighedsejendom.
Pantebrevene  

 var udstedt til selskabet i forbindelse med salg af en væsentlig del af  

 ejerlejlighederne umiddelbart efter købet af ejendommen.
I lsr. 1968.7 blev en ejendomsmægler anset indkomstskattepligtig af nogle  

 kursavancer på pantebreve, der var erhvervet dels for midler, der hidrørte  

 fra en godtgørelse for udtræden af en pensionskasse, dels fra lånte midler.
I  

 lsr. 1970.98 fandt Landsskatteretten, at der bestod den for  

 indkomstbeskatning af kursavancer fornødne forbindelse mellem skatteyderens  

 indtægtsgivende virksomhed som ejendomsmæglerassistent og  

 pantebrevserhvervelsen.
 I lsr. 1977.112 fandt Landsskatteretten, at to pantebreve, som tilhørte en  

 ejendomsmægler og som begge hidrørte fra handler, han havde formidlet, var  

 erhvervet som et led i den af ham udøvede erhvervsvirksomhed, jf.  

 handelsministeriets bekendtgørelse nr. 401 af 2. dec. 1966 om  

 ejendomsmægleres og ejendomshandleres virksomhed § 5, stk. 3.
 En ejendomsmægler, der tillige var assistent hos en anden ejendomsmægler,  

 som var hovedaktionær i et bankierfirma, ansås indkomstskattepligtig af  

 kursavancer på pantebreve, som han købte gennem bankierfirmaet.
 Endvidere kan nævnes ØLD af 5. juli 1979 (Skd. 52.53), hvor en  

 ejendomsmægler som led i sin virksomhed i betydeligt omfang havde købt  

 sælgerpantebreve af kunder, hvis ejendomme han havde i kommission, ligesom  

 han derudover havde erhvervet pantebreve gennem hvad der måtte betragtes som  

 erhvervsmæssig långivning samt ved handel med egne ejendomme.  

 Ejendomsmægleren blev anset for indkomstskattepligtig af kursavancerne,  

 herunder også af en mindre pantebrevsbeholdning, der ikke var erhvervet på en  

 af de ovenfor anførte måder, men som det ikke ansås for muligt at udskille  

 fra de pantebreve, der var erhvervet i tilknytning til hans erhvervsudøvelse.  

 At kursavancerne først kom til udbetaling, efter at den pågældende var ophørt  

 med at drive erhverv som ejendomsmægler, var uden betydning.
Tilsvarende blev ved ØLD af 12. maj 1986 (Skat 1986.6.369) en  

 statsautoriseret ejendomsmægler indkomstbeskattet af kursavancer på  

 pantebreve, købt for ledige midler over en længere årrække og hvoraf der  

 først var sket salg i slutningen af perioden.
Pantebrevene var til dels købt  

 af klienter, herunder i forbindelse med formidling af salg af disses  

 ejendomme, men der var også købt pantebreve af bekendte og personer, som  

 mægleren ikke kendte, og som selv havde henvendt sig.
Landsretten lagde til grund, at langt den overvejende del af pantebrevene  

 var erhvervet fra eller gennem personer, som han havde eller havde haft  

 tilknytning til som ejendomsmægler, og da han ikke havde foretaget en klar  

 adskillelse af de pantebreve, der kunne være erhvervet i anlægsøjemed,  

 fandtes han ikke at havde godtgjort, at de i sagen omhandlede pantebreve ikke  

 havde tilknytning til hans erhvervsvirksomhed.
Jf. tilsvarende VLD af 2. dec.  

 1986 (Skat 1987.1.37).
En ejendomshandler blev anset for skattepligtig af kursavancer på  

 pantebreve erhvervet i den periode, hvor han endnu drev virksomhed som  

 ejendomshandler, idet formodningen for, at disse pantebreve var erhvervet i  

 tilknytning til virksomheden som ejendomshandler, ikke var afkræftet, jf.
HD  

 af 26. aug. 1988, Skat 1988.10.596.
Hvis en særlig beholdning af anlægspapirer bevislig er holdt klart adskilt  

 fra den øvrige beholdning, kan kursavancerne dog ikke beskattes.
I en sag,  

 indbragt for ØL, accepterede Skattedepartementet således landsrettens  

 forligsforslag, hvorefter man frafaldt beskatningen af kursavancerne på de  

 pantebreve, der ikke havde tilknytning til ejendomshandlervirksomheden og som  

 det var muligt at udskille fra de pantebreve, der havde tilknytning til  

 virksomheden.
 Det er kun kursavancer på pantebreve, der er erhvervet efter starten af  

 virksomheden som ejendomsmægler eller -handler, eller som assistent i en  

 sådan virksomhed, der kan indkomstbeskattes ud fra et næringssynspunkt, se  

 lsr. 1970.98, og på den anden side indkomstbeskattes avancer på pantebreve,  

 erhvervet efter ophøret med virksomheden, ikke, se lsr. 1982.168.
Advokater Advokater anses ikke på samme måde som ejendomsmæglere i almindelighed for  

 indkomstskattepligtige af kursavancer på private pantebreve.
Se dog UfR  

 1973.485H (skd. 25.54) hvor en advokat blev anset skattepligtig af  

 kursavancer på pantebreve, der var udstedt ved salg af ejendomme, idet hans  

 handel med ejendomme havde haft karakter af erhverv, jf. også ØLD af 19. juni  

 1974 (skd. 31.54).
En advokat, der gennem en længere årrække havde drevet virksomhed som  

 byggeadvokat, havde opdelt sin omfattende pantebrevsbeholdning i to grupper,  

 hvoraf den ene omfattede pantebreve, som han havde modtaget i forbindelse med  

 byggevirksomhed eller ved realisation af ejerlejligheder, medens den anden  

 gruppe dels omfattede pantebreve, der var blevet beskattet i fuldt omfang ved  

 erhvervelsen, dels pantebreve, købt på det fri marked.
Skatterådet havde  

 under henvisning til SL § 4 sammenholdt med § 5 a anset ham for skattepligtig  

 af kursavancer indvundet ved afdrag på de sidstnævnte pantebreve, indkøbt i  

 fri handel, idet man til støtte herfor havde henvist til, at han ud fra et  

 næringssynspunkt stedse var blevet ind komstbeskattet af enhver form for avance indvundet i forbindelse med køb  

 og salg af fast ejendom.
Landsskatteretten var enig med skatterådet under  

 hensyn til skatteyderens aktivitet som byggeadvokat samt til at en ikke  

 uvæsentlig del af de omhandlede pantebreve var erhvervet for provenuet,  

 indvundet ved afståelse af næringspantebreve, men under hensyntagen til, at  

 klageren pr. 1. jan. 1976 var ophørt med at drive advokatvirksomhed blev  

 klageren ikke anset for skattepligtig af kursavancer indvundet på pantebreve  

 erhvervet efter erhvervsophøret, lsr. 1982.168.
Arkitekter I lsr. 1974.9. blev en arkitekt beskattet af kursavancer under henvisning  

 til, at køb af faste ejendomme "havde haft en nøje forbindelse med hans  

 erhverv som arkitekt", hvorfor pantebrevene ansås for "erhvervet i  

 forbindelse" med næringsvirksomhed.
Konfusion Højesteret har i UfR 1972 s. 398 truffet afgørelse i et tilfælde af  

 konfusion (sammenfald) mellem debitor og kreditor.
En advokat, der var  

 aktionær i et ejendomsaktieselskab, som opførte og solgte parcelhuse, købte  

 et sommerhus af en køber af et af selskabet opført hus og skulle i  

 forbindelse hermed udstede pantebreve til selskabet.
Ved udlodning af midler  

 til aktionærerne udlagdes disse pantebreve til advokaten til kursværdi.  

 Advokaten fandtes ikke herved at have opnået nogen indkomstskattepligtig  

 avance.
 Interessenter mv.
 Om kursavancen på pantebreve oppebåret ved deltagelse i interessentskaber  

 og kommanditselskaber skal beskattes, afgøres efter almindelige  

 retningslinier for, om der er tale om næring.
Erhvervsmæssig udstykning Kursavancer på pantebreve, der er erhvervet som led i  

 udstykningsvirksomhed, der drives erhvervsmæssigt, beskattes, jf.
UfR  

 1956.261H.
Det må være en forudsætning for beskatning af kursavancer i disse  

 tilfælde, at der ikke blot er tale om en enkeltstående udstykning, men om en  

 løbende udstykningsvirksomhed.
 Fra landsskatteretspraksis kan nævnes: Lsr. 1975.12 (3 søskendes køb og  

 påfølgende udstykning af faderens landbrugsejendom) og 1975.140 (advokats  

 udstykning af ejendom i ejerlejligheder) samt 1981.178 (købt 44  

 ejerlejligheder og videresolgt 16, efterhånden som de blev ledige).
Arvede pantebreve En arving, der fra et skattepligtigt bo efter en ejendomshandler, får  

 udlagt pantebreve, udstedte til arveladeren som delvis vederlag for afhændede  

 ejendomme, succederer i arveladerens pligt til at lade sig beskatte af  

 kursavancer ved indfrielse af eller afdrag på pantebrevene.
Det samme gælder  

 ægtefællen, der sidder i uskiftet bo efter en ejendomshandler.
 Såfremt boet lader sig beskatte af avancen på pantebrevene eller disse  

 udlægges "med tab", vil udlægsmodtageren derimod ikke succedere i  

 arveladerens skattemæssige stilling og vil således ikke blive beskattet af  

 fremtidige indfrielsesgevinster mv.
 Det foranstående gælder også arvede pantebreve, der hidrører fra en  

 udstykningsvirksomhed, ligesom tilsvarende retningslinier følges, også når  

 pantebrevene erhverves ved arv på et tidspunkt, efter at arvingens virksomhed  

 som f.eks. ejendomsmægler er påbegyndt.
A.D.2.2.5 Afsmitning, selskab - aktionær Der kan ske afsmitning hvis der er tale om interessefællesskab mellem  

 juridiske og fysiske personer eller mellem flere fysiske personer.
En  

 aktionær og dennes selskab er to selvstændige retssubjekter.
Der kan  

 imidlertid ske afsmitning, hvis selskabet har erhvervet en fordring som  

 vederlag i næring, og aktionæren overtager den.
Der kan ligeledes ske  

 afsmitning til aktionæren, hvis selskabet er i næring med køb og salg af  

 fordringer eller med finansiering.
 Den omstændighed, at selskaber er generelt skattepligtige af gevinst/tab  

 på fordringer medfører imidlertid ikke i sig selv at der kan statueres  

 afsmitning fra selskab til aktionær.
Ved bedømmelsen af, om der foreligger næring for et aktieselskab, kan  

 aktionærernes forhold tages i betragtning: "afsmitning". Dette var  

 tilfældet i U 1957.318 H (Morko). Den drejede sig om, hvorvidt et  

 aktieselskab, der var stiftet af indehaverne af et byggefirma, var  

 indkomstskattepligtig af den kursgevinst, det havde indvundet ved salg af  

 pantebreve, købt af firmaet.
Firmaets indehavere ville have været  

 skattepligtige af kursgevinsterne, såfremt de havde beholdt pantebrevene.  

 Højesteret beskattede selskabet af kursgevinsterne med den begrundelse, at  

 selskabets "erhvervelse af pantebrevene ikke anses som kapitalanlæg, men  

 findes at have en så nøje tilknytning til den af firmaet drevne  

 erhvervsvirksomhed, at kursgevinsten også for selskabet må anses som  

 skattepligtig kursgevinst." Dommen er omtalt af Trolle i UfR.1966.B 268 og Koch-Nielsen i UfR. 1971.B  

 108. Se endvidere UFR 1956.261 (Jørgen Petersen - A/S, "Espehøj").
 Om der foreligger næring for en aktionær i relation til pantebreve  

 erhvervet fra selskabet, har bl.a. været behandlet i følgende tilfælde:
I HD af 30. okt. 1985 (skd. 77.965) fandtes en tømmerhandler  

 indkomstskattepligtig af kursavancer på pantebreve, som han havde købt af et  

 ham behersket ejendomsselskab.
Højesteret fandt, at skatteyderens erhvervelse  

 af pantebrevene, der hidrørte fra selskabets salg af ejerlejligheder, havde  

 en så nær tilknytning til selskabets næringsvirksomhed, at kursavancerne også  

 må anses som indkomstskattepligtige for ham efter SL § 4. Skatteyderens  

 kursavancer på pantebreve købt i det åbne marked var derimod ikke  

 indkomstskattepligtige.
 Se ligeledes Skat 1986.5.333, hvor en malermester, efter det oplyste ikke  

 selv var i næring med køb og salg af ejendomme eller pantebreve, blev  

 indkomstbeskattet af kursavancer på pantebreve købt af et byggeselskab, hvori  

 han var hovedanpartshaver, idet erhvervelsen af pantebrevne under hensyn til  

 hans bestemmende indflydelse i selskabet, fandtes at have haft en så nær  

 tilknytning til selskabets næringsvirksomhed, at de opnåede kursavancer også  

 hos ham måtte anses som indkomstskattepligtige i henhold til SL § 4.
 Se også ØLD af 23. marts 1987 (Skat 1987.5.332), der på linje med  

 ovennævnte to afgørelser statuerede afsmitning ved en hovedaktionærs  

 erhvervelse af sælgerpantebreve til markedskurs fra eget selskab.
I HD af 29. april 1982 (skd. 63.399 og 64.109) fandtes en skatteyders  

 pantebreve at være erhvervet i så nær tilknytning til hans erhvervsmæssige  

 virksomhed, at den opnåede kursavance måtte anses for indkomstskattepligtig  

 efter SL § 4, stk. 1a.
Skatteyderen havde erhvervet pantebrevsporteføljen til  

 kursværdi fra forskellige håndværkerkonsortier og et byggeselskab, han selv  

 var henholdsvis deltager og aktionær i, og det var ubestridt, at  

 kursavancerne ville være indkomstskattepligtige for konsortialdeltagerne og  

 for byggeselskabet, idet de var erhvervet som betaling for udført arbejde.
Se  

 også lsr. 1983.128 og 129 samt Skat 1986.3.219.
I VLD af 4. feb. 1983 (skd. 67.425) fandtes en landmands erhvervelse af  

 pantebreve at være sket som kapitalanlæg med den følge, at kursgevinster i  

 medfør af SL § 5, stk. 1a, ikke skulle henregnes til den skattepligtige  

 indkomst svarende til, at landmanden ikke kunne antages at ville have været  

 skattepligtig af kursgevinster opnået på eventuelle sælgerpantebreve udstedt  

 direkte som led i berigtigelsen af købesummen eller opnået på andre  

 tilsvarende pantebreve erhvervet for en kontant købesum.
Pantebrevene var  

 modtaget af landmanden til kursværdi til dækning af et tilgodehavende ifølge  

 mellemregning med et selskab, hvori han var hovedaktionær.
A.D.2.2.6 Selskaber KGL § 2 Skattepligtige efter KGL § 2 er selskaber omfattet af SSL § 1, stk. 1, nr.  

 1-3 og 5-6 og stk. 2, 1. pkt. eller lov om beskatning af fonde, visse  

 foreninger og institutter mv.
 Det medfører, at alle selskaber er skattepligtige af gevinst/tab på  

 fordringer/gæld i danske kroner.
Der er endvidere i KGL en bestemmelse der vedrører låneforhold mellem  

 koncernforbundne selskaber, jf.
KGL § 6 B.
Efter bestemmelsen er hovedreglen,  

 at tab på udlån mellem koncernforbundne selskaber ikke kan fradrages.
Omvendt  

 beskattes debitor ikke af gevinsten.
 Bestemmelsen har virkning for udlån fra og med 29.maj 1991.
 Om koncernforbundne selskaber, se afsnit S.C.1.3.3.
Bestemmelsen blev ændret ved lov nr. 491 af 24. juni 1992, hvorefter der  

 er indført undtagelser fra hovedregler.
Se nærmere afsnit S.C.1.3.3.
 Om opgørelse af gevinst/tab på fordringer/gæld, se afsnit A.D.2.3 og  

 A.D.2.5.
KGL § 2 blev ændret ved lov nr. 394 af 6. juni 1991. For selskaber, der  

 ved denne ændring blev omfattet af KGL § 2, har loven virkning fra og med 27.  

 dec. 1990, jf. § 10, stk. 1. For selskaber der ved skattepligtens indtræden  

 havde fordringer i deres besiddelse, som ikke var skattepligtige efter de  

 hidtil gældende regler, er der to muligheder for værdiansættelsen ved  

 skattepligtens indtræden.
Den skattepligtige kan enten vælge fordringernes  

 oprindelige anskaffelsessummer eller deres værdi ved begyndelsen af  

 indkomståret 1991. Har selskabet forskudt indkomstår, kan værdien ved  

 begyndelsen af indkomståret 1991 anvendes.
I sidstnævnte tilfælde anvendes  

 værdien 31. dec. 1990, hvis fordringen ikke længere er i selskabets  

 besiddelse ved begyndelsen af indkomståret 1991.
 Valget træffes for samtlige fordringer under ét.
 Den nu gældende KGL § 5 stk. 4 har kun virkning for gæld som selskabet har  

 stiftet 27. dec. 1990 eller senere, jf. § 10, stk. 2 i lov nr. 394 af 6. juni  

 1991.
 For selskaber der ved lovændringen blev omfattet af KGL § 2, kan den  

 hidtil gældende KGL § 5 stk. 4 ikke anvendes for gæld i fremmed valuta  

 stiftet før 27. dec. 1990.
 For selskabet der var omfattet af den hidtil gældende KGL § 2 stk. 2  

 (næringsskattepligtige), har den nu gældende KGL § 5 stk. 4 virkning for gæld  

 der stiftes den 29. maj 1991 eller senere.
 For institutter omfattet af FBL § 1 nr. 4 litra a-c og litra g eller SSL §  

 1 nr. 5b samt realkreditaktieselskaber, har den nu gældende KGL § 5 stk. 4,  

 2. pkt. virkning for gæld der stiftes i indkomståret 1990 eller senere.  

 Debitorskifte betragtes ikke som stiftelse af ny gæld.
 Om overgangs- og ikrafttrædelsesregler, se lovbek.nr. 666 af 28. juli  

 1992.
A.D.2.3 Beskatningstidspunktet KGL § 8 Gevinst og tab medregnes ved opgørelsen af indkomsten i det indkomstår,  

 hvori gevinsten eller tabet realiseres (realisationsprincippet). Det vil sige  

 ved afståelse, indfrielse, opgivelse mv.
Ved afståelse af fordringen forstås enhver disposition, der medfører en  

 overgang af ejendomsretten til fordringen.
Det er uden betydning, om den  

 stedfundne disposition har haft frivillig eller tvangsmæssig karakter.  

 Reglerne gælder derfor også for fordringer, der overdrages ved f.eks. bytte,  

 gave, arveforskud og kreditorforfølgning.
 Ved en fordringshavers død anses fordringen dog kun for afstået af boet,  

 hvis den efterlevende ægtefælle, arving eller legatar ikke indtræder i  

 afdødes skattemæssige stilling (succederer) efter kildeskattelovens regler.
Ved indfrielse forstås enhver disposition, der bevirker en nedsættelse af  

 fordringens restgæld (afdrag), eller som bevirker, at fordringen ophører.
Det  

 kan f.eks. være fordringens opfyldelse, opgivelse eller forældelse.
Reglerne  

 omfatter også erstatnings- eller forsikringssummer, som fordringshaveren  

 modtager som erstatning for tab af en fordring.
Gevinst på gæld som følge af tvangsakkord eller aftale om en samlet  

 ordning mellem en skyldner og dennes kreditorer om bortfald eller nedsættelse  

 af skyldnerens gæld (frivillig akkord) skal ikke medregnes ved opgørelsen af  

 den skattepligtige indkomst, jf.
KGL § 6 A.
Tilsvarende gør sig gældende for  

 gevinst på gæld som følge af gældssanering.
Dette gælder dog ikke i det  

 omfang, gælden nedskrives til et lavere beløb end fordringens værdi for  

 kreditor på gældseftergivelsestidspunktet.
Se endvidere afsnit E.L.2.
 Om beskatningstidspunktet i øvrigt, se afsnit A.D.2.5.
A.D.2.3.1 Beskatning ved frigørelse for gæld KGL § 5 KGL § 5 indeholder regler om, i hvilket omfang gevinster og tab hos  

 skyldnere skal medregnes ved opgørelsen af den skattepligtige indkomst.
 Dette gælder for det første de af § 2 omfattede skattepligtige selskaber  

 og fonde mv., der således skal medregne alle kursbevægelser på såvel  

 fordringssiden som på skyldnersiden.
For øvrige skattepligtige reguleres forholdene af de grundlæggende  

 bestemmelser i statsskattelovens §§ 4-6. Dette indebærer, at kursgevinster og  

 tab på gæld som udgangspunkt ikke påvirker den skattepligtige indkomst, men  

 anses som formuebevægelser.
Se evt. skm.cirk.
 Et selskab, der drev næring med handel med fast ejendom, kunne ikke  

 fradrage de årlige indeksreguleringer på et indekslån i en kreditforening,  

 men indeksreguleringer skulle først tages i betragtning ved salgsopgørelsen,  

 Skat 1988.9.549. Se også E.J.4.2.
KGL § 5, stk. 3, medfører en begrænsning i adgangen til fradrag af tab ved  

 indeksregulering af hovedstol eller restgæld på lån.
Bestemmelsen tager sigte  

 på pengeinstitutter, der modtager indlån og foretager udlån.
I  

 overensstemmelse med det oprindelige formål med bestemmelsen gælder denne kun  

 for de skattepligtige, som omfattes af lovens § 2. Ligeledes i  

 overensstemmelse med den hidtil gældende regel bestemmes det i 2. pkt. af §  

 5, stk. 3, at de nævnte skattepligtige, der både har gæld og fordringer, som  

 indeksreguleres, ikke berøres af fradragsbegrænsningen, såfremt tab ved  

 indeksregulering af gæld kan rummes inden for gevinster ved indeksregulering  

 på fordringer efter samme indeks, jf.
A.D.2.1.6 (Indeksregulering).
 KGL § 5 stk. 4 er ændret ved lov nr. 394 af 6. juni 1991. Efter den  

 nugældende regel kan skattepligtige, omfattet af KGL §§ 2 og 3, ikke  

 fratrække tab på gæld i danske kroner hvis gælden skal indfries til en på  

 udstedelsestidspunktet forud fastsat overkurs i forhold til værdien på det  

 oprindelige udstedelsestidspunkt og fordringen opfylder mindsterentekravet på  

 udstedelsestidspunktet.
 Se nærmere afsnit A.D.2.2.
Denne bestemmelse har til formål at modvirke den asymmetri, der opstår,  

 såfremt de pågældende skattepligtige kan fradrage kurstab på gæld, hvor den  

 tilsvarende kursgevinst som hovedregel vil være skattefri hos långiveren.  

 Fradragsbegrænsningen omfatter også skattepligtige personer efter KGL § 3,  

 hvorved bankiers og vekselerere også bliver omfattet af reglen.
Da reglen om  

 mindsterenten medfører, at kursgevinster er skattepligtige for långiveren,  

 når den pålydende rente ligger under mindsterenten, er der imidlertid kun  

 behov for at afskære fradragsret for kurstab på gældsbreve mv., som forrentes  

 med mindsterenten eller højere.
Herved opnås symmetri også ved pålydende  

 rente i intervallet mellem mindsterenten og markedsrenten.
KGL § 8 A Særregel for realkreditinstitutter Institutter der er omfattet af SSL § 1 stk. 1 nr. 5b og  

 realkreditaktieselskaber er for visse typer af fordringer og gæld ikke  

 omfattet af reglerne i KGL § 2, § 5 og § 8. Se evt. nærmere lovbek. nr. 594  

 af 15. aug. 1991, lov.bek.nr. 666 af 28. juli 1992 samt Skm. cirk. nr. 134 af  

 29. juli 1992.
A.D.2.4 Fordringer i fremmed valuta KGL § 6 Ved lov nr. 394 af 6. juni 1991 er KGL § 6 ændret.
Gevinst/tab på  

 fordringer/gæld i fremmed valuta skal herefter altid medregnes ved opgørelsen  

 af den skattepligtige indkomst.
Dette gælder uanset om fordringen/gælden  

 henføres til privatsfæren eller til erhvervsmæssig virksomhed.
KGL § 6 omfatter fordringer i fremmed valuta, det vil sige fordringer i  

 fremmed mønt.
Fordringer, der alternativt lyder på en fremmed valuta og på  

 danske kroner efter fordringshaverens valg anses for en fordring i fremmed  

 valuta.
ECU-obligationer anses som fordringer i fremmed valuta.
 Eurokroneobligationer (obligationer, der lyder på danske kroner, men som  

 udstedes i udlandet), er fordringer i danske kroner, og omfattes således ikke  

 af § 6, men af § 7.
Samtlige kurssvingninger indgår i indkomstopgørelsen.
Såvel kursgevinster  

 og -tab på grund af valutakurssvingninger som kursgevinster og -tab på grund  

 af børskurssvingninger indgår i indkomsten.
Se i øvrigt afsnit A.D.2.3 og  

 A.D.2.5.
 Gevinst/tab på konvertible obligationer i fremmed valuta, der ikke  

 beskattes efter reglerne i ABL eller LL § 16 B, beskattes efter de  

 almindelige regler i KGL § 6. Se i øvrigt afsnit A.D.2.1.7 og A.D.2.4.1.
A.D.2.4.1 Personer Personer omfattet af KSL §§ 1 og 2, men ikke af KGL § 3, skal altid  

 medregne gevinst/tab på fordringer/gæld i fremmed valuta ved  

 indkomstopgørelsen, jf.
KGL § 6. Om skattepligtige efter KGL § 3 se afsnit  

 A.D.2.2.1.
 Dette er en udvidelse af den personkreds der tidligere har været omfattet  

 af KGL § 6. Den tidligere gældende hovedregel har været, at private  

 investorer kun har været skattepligtige af gevinst på fordringer hvis  

 fordringen ikke opfyldte mindsterentekravet på erhvervelsestidspunktet.  

 Erhvervsdrivende personer skulle medregne gevinst/tab på fordringer/gæld i  

 fremmed valuta hvis den havde erhvervsmæssig tilknytning.
 Ifølge PSL § 4, stk. 1, nr. 2 henregnes gevinst/tab til kapitalindkomsten.
 For alle skattepligtige personer efter KSL §§ 1 og 2, bortset fra personer  

 omfattet af KGL § 3, skal gevinst/tab på fordringer og gæld i fremmed valuta  

 medregnes ved opgørelsen af den skattepligtige indkomst hvis nettogevinst/tab  

 overstiger 1000 kr. i 1992. Overstiger nettogevinst/tab i 1992 1000 kr.  

 medregnes hele beløbet.
 Personer, der har fordringer og gæld i fremmed valuta, hvor gevinst efter  

 de tidligere regler ikke har været skattepligtige, kan ved opgørelsen af  

 gevinst/tab anvende enten værdien ved anskaffelsen/stiftelsen eller værdien  

 27. dec. 1990, jf. § 10 stk. 1 og 5 i lov nr. 394 af 6. juni 1991.
 Valget skal træffes for samtlige fordringer/gæld under ét.
Regreskrav ved kautionsbetaling * Hovedreglen om fradragsret for kurstab på fordringer i fremmed valuta  

 gælder ikke for fysiske personers tab på regreskrav, erhvervet ved  

 kautionsbetaling, når regreskravet ikke er omfattet af § 3, stk. 1, dvs.  

 indgår i pengenæringsvirksomhed, jf. § 6, stk. 1, 5-6. pkt.  

 Fradragsbegrænsningen omfatter ikke valutakursændringer.
Bestemmelsen sikrer  

 ligestilling af den skattemæssige behandling af tab på regreskrav hos  

 private, uanset om regreskravet er aftale i danske kroner eller fremmed mønt.
Bestemmelsen vedrører alene private kautioner.
Har kautionen den fornødne  

 tilknytning til kautionistens erhvervsmæssige virksomhed, vil selve  

 kautionsbetalingen kunne behandles som et fradragsberettiget driftstab efter  

 statsskatteloven. * Konvertible obligationer Gevinst/tab på konvertible obligationer i fremmed valuta medregnes ved  

 indkomstopgørelsen fsv. der ikke sker beskatning efter ABL eller LL § 16 B.
For konvertible obligationer har ændringen af KGL § 6 stk. 2 virkning fra  

 29. maj 1991 for konvertible obligationer hvor gevinst/tab ikke har været  

 skattepligtige efter de tidligere gældende regler.
Ved opgørelsen af  

 gevinst/tab kan enten anvendes anskaffelsessummen eller værdien 29. maj 1991.
 Valget træffes for samtlige konvertible obligationer under ét.
 Om beregningen af gevinst/tab, se afsnit A.D.2.5.
A.D.2.4.2 Selskaber KGL § 2 Selskaber er generelt skattepligtige af gevinst/tab på fordringer/gæld i  

 fremmed valuta.
En undtagelse fra denne regel er låneforhold mellem koncernforbundne  

 selskaber, jf.
KGL § 6 B.
Se nærmere afsnit A.D.2.2.6 og S.C.1.3.3.
A.D.2.5 Beskatningstidspunktet KGL § 8 Kursgevinster og -tab skal medregnes i det indkomstår, hvori gevinsten  

 eller tabet er konstateret.
Som hovedregel anses gevinst og tab for  

 konstateret, når det er realiseret ved hel eller delvis indfrielse af lånet  

 eller tilgodehavendet, jf.
KGL § 8. Se endvidere afsnit A.D.2.3.
Beskatning forudsætter konstateret kursgevinst Selv om en pengefordring på udstedelsestidspunktet ikke opfylder  

 mindsterentekravet, er det en forudsætning for beskatning af en kursgevinst,  

 at der rent faktisk kan konstateres en kursgevinst.
Det ses ofte i familieforhold, at forældre yder et rentefrit eller  

 lavtforrentet lån til deres børn.
Hvis det beløb, som børnene låner, er det  

 samme, som det beløb, der skal tilbagebetales til forældrene, har forældrene  

 ikke opnået nogen kursgevinst, og der vil derfor ikke være noget at beskatte  

 efter KGL.
Skattedepartementet har udtalt, at der ved ydelse af et rentefrit lån fra  

 far til søn var givet en gave til sønnen svarende til forskellen mellem  

 lånets hovedstol og kursværdien af faderens fordring på  

 stiftelsestidspunktet.
Tilsvarende kan der statueres gave til låntager ved  

 lavtforrentede eller rentefri lån mellem andre interesseforbundne  

 skattesubjekter.
Derimod bør der efter departementets opfattelse ikke ske  

 kursgevinstbeskatning af långiver, hvis lånet er ydet med det samme beløb,  

 som skal tilbagebetales, jf. skd.cirk. pkt.40. Dette udelukker dog ikke, at  

 man i gensidigt bebyrdende kontraktforhold, f.eks. ved salg af fast ejendom,  

 statuerer kursgevinst, hvis der som led i købesummens berigtigelse udstedes  

 et rentefrit eller lavtforrentet gælds- eller pantebrev.
Sælgeren af  

 ejendommen vil blive beskattet af kursgevinster i forhold til fordringens  

 kursværdi på udstedelsestidspunktet, medmindre det kan godtgøres, at den  

 faktiske anskaffelseskurs er højere.
Endvidere bemærkes, at i tilfælde, hvor  

 rentefrie eller lavtforrentede lån er udtryk for vilkårlig  

 indkomstoverflytning, opretholdes den gældende praksis om beskatning hos  

 långiver (fikseret indkomst), Skat 1988.9.557.
Opgørelse af gevinst og tab Gevinst og tab opgøres som forskellen mellem anskaffelsessum og  

 afståelsessum eller indfrielsessum.
 Som anskaffelsessum anvendes kursværdien på erhvervelsestidspunktet,  

 medmindre den skattepligtige godtgør at have erhvervet fordringen for et  

 højere beløb.
Anskaffelsessummen for konvertible obligationer opgøres efter reglerne i  

 aktieavancebeskatningsloven.
Det vil sige efter aktie-for-aktie-metoden for  

 almindelige aktier.
Hovedaktionærer, der afstår den konvertible obligation  

 efter 3 års ejertid, skal dog opgøre fortjenesten efter en gennemsnitsmetode.
 Gevinst og tab på gæld opgøres som forskellen mellem forpligtelsens værdi  

 ved påtagelsen og værdien ved frigørelsen eller indfrielsen.
 Ved delvis indfrielse, det vil sige afdrag, opgøres gevinst og tab som  

 forholdet mellem:
 Se evt. taleksemplet i skd.cirk. af 9. okt. 1986, pkt. 74.
Ved afståelse af obligationer (herunder udtrækning) der er registreret på  

 samme konto inden for samme fondskode anvendes et first in-first out princip,  

 således at de først erhvervede anses for de først afståede, jf.
KGL § 8, stk.  

 3.
Reglen i § 8, stk. 3, er ikke til hinder for, at Ligningsrådet giver  

 tilladelse til at anvende en anden opgørelsesmåde.
Ligningsrådet kan f.eks.  

 give tilladelse til at anvende den gennemsnitlige anskaffelsessum for  

 samtlige obligationer i en enkelt fondskode i stedet for hver enkelt  

 obligations anskaffelsessum.
Lagerprincippet Ligningsrådet kan i medfør af KGL § 8 give tilladelse til, at  

 skattepligtige efter KGL ved opgørelsen af gevinst og tab på fordringer og  

 gæld i såvel dansk mønt som udenlandsk valuta kan ændre opgørelsesmåde.
Ligningsrådet har bemyndiget de kommunale skattemyndigheder til at meddele  

 skattepligtige overgang fra realisations- til lagerprincip, jf.
T&S-cirk.  

 1990-15, der samtidig ophævede SD-cirk. 1987-35 og 1989-11.
Bemyndigelsen gælder kun skattepligtige efter KGL §§ 2-3. Skattepligtige  

 efter LL § 29 (kommanditister mv.) skal fortsat indsende ansøgning om  

 principskifte til Told- og Skattestyrelsen.
Det samme gør sig gældende for  

 private investorer med fordringer i dansk mønt hvor mindsterentekravet ikke  

 er opfyldt, og fordringer/gæld i udenlandsk valuta.
Ved lagerprincippet medregnes ikke-realiserede kurssvingninger ved  

 opgørelsen af den skattepligtige indkomst.
Værdiansættelsen sker efter  

 kursværdien på statustidspunktet.
Fortjeneste og tab ved salg beregnes ud fra  

 den kursværdi, der var gældende ved sidste status.
Dette gælder også, når  

 obligationskursen på statusdagen er over pari, Skat 1989.11.874.
 Tilladelse til at anvende lagerprincippet på fordringer og gæld i  

 udenlandsk valuta indebærer, at såvel børskurs- som valutakurssvingninger  

 skal behandles efter dette princip.
Som hovedregel kan og skal virksomheden anvende  

 "lagerprincippet" på finanslån, hvis virksomheden iøvrigt har  

 anvendt dette princip på sine udenlandske mellemværender.
Undtagelse herfra  

 kan dog gælde i forbindelse med finansiering ved valutalån af køb af skibe og  

 visse større maskinanskaffelser fra udlandet.
 I almindelighed kan virksomheden ikke nægtes adgang til at anvende  

 lagerprincippet.
Et amerikansk selskab, hvis eneste aktivitet var at drive en filial i  

 Danmark, som det finansierede, anvendte fra 1982 for første gang  

 lagerprincippet og fratrak urealiseret valutakurstab, der var akkumuleret fra  

 1976-82 vedrørende finansieringen.
Filialen havde modtaget stadigt stigende  

 rentefri forskud, der forfaldt på anfordring.
Forskuddene voksede i takt med  

 investeringerne.
Der forelå ingen skriftlig aftale om forholdet.
Selskabet  

 kunne under de foreliggende omstændigheder ikke anvende lagerprincippet under  

 henvisning til de atypiske låneforhold, hvor afviklingsvilkårene ikke kunne  

 dokumenteres.
 Overgang til at anvende lagerprincip vil sædvanligvis finde sted fra og  

 med det indkomstår, der angår den senest foreliggende selvangivelse.  

 Virksomheden kan dog vælge at placere overgangsåret inden for den almindelige  

 5-årsfrist.
KGL har ikke tilsigtet nogen ændring i denne praksis, der således fortsat  

 er gældende.
Det betyder, at overgang til anvendelse af lagerprincippet  

 fortsat kan ske i forståelse med de lokale ligningsmyndigheder, men således  

 at princippet med virkning fra og med indkomståret 1986 skal anvendes for  

 såvel børskurs - som valutakurssvingninger, jf. ovenfor.
 Akkumuleret tab eller vinding, der fremkommer i perioden fra udlandslånets  

 optagelse og frem til overgangsårets statusdag, skal medregnes i  

 indkomstopgørelsen for overgangsåret.
 Der skal normalt anvendes samme princip vedrørende samtlige  

 mellemværender.
Såfremt en virksomhed overgår til anvendelse af lagerprincippet, kan  

 virksomheden ikke senere uden tilladelse fra ligningsmyndighederne ændre  

 princip, jf.
T&S-cirk. 1990-15.
 Selskaber, der er blevet omfattet af den nu - men ikke hidtil - gældende  

 KGL § 2, der har fordringer/gæld i danske kroner, der ikke efter de hidtil  

 gældende regler har været skattepligtige, skal ligeledes anmode  

 ligningsmyndighederne om tilladelse til at anvende lagerprincippet.
 Har sådanne selskaber tidligere fået tilladelse til at anvende  

 lagerprincippet på fordringer/gæld i fremmed valuta, skal der, såfremt man  

 ønsker at anvende realisationsprincippet, søges ligningsmyndighederne om  

 tilladelse til anvendelse af dette.
* Ved lov nr. 491 af 24. juni 1992 er KGL § 8, stk. 1 ændret.  

 Skattepligtige, der har fået tilladelse til generelt at anvende anden  

 opgørelsesmåde end realisationsprincippet, kan hereffter efter eget valg  

 anvende realisationsprincippet på gæld omfattet af § 5, stk. 3 (indekseret  

 gæld), § 5, stk. 4 (gæld der indfries til overkurs) og fordringer omfattet af  

 § 6 B (koncerninterne fordringer). Valget kan træffes for den enkelte  

 fordrings- eller gældspost.
Det en gang valgte opgørelsesprincip kan kun  

 ændres efter tilladelse fra skattemyndighederne.
Reglen om anvendelse af realisationsprincippet for gæld omfattet af § 5,  

 stk. 3 og § 5, stk. 4 samt fordringer omfattet af § 6 B, har virkning fra og  

 med indkomståret 1991. * Debitorskifte I tilfælde af debitorskifte må det overtagne lån i relation til  

 erhververen anses for stiftet på tidspunktet for overtagelsen af lånet og til  

 valutakursen på dette tidspunkt.
Konstaterede kurssvingninger må herefter  

 medtages ved erhververens indkomstopgørelse for de indkomstår, hvori afdrag  

 eller indfrielse sker, såfremt betingelsen herfor i øvrigt er opfyldt.
På  

 tilsvarende måde må lånet i relation til overdrageren anses for indfriet på  

 tidspunktet for overdragelsen af lånet og til valutakursen på dette  

 tidspunkt.
Den af overdrageren ved indfrielsen konstaterede kursgevinst eller  

 -tab skal medtages ved overdragerens indkomstopgørelse i overdragelsesåret,  

 såfremt betingelserne for at lade kurssvingninger påvirke indkomstopgørelsen  

 i øvrigt er opfyldt.
Hvis den erhvervsmæssige aktivitet, hvortil lån er knyttet, afhændes til  

 anden side, men den oprindelige låntager stadig er debitor, kan der også  

 efter afståelsen medregnes valutakursgevinster og -tab., jf. bl.a.
Skat  

 1986.8.515.
Et ApS optog i jan. 1981 et udlandslån på 15.000 sfr, der blev anvendt til  

 indretning af en af selskabet drevet frisørsalon.
I juli s.å. anmeldtes lånet  

 til Nationalbanken som overdraget til hovedanpartshaveren, der var indtrådt i  

 den oprindelige låneaftale på uændrede vilkår.
I 1982 blev der afdraget på  

 lånet, hvorved der var konstateret et kurstab på 2.096 kr.
Dette tab kunne  

 ikke fratrækkes, idet lånet - efter hovedanpartshaverens overtagelse af dette  

 - måtte betragtes som et ikke erhvervsmæssigt lån, jf. lsr. 1985.172.
Overgangsregler Overgangsregler i relation til lov nr. 394 af 6. juni 1991 og lov nr. 491  

 af 24. juni 1992, se lovbek. nr. 666 af 28. juli 1992. Se endvidere LV 91,  

 A.D.2.5 side 311.
 A.D.2.6 Terminskontrakter mv.
Gevinst/tab på terminskontrakter mv. behandles skattemæssigt efter  

 forskellige regelsæt, afhængig af hvornår kontrakterne mv. blev indgået.  

 Gevinst/tab på kontrakter mv., indgået før 1. juli 1992, behandles  

 skattemæssigt efter SL § 4f.
Gevinst medregnes ved indkomstopgørelsen som  

 personlig indkomst efter realisationsprincippet.
Gevinst/tab på kontrakter  

 mv. indgået den 1. juli 1991 eller senere, behandles skattemæssigt efter KGL  

 § 8 C - 8 G.
Gevinst/tab på sådanne kontrakter mv. medregnes ved  

 indkomstopgørelsen efter lagerprincippet.
 Om den skattemæssige behandling af gevinst/tab på kontrakter mv., indgået  

 før den 1. juli 1991, se nedenfor samt LV 91, A.D.2.6, side 312f.
 Om den skattemæssige behandling af gevinst/tab på kontrakter mv., indgået  

 den 1. juli 1991 eller senere, se afsnit A.D.2.6.2.
A.D.2.6.1 Kontrakter mv. indgået før den 1. juli 1991 For terminskontrakter mv., indgået før den 1. juli 1991, medregnes  

 nettogevinster altid ved indkomstopgørelsen i det år hvor kontrakten  

 afvikles.
På sådanne kontrakter kan årets tab modregnes i årets gevinster på  

 andre kontrakter, indgået før 1. juli 1991. Der er ikke fradrag for nettotab.  

 Nettogevinster beskattes som personlig indkomst.
Se evt. nærmere LV 1991,  

 A.D.2.6.1, side 312f.
A.D.2.6.2 Kontrakter mv., indgået den 1. juli 1991 eller senere KGL §§ 8 C  

 - 8 G Gevinst/tab på terminskontrakter og aftaler om køberetter og salgsretter  

 mv. behandles skattemæssigt efter reglerne i KGL § § 8 C - 8 G.
Reglerne er  

 udtømmende, og gælder for såvel erhververe som udstedere af finansielle  

 kontrakter.
For at en kontrakt er omfattet af KGL § 8 C - 8 G, skal der være en  

 tidsmæssig forskydning mellem aftale- og afviklingstidspunkt (evt.  

 leveringstidspunkt). En aftale anses at foreligge, når der er accept fra  

 enten enkeltpersoner, eller når den er tiltrådt på f.eks. et selskabs  

 generalforsamling.
En ren beslutning om at ville indgå en aftale er derimod  

 ikke tilstrækkelig.
Det er uden betydning, om aftalen er skriftlig eller  

 mundtlig.
Uanset hvad formålet med indgåelsen af en kontrakt er (f.eks.  

 risikoafdækning, investering eller arbitrage), anses den som udgangspunkt for  

 omfattet af KGL § 8 C - 8 G.
Om undtagelser fra denne hovedregel, se  

 A.D.2.6.2.2.
En kontrakt kan være baseret på fysiske aktiver eller  

 gældsforpligtigelser.
Det kan f.eks. være en valuta, en fordring, en aktie  

 eller en råvare.
Den kan også være baseret på syntetiske aktiver eller  

 gældsforpligtigelser.
Det kan f.eks. være et aktieindeks eller en rente.
Kontrakter, der anvendes som finansielle instrumenter, kan opfyldes på to  

 måder.
Enten ved levering af det underliggende aktiv eller ved  

 differenceafregning.
Ved differenceafregning forståes betaling af forskellen  

 mellem markedsprisen på det underliggende aktiv på afviklingsdagen  

 (terminsdagen) eller udløbsdagen, og den pris der på aftaledagen er aftalt på  

 det underliggende aktiv.
Er det underliggende aktiv syntetisk kan det ikke  

 leveres.
Afregning vil derfor altid ske ved differenceafregning.
Gevinst/tab på kontrakter der er omfattet af KGL § § 8 C - 8 G opgøres  

 altid efter separationsprincippet.
Det betyder, at uanset hvilket  

 underliggende aktiv kontrakten er baseret på, opgøres gevinst/tab på  

 kontrakten uden hensyntagen til hvilke regler der gælder for beskatning af  

 det underliggende aktiv.
Som udgangspunkt skal alle terminskontrakter og aftaler om købe- og  

 salgsretter mv. skattemæssigt behandles efter reglerne i KGL § 8 C - 8 G.
Det  

 er kontrakter der i almindelighed omtales som terminskontrakter (futures og  

 forwardkontrakter), optioner samt køberetter og salgsretter.
Anvendelsen af  

 disse begreber er imidlertid ikke entydig.
Det er derfor ikke tilstrækkeligt  

 blot at vurdere kontrakter mv. ud fra hvad de kaldes.
Det er ikke umiddelbart muligt at foretage en entydig afgrænsning af  

 hvilke kontrakter der er omfattet af KGL § 8 C - 8 G, og hvilke kontrakter  

 der skal behandles efter skattelovgivningens almindelige regler.
Imidlertid  

 er KGL § 8 D en bestemmelse der positivt undtager visse kontrakter fra  

 beskatning efter hovedreglen.
Gevinst/tab på disse kontrakter behandles skattemæssigt efter  

 skattelovgivningens almindelige regler.
Se nærmere afsnit A.D.2.6.2.2.
Kontrakter mv. der er omfattet af KGL § 8 C, kan generelt deles op i to  

 hovedgrupper.
Det er aktiebaserede og ikke aktiebaserede kontrakter.
 Aktiebaserede kontrakter mv.
Aktiebaserede kontrakter er defineret ved at der indgår et væsentligt  

 aktieelement.
Det kan være en børsnoteret aktie eller et aktieindeks.
Se  

 nærmere A.D.2.6.3.
 Ikke aktiebaserede kontrakter mv.
Ikke aktiebaserede kontrakter er karakteriseret ved at de ikke anses for  

 aktiebaserede, men i øvrigt anses for omfattet af KGL § 8 C.
Se nærmere  

 A.D.2.6.4.
A.D.2.6.2.1 Fællesregler For kontrakter omfattet af KGL § 8 C skal gevinst/tab opgøres efter  

 lagerprincippet.
Det medfører, at for kontrakter der ikke er afviklet ved  

 indkomstårets udløb, skal der foretages en værdiansættelse på dette  

 tidspunkt.
Se nærmere A.D.2.6.5.
I det følgende redegøres der først for kontrakter mv., hvor gevinst/tab er  

 undtaget beskatning efter KGL § 8 C, jf. § 8 D.
Dernæst redegøres der for den  

 skattemæssige behandling af kontrakter mv., hvor gevinst/tab er omfattet af  

 beskatning efter hovedreglen i KGL § 8 C, jf. § § 8 E - 8 G.
A.D.2.6.2.2 Undtagelser fra hovedreglen - KGL § 8 D, stk. 1 Undtaget fra beskatning efter hovedreglen i KGL § C er kontrakter mv., der  

 er knyttet til de seks nedenfor anførte situationer, jf.
KGL § 8 D, stk. 1.
1. Terminskontrakter og køberetter, herunder sædvanlige slutsedler, om  

 overdragelse af fast ejendom, indgået af skattepligtige der ikke er i næring  

 med fast ejendom.
Disse er som hidtil omfattet af reglerne i  

 ejendomsavancebeskatningsloven.
2. Salgsretter vedrørende overdragelse af fast ejendom, indgået af  

 skattepligtige der ikke er i næring med fast ejendom.
Disse er omfattet af  

 statsskattelovens regler.
3. Kontrakter vedrørende overdragelse af fast ejendom, indgået af  

 næringsskattepligtige med fast ejendom.
Disse er omfattet af  

 statsskattelovens regler.
 4. Tegningsretter til aktier mv.
Ved en tegningsret forståes en ret udstedt af et selskab, som berettiger  

 erhververen til at tegne nyudstedte konvertible obligationer eller aktier  

 mv., i selskabet.
Sådanne tegningsretter beskattes efter  

 aktieavancebeskatningslovens regler.
 Om tegningsretter og konvertible obligationer der skattemæssigt behandles  

 efter reglerne i ABL, se S.H.1.2.
 Om tegningsretter og konvertible obligationer i dansk mønt h.h.v. fremmed  

 valuta, der skattemæssigt behandles efter reglerne i KGL, se afsnit A.D.2.1.7  

 og A.D.2.4.
5. Kurskontrakter ved låntageres køb og salg af obligationer på termin i  

 forbindelse med kurssikring ved optagelse og indfrielse af realkreditlån  

 eller realkreditlignende lån.
Se evt. nærmere A.D.2.1.5.
 Denne undtagelse gælder ikke hvis sælger henholdsvis køber er:
 - Et selskab omfattet af KGL § 2.
 - En person der er næringsskattepligtig efter KGL § 3.
 - En person der er næringsskattepligtig ved omsætning af fast ejendom.
 For disse skattepligtige er kurskontrakter omfattet af § 8 C.
6. Konverteringsretter, der er knyttet til konverterbare obligationer,  

 gældsbreve og andre pengefordringer.
Sådanne konverteringsretter beskattes  

 sammen med den obligation eller anden pengefordring, de er en del af.
Det skal bemærkes, at en sådan konverteringsret i realiteten er en køberet  

 til pengefordringen.
Som eksempel kan nævnes den ret, som en skyldner typisk  

 har til at indfri et sælgerpantebrev til kurs 100.
 Hvis en skyldners eventuelle ret til at erhverve sine udstedte fordringer  

 foretages med henblik på fornyet afståelse, er konverteringsretten ikke  

 omfattet af undtagelsen, men af den generelle regel i § 8 C.
KGL § 8 D, stk. 2 Ud over de seks ovennævnte hovedgrupper af kontrakter er der endvidere  

 undtagelser i KGL § 8 D, stk. 2 vedrørende dagligdags kontrakter, hvortil der  

 er knyttet levering af varer og tjenester.
Det er:
 1. Sædvanlige kontrakter om levering af varer og tjenester til privat  

 brug.
 2. Sædvanlige kontrakter om levering af varer og tjenester til brug i  

 modtagerens virksomhed.
 3. Sædvanlige kontrakter om levering af varer og tjenester til brug som  

 produkt i egen virksomhed.
 For at en kontrakt af ovennævnte type kan være omfattet af KGL § 8 D, stk.  

 2, skal den opfylde de to nedenfor anførte betingelser:
1. Den må ikke være noteret på børs mv.
Herved forstås ikke alene  

 officielle børser, men også notering på markeder hvor kontrakten i praksis er  

 lige så likvid.
2. Den må kun kunne opfyldes ved levering.
Dette skal være forudsat  

 allerede ved indgåelsen.
Opfyldes en sådan kontrakt alligevel senere ved  

 differenceafregning, anses dette som dokumentation for, at den kunne opfyldes  

 på anden måde end ved levering.
Den omfattes så af hovedreglen i § 8 C.
Hvis  

 den ene af kontraktparterne omsætter kontrakten, vil gevinst/tab for hans  

 vedkommende skattemæssigt blive behandlet efter hovedreglen i § 8 C.
Det skal bemærkes, at ved bedømmelsen af om en kontrakt opfylder  

 ovennævnte betingelser, er virksomhedens karakter samt varens og tjenestens  

 art uden betydning.
Såvel omsætnings- som anlægsaktiver er omfattet af  

 undtagelsesreglen.
Det skal endelig bemærkes, at kontrakter der er omfattet af  

 undtagelsesbestemmelsen i § 8 D, stk. 2 typisk har en sådan karakter, at de  

 ikke kan anvendes som finansielle kontrakter.
Ved en afgrænsning af de her  

 omhandlede kontrakter i forhold til finansielle kontrakter, kan det som  

 udgangspunkt indgå i vurderingen, om der betales en præmie for kontrakten.  

 For finansielle kontrakter er det karakteristisk at der skal betales en  

 præmie for kontrakten.
For de her omhandlede kontrakter betales der som regel  

 ikke noget vederlag.
Spørgsmålet om vederlag på en kontrakt er dog ikke i sig  

 selv en betingelse, der kan afgøre, om den er omfattet af  

 undtagelsesbestemmelsen.
Som eksempel på kontrakter omfattet af § 8 D, stk. 2, kan nævnes sådanne  

 køberetter, som ofte er indeholdt i leasingkontrakter.
Her vil der i reglen  

 være tale om levering af varer til privat brug eller til brug i en  

 virksomhed, ligesom kontrakten kun kan opfyldes ved levering.
Som et andet eksempel kan nævnes landbrugets aftaler om salg af  

 høstresultater til senere levering.
Såfremt betingelserne herfor i øvrigt er  

 opfyldt, vil sådanne aftaler være omfattet af undtagelsesbestemmelsen i § 8  

 D, stk. 2.
A.D.2.6.3 Aktiebaserede kontrakter KGL § 8 F Aktiebaserede kontrakter er kontrakter, der indeholder en ret eller pligt  

 til at afstå eller erhverve aktier mv.
Det kan være en børsnoteret aktie, et  

 aktieindeks, eller kontrakter som i øvrigt indeholder et væsentligt  

 aktieelement.
Som eksempel kan nævnes en køberet til en terminskontrakt, der  

 har en aktie som underliggende aktiv.
Aktier er defineret som værdipapirer der er omfattet af  

 aktieavancebeskatningsloven.
Det er aktier, anparter i anpartsselskaber,  

 andelsbeviser og lignende værdipapirer.
Det omfatter endvidere  

 tegningsretter, aktieretter og konvertible obligationer.
 Den skattemæssige behandling af gevinst/tab på aktiebaserede kontrakter  

 reguleres af KGL § 8 F.
Skattepligtige efter KGL § 8 F er alle skatte- og  

 realrenteafgiftspligtige.
Disse skattepligtige kan deles op i fire grupper.
Det skal bemærkes, at disse grupper er defineret i forhold til  

 begrænsningsreglen vedrørende adgangen til fradrag for tab på kontrakter om  

 aktiekøb.
Det er f.eks. udstedte salgsretter (dvs. påtagne  

 købsforpligtigelser), erhvervede køberetter til aktier samt køb af aktier på  

 termin.
Også de tilsvarende finansielle kontrakter, der er baseret på et  

 aktieindeks, er omfattet af reglerne.
Den første gruppe består af næringsskattepligtige efter ABL § 3. For disse  

 skattepligtige reguleres den skattemæssige behandling af gevinst/tab på  

 aktiebaserede kontrakter omfattet af KGL § 8 F af de almindelige regler i  

 ABL.
Dette gælder for alle aktiebaserede kontrakter, uanset om de indeholder  

 en ret eller pligt til at afstå aktier, eller en ret eller pligt til at  

 erhverve aktier, jf.
KGL § 8 F, stk. 1 og 4.
Den anden gruppe af skattepligtige er selskaber omfattet af KGL § 2, men  

 ikke af ABL § 3. Disse selskaber kan efter skattelovgivningens almindelige  

 regler i det enkelte indkomstår generelt fradrage tab på kontrakter der  

 indeholder en ret eller pligt til at erhverve aktier.
Gevinster på sådanne  

 kontrakter, samt gevinst/tab på kontrakter der indeholder en ret eller pligt  

 til at afstå aktier er omfattet af hovedreglen i KGL § 8 F, stk. 2 og 3.
Den tredje gruppe af skattepligtige består af personer omfattet af KSL §§  

 1 og 2, men ikke af ABL § 3, som har en kontrakt der indebærer en ret eller  

 pligt til at erhverve aktier, og hvor det godtgøres, at kontrakten har  

 erhvervsmæssig tilknytning.
For denne gruppe af skattepligtige, er der for  

 sådanne kontrakter generel adgang til, i det enkelte indkomstår, at fratrække  

 tab efter skattelovgivningens almindelige regler.
Gevinster på sådanne  

 kontrakter, samt gevinst/tab på kontrakter der indeholder en ret eller pligt  

 til at afstå aktier er omfattet af hovedreglen i KGL § 8 F, stk. 2 og 3.
 Ved bedømmelsen af om en kontrakt har en sådan tilknytning til  

 erhvervsmæssig virksomhed kan der tages udgangspunkt i praksis vedrørende den  

 tidligere gældende affattelse af KGL § 6, stk. 1.
 Den fjerde gruppe af skattepligtige består af personer omfattet af KSL §§  

 1 og 2, hvor kontrakten ikke har erhvervsmæssig tilknytning, herunder  

 personer der er skattepligtige efter ABL § 3.
 For denne gruppe skal gevinst/tab på alle kontrakter der er omfattet af  

 KGL § 8 F, opgøres efter hovedreglen i KGL § 8 F, stk. 2 og 3.
 Aktiebaserede kontrakter.
Hovedreglen For alle kontrakter mv. omfattet af KGL § 8 C, herunder aktiebaserede  

 kontrakter omfattet af hovedreglen i KGL § 8 F, stk. 2 og 3, skal gevinst/tab  

 opgøres efter lagerprincippet.
Det betyder, at for kontrakter der ikke var  

 afviklet ved indkomstårets udløb, skal gevinst/tab medregnes ved  

 indkomstopgørelsen efter de i KGL § 8 F, stk. 2 og 3 nævnte regler.
 Gevinst/tab på den enkelte kontrakt opgøres som forskellen mellem  

 kontraktens værdi på statustidspunktet og anskaffelsessummen.
 For kontrakter der indgåes og afvikles i indkomståret, opgøres gevinst/tab  

 som forskellen mellem afståelsessummen og anskaffelsessummen.
Som udgangspunkt skal kontrakter, der opgøres efter reglerne i KGL § 8 F  

 opdeles i grupper.
Hver gruppe består af kontrakter der er baseret på samme  

 børsnoterede aktie, samme aktieindeks osv.
Efter hovedreglen er det uden betydning for opgørelsen af gevinst/tab  

 indenfor de enkelte grupper af kontrakter, om de indeholder en ret eller  

 pligt til at erhverve eller afstå aktier.
Det afgørende er hvad kontrakten er  

 baseret på.
Om undtagelser fra hovedreglen, se ovenfor.
Der er ikke adgang til modregning af tab og gevinster grupperne imellem.  

 Der kan kun foretages modregning af tab i gevinster indenfor den enkelte  

 gruppe.
Indenfor den enkelte gruppe kan der under de nedenfor anførte  

 betingelser foretages modregning af tab og gevinster mellem indkomstår.
Der  

 er mulighed for i det aktuelle indkomstår at modregne gevinst/tab på en  

 kontrakt 5 år tilbage.
I det følgende beskrives de regler der gælder for modregning af gevinst og  

 tab på en aktiebaseret kontrakt.
Ved beskrivelsen er der taget udgangspunkt i  

 den rækkefølge som gevinst og tab kan opgøres i det aktuelle indkomstår,  

 herunder muligheden for modregning mellem indkomstår.
Først beskrives reglerne for opgørelse af gevinst/tab med udgangspunkt i de tilfælde hvor der i det aktuelle indkomstår er gevinst på en kontrakt  

 der ikke var afviklet ved foregående indkomstårs udgang.
Dernæst beskrives  

 reglerne for opgørelse af gevinst/tab på tilsvarende kontrakter med  

 udgangspunkt i de tilfælde hvor der i det aktuelle indkomstår er tab på en  

 kontrakt, der ikke var afviklet ved foregående indkomstårs udgang.
 Det er en generel forudsætning, at modregning kun kan foretages på  

 kontrakter der tilhører samme gruppe.
Gevinst på en aktiebaseret kontrakt - modregning Årets gevinst på en kontrakt skal først modregnes i tidligere års nettotab  

 på kontrakter indenfor samme gruppe.
 Eventuel overskydende nettogevinst på kontrakten, kan herefter modregnes i  

 eventuelle tab på andre kontrakter i indkomståret.
Er der herefter en nettogevinst, kan ægtefællens eventuelle tab på  

 tilsvarende kontrakter i året modregnes.
Betingelserne er, at ægtefællerne  

 var samlevende ved indkomstårets udløb, jf.
KSL § 4, samt at ægtefællen har  

 udnyttet sin egen modregningsadgang først.
 Den resterende nettogevinst beskattes i året som kapitalindkomst.
Yderligere modregning kan kun foretages, hvis der på en kontrakt som ikke  

 var afviklet ved indkomstårets udgang, konstateres et tab på kontrakten i  

 indtil 5 senere indkomstår.
I disse tilfælde fratrækkes tabet i det aktuelle  

 indkomstår.
Tab på en aktiebaseret kontrakt - modregning Tab på en kontrakt i året kan kun fradrages, hvis der indenfor de  

 foregående 5 år har været nettogevinst på kontrakten.
Tabet kan kun fradrages  

 i det omfang de tidligere års nettogevinst ikke er anvendt til modregning i  

 tab på andre kontrakter.
 Er der herefter uudnyttede tab på kontrakten i det aktuelle indkomstår,  

 kan dette modregnes i gevinster på andre kontrakter indenfor samme gruppe.
Er der herefter uudnyttede tab, kan disse overføres til modregning hos  

 ægtefællen, hvis denne i året har nettogevinster på kontrakter, der kan  

 henføres til samme gruppe.
Betingelserne er dog, at ægtefællerne var  

 samlevende ved indkomstårets udløb, jf.
KSL § 4, og at ægtefællen med  

 nettogevinst fuldt ud har udnyttet sin modregningsadgang.
 Uudnyttede nettotab i det aktuelle indkomstår, kan modregnes i gevinster  

 indenfor gruppen i de efterfølgende 5 år.
 Uudnyttede tab, kan endvidere overføres til modregning i ægtefællens  

 nettogevinster i de efterfølgende 5 år, når kontrakterne kan henføres til  

 samme gruppe.
Det er en betingelse, at ægtefællerne er samlevende ved det aktuelle  

 indkomstårs udløb, jf.
KSL § 4, samt at ægtefællen med nettogevinster fuldt  

 ud har udnyttet sin modregningsadgang.
 Afslutningsvis skal det bemærkes, at gevinster er skattepligtige som  

 kapitalindkomst.
A.D.2.6.4 Ikke aktiebaserede kontrakter KGL § 8 G Indledningsvis skal der henvises til det i afsnit A.D.2.6.2 og A.D.2.6.2.1  

 anførte vedrørende de generelle regler for den skattemæssige behandling af  

 gevinst/tab på kontrakter mv., omfattet af KGL § 8 C.
* Det skal bemærkes, at reglerne for modregning af gevinst/tab mellem  

 indkomstår er ændret ved lov nr. 491 af 24. juni 1992. Lovændringen har  

 virkning for kontrakter indgået den 1. juli 1991 eller senere. Ændringen er i  

 forhold til den i 1991 gennemførte lov, en lempelse af reglerne for  

 modregning mellem indkomstår. * Der er to forskelle i reglerne for modregning mellem aktiebaserede og ikke  

 aktiebaserede kontrakter.
For det første er der generel adgang til modregning  

 af gevinst/tab på alle ikke aktiebaserede kontrakter.
Dernæst er der ikke  

 nogen begrænsning i adgangen til at modregne gevinst/tab mellem de enkelte  

 indkomstår.
 Opgørelsen af gevinst/tab på ikke aktiebaserede kontrakter skal foretages  

 efter nedenstående principper.
Gevinst på en ikke aktiebaseret kontrakt - modregning Årets gevinst på en kontrakt skal først modregnes i tidligere års nettotab  

 på kontrakter.
 Eventuel overskydende nettogevinst på kontrakter, kan herefter modregnes i  

 eventuelle tab på andre kontrakter i indkomståret.
Er der herefter en nettogevinst, kan ægtefællens eventuelle tab i året  

 modregnes.
Betingelserne er, at ægtefællerne var samlevende ved indkomstårets  

 udløb, jf.
KSL § 4, samt at ægtefællen har udnyttet sin egen  

 modregningsadgang først.
 Den resterende nettogevinst beskattes i året som kapitalindkomst.
Yderligere modregning kan foretages, hvis der konstateres et tab på  

 kontrakter i indtil 5 senere indkomstår.
I disse tilfælde fratrækkes tabet i  

 det aktuelle indkomstår.
Tab på en ikke aktiebaseret kontrakt - modregning Tab på kontrakter i året kan først modregnes i eventuelle nettogevinster  

 på kontrakter indenfor de foregående 5 indkomstår under et.
 Er der endnu uudnyttede tab på kontrakten i det aktuelle indkomstår, kan  

 dette modregnes i gevinster på andre kontrakter.
Er der herefter uudnyttede tab, kan disse overføres til modregning hos  

 ægtefællen, hvis denne i året har nettogevinster på ikke aktiebaserede  

 kontrakter.
Betingelserne er dog, at ægtefællerne var samlevende ved  

 indkomstårets udløb, jf.
KSL § 4, samt at ægtefællen med nettogevinst fuldt  

 ud har udnyttet sin modregningsadgang.
 Uudnyttede nettotab i det aktuelle indkomstår, kan modregnes i gevinster i  

 de efterfølgende 5 indkomstår.
A.D.2.6.5 Opgørelse af gevinst/tab - KGL § 8 E Indledningsvis skal det bemærkes, at for kontrakter der er anskaffet og  

 realiseret indenfor samme indkomstår, opgøres gevinst/tab som forskellen  

 mellem anskaffelsessummen og værdien ved realiseringen.
 For kontrakter der ikke indgåes og afvikles indenfor samme indkomstår,  

 opgøres gevinst/tab efter de nedenfor anførte principper.
Beregning af gevinst/tab - KGL § 8 E Gevinst/tab på finansielle kontrakter der ikke indgåes og afvikles i samme  

 indkomstår opgøres efter lagerprincippet, jf.
KGL § 8 E, stk. 1.  

 Lagerprincippet skal anvendes af alle skattepligtige og  

 realrenteafgiftspligtige.
 Lagerprincippet indebærer, at gevinst/tab på urealiserede kontrakter skal  

 opgøres ved udgangen af hvert indkomstår.
 For kontrakter, indgået før indkomstårets begyndelse, opgøres gevinst/tab  

 som forskellen mellem kontraktens værdi på statustidspunktet og ved  

 kontraktens udløb.
 For kontrakter der er realiseret (dvs. afstået, udnyttet eller udløbet  

 uudnyttet) i indkomståret, opgøres gevinst/tab som forskellen mellem værdien  

 på statustidspunktet og værdien ved realiseringen.
 Er kontrakten anskaffet (dvs. indgået eller overtaget) i indkomståret,  

 opgøres gevinst/tab som forskellen mellem kontraktens anskaffelsessum (ved  

 optioner "Præmien") og kontraktens værdi på statustidspunktet  

 (indkomstårets udløb).
 For terminskontrakters vedkommende, er værdien ved realiseringen værdien  

 på afviklingsdagen.
For købe- og salgsretters vedkommende, er værdien ved realiseringen  

 afståelsessummen, hvis kontrakten afståes.
Hvis købe- eller salgsretten  

 beholdes til udløbsdagen er det denne dags værdi gevinst/tab beregnes ud fra.  

 Dette gælder både hvis kontrakten udnyttes eller udløber uudnyttet.
Værdien  

 på udløbsdagen beregnes som forskellen mellem markedsværdien på det  

 underliggende aktiv på udløbsdagen og den aftalte købe- henholdsvis salgssum  

 for aktivet.
 Omkostninger i forbindelse med indgåelse af finansielle kontrakter, f.eks.  

 gebyrer og kurtage, medregnes i henholdsvis anskaffelsessum og afståelsessum  

 for den pågældende kontrakt.
 Værdiansættelse af urealiserede kontrakter.
Værdien af en finansiel kontrakt ved indkomstårets udløb skal opgøres til  

 værdien i handel og vandel (markedsværdien). Fiansielle kontrakter kan være  

 børsnoterede, og det underliggende aktiv typisk børsnoteret.
Kan der  

 konstateres en børsnoteret værdi, vil markedsværdien være den på børsen  

 noterede værdi ved indkomstårets udløb.
Foreligger der ingen børsnotering, må  

 værdien af finansielle kontrakter i princippet opgøres som anskaffelsessummen  

 for en tilsvarende finansiel kontrakt, der har samme restløbetid som den  

 pågældende kontrakt.
For futures, som omsættes af Garantifonden for Danske Optioner og Futures  

 ved Københavns Fondsbørs, opgøres og afregnes gevinst og tab løbende.  

 Reguleringen medfører, at kontraktens værdi og bogføring af gevinst og tab  

 til stadighed er opgjort efter lagerprincippet.
På sådanne kontrakter opstår  

 der derfor kun kortvarigt og i mindre omfang urealiserede gevinster eller  

 tab.
 Værdiansættelsen af kontrakten er dermed altid foretaget til  

 markedsværdien.
For så vidt angår optioner i Garantifondens regi, opgøres og afregnes  

 gevinst og tab efter realisationsprincippet.
Ved indkomstårets udløb skal der  

 derfor foretages ultimoreguleringer i forbindelse med opgørelsen af det  

 skattemæssige resultat.
For børsnoterede valutaterminskontrakter gælder, at markedsværdien for  

 kontrakter med udløb på samme dag som den oprindelige kontrakt fremgår af  

 børslisterne.
Er der tale om en valuta, der ikke er noteret, eller er  

 kontraktens løbetid ikke i overensstemmelse med angivelserne i børslitserne,  

 vil markedsværdien ofte kunne oplyses af udstederen af den oprindelige  

 kontrakt.
Selv om kontrakten ikke er noteret på børs, vil man i mange tilfælde med  

 rimelig sikkerhed kunne fastsætte en markedsværdi, da kontrakterne som oftest  

 har en relativ kort løbetid og i mange tilfælde er prisfastsat ud fra et  

 underliggende børsnoteret aktiv.
Da langt de fleste kontrakter er baseret på  

 gængse underliggende aktiver, må det formodes, at involverede  

 kontraktformidlere i disse tilfælde vil være i stand til at levere  

 oplysninger om værdien af kontrakterne.
 For terminskontrakter gælder, at terminskursen principielt kan bestemmes  

 ud fra kursen på spormarkedet med fradrag af afkastet på det underliggende  

 aktiv frem til terminstidspunktet og med tillæg af renten for et lån over det  

 pågældende tidsrum.
 I de tilfælde, hvor kontrakten ikke er børsnoteret, er  

 ligningsmyndighederne berettiget til at foretage en skønsmæssig  

 værdiansættelse.
Værdiansættelse af kontrakter uden for de organiserede markeder skal ske  

 under hensyn til forholdene på markedet.
Navnlig markederne for råvarer er  

 præget af betydelig uro, og der forekommer relativt store kortvarige  

 prissvingninger såvel på spotmarkedet som på terminsmarkedet.
Da vurderingen  

 af likviditetsgraden i sådanne tilfælde kan være særdeles vanskelig, må  

 markedsværdien af disse kontrakter ansættes forsigtigt i årene forud for  

 realisation af gevinst og tab på kontrakten.
Det må i øvrigt antages, at den værdiansættelse af finansielle kontrakter,  

 der skal foretages med henblik på den skattemæssige opgørelse, i en række  

 tilfælde allerede foretages i andre sammenhæng.
I dansk regnskabspraksis  

 foretages der således i en vis udstrækning, eventuelt uafhængig af  

 intensionerne med indgåelsen af finansielle kontrakter, værdiansættelse efter  

 markedsværdien, idet urealiserede gevinster og tab resultatføres løbende.
 Eksempel på opgørelse:
 En skattepligtig indgår den 1. nov. i år 1. en terminsaftale om køb af en  

 post obligationer til levering den 1. marts i år 2. Den 1. marts i år 2  

 afvikles handlen ved levering, og obligationerne videresælges den 1. juni i  

 år 2.
 Resultatet for terminskontrakten i år 1 opgøres som forskellen mellem  

 kontraktens værdi ved indkomstårets udløb og kontraktens anskaffelsessum.  

 Kontraktens værdi ved indkomstårets udløb kan opgøres som forskellen mellem  

 den aftalte kurs der er 95 (kontraktkursen) og terminskursen den 31. dec.  

 (96) (kursen på tilsvarende kontrakt med samme restløbetid som den pågældende  

 kontrakt). Ses der bort fra gebyrer mv., er årets resultat 1.
 Resultatet i år 2 opgøres som forskellen mellem kontraktens værdi ved  

 leveringen den 1. marts og kontraktens værdi ved indkomstårets begyndelse.
 Kontraktens værdi ved leveringen kan opgøres som forskellen mellem den  

 aftalte kurs (95) og spotkursen på leveringstidspunktet (98). Årets resultat  

 kan således opgøres til 2.
 Obligationerne anses for anskaffet den 1. marts 1992 til kurs 98. Ved salg  

 af obligationerne den 1. juni i år 2 til kurs 99 udgør avancen forskellen  

 mellem købskursen (98) og salgskursen (99). Kontraktens værdi ved levering er  

 således 3. Fratrækkes resultatet for år 1 (1) kan årets resultat opgøres til  

 2.
Dispensation fra lagerprincippet KGL § 8 E, stk. 2 Anvendelse af lagerprincippet kan i ganske særlige tilfælde give  

 betydelige problemer, og der er derfor i loven indført en  

 dispensationsadgang.
Ligningsrådet kan herefter give tilladelse til, at  

 virksomheder i sådanne tilfælde kan anvende realisationsprincippet, jf.
KGL §  

 8 E, stk. 2.
Det er forudsat, at dispensationen kun vil blive givet i ganske få  

 tilfælde, og det er en betingelse for at få dispensation, at anvendelse af  

 lagerprincippet vil være en væsentlig økonomisk ulempe for virksomheden.  

 Dette indebærer blandt andet, at der skal være betydelige omkostninger  

 forbundet med at frigøre likviditet til skattebetalinger, f.eks. ved at  

 realisere gevinster på kontrakten og eventuelt indgå en ny kontrakt.
Det  

 indebærer endvidere, at dispensation normalt kun vil blive givet for  

 kontrakter med lang løbetid, hvor lagerprincippet betyder en væsentlig  

 fremrykket beskatning i tilfælde af gevinst.
Denne betingelse vil ikke være  

 opfyldt, såfremt gevinst på kontrakten realiseres inden det tidspunkt, hvor  

 skatten af den lagerbeskattede gevinst forfalder.
En betingelse for dispensation er endvidere, at virksomheden ikke har  

 tegnet modgående kontrakter, der i store træk neutraliserer den fremtidige  

 risiko på den oprindelige kontrakt.
Det skyldes, at lagerprincippet ved  

 modgående kontrakter ikke medfører en likviditetsmæssig belastning, da  

 gevinst på den ene kontrakt modsvares af tab på den modgående kontrakt.
Ifølge KGL § 8 E, stk. 2, er det ligeledes en betingelse for dispensation,  

 at kontrakterne indgås som led i virksomhedens primære drift for at sikre  

 leverancer til og fra virksomheden.
Der vil typisk være tale om  

 valutaterminskontrakter og kontrakter vedrørende virksomhedens råvarer eller  

 produkter.
Kontrakter med obligationer eller aktier som underliggende aktiver  

 vil derimod ikke kunne omfattes af en dispensation.
Det påhviler virksomheden at godtgøre overfor Ligningsrådet, at  

 betingelserne for dispensation er opfyldt.
Dispensationen vil normalt  

 forudsætte, at ansøgningen indgives, senest når kontrakten indgåes.
Der bør ikke gives dispensation til en virksomhed til generelt at anvende  

 realisationsprincippet.
Derimod vil det være hensigtsmæssigt, at  

 virksomhederne generelt får tilladelse til at fravige lagerprincippet for  

 visse typer af kontrakter, der opfylder de betingelser der er nævnt ovenfor.  

 Herved undgås, at Ligningsrådet skal tage stilling til ansøgninger vedrørende  

 den enkelte kontrakt.
Hvis der gives dispensation, betyder det, at  

 fortjeneste eller tab på kontrakten opgøres efter realisationsprincippet.
Det  

 vil sige, at beskatning sker, når kontrakten udløber eller afstås.
Ansøgning  

 om dispensation indsendes til Told- og Skattestyrelsen.
A.D.3 Overskud/underskud vedr. bolig i egen ejendom A.D.3.1 Lejeværdi af bolig i egen ejendom Ifølge SL § 4, stk. 1, litra b, 2. pkt. medregnes lejeværdien af bolig i  

 egen ejendom ved indkomstopgørelsen.
 De nærmere regler om, hvorledes denne lejeværdi skal beregnes som en  

 procentdel af ejendomsværdien, er fastsat i LL §§ 15A-15 I.
Lejeværdi for ejendomme, der ikke er omfattet af ligningslovens  

 procentregler, skal i overensstemmelse med hovedreglen i statsskatteloven  

 ansættes efter et skøn.
Udgangspunktet for skønnet er, hvad ejendommen  

 (lejligheden) kan indbringe ved udlejning til fremmede.
Dersom der ved lov eller offentlig myndigheds bestemmelse er fastsat et  

 maksimum for huslejens størrelse ved udleje til fremmede, kan lejeværdien  

 normalt ikke overstige dette maksimum.
I den forbindelse skal det nævnes, at  

 et huslejenævns godkendelse af den mellem nært beslægtede aftalte leje ikke  

 kan tillægges betydning, da huslejenævnet kun påser, at huslejen ikke er for  

 høj.
Ifølge PSL § 4, stk. 1, nr. 6, medregnes overskud eller underskud af en-  

 eller tofamilieshuse mv., fritidshuse, ejerlejligheder, grunde og lignende  

 ved opgørelsen af kapitalindkomsten.
Bestemmelsen omfatter:
- ejendomme, som kun indeholder en selvstændig lejlighed, jf.
LL §§ 15 B,  

 stk. 1, - tofamilieshuse, jf.
LL § 15 B, stk. 2, - stuehuse, jf.
LL § 15 B, stk. 3, - skovbrugsejendomme den private anvendte del, jf.
LL § 15 B, stk. 4, - ejendomme, som indeholder en eller to selvstændige lejligheder, og som i  

 væsentligt omfang benyttes erhvervsmæssigt, jf.
LL § 15 B, stk. 5. Dette  

 gælder dog kun den del af ejendommen, der tjener til bolig for ejeren, - grunde, der må antages at have nytteværdi for ejeren.
Kun ejendomme, som helt eller delvis tjener til bolig for ejeren, er  

 omfattet af bestemmelsen.
Bestemmelsen omfatter ejendomme, der udlejes en del  

 af året og ejendomme, hvoraf en del udlejes.
Bestemmelsen omfatter derimod  

 ikke ejendomme, der i hele året udelukkende benyttes til udlejning.
Overskud eller underskud af nævnte ejendomme omfatter: Lejeværdi af bolig  

 i egen ejendom, jf.
LL §§ 15 B-15 I, indtægter ved udlejning en del af året  

 (f.eks. udlejning af et sommerhus) eller indtægter ved udlejning af en del af  

 ejendommen (f.eks. ved udlejning af den anden lejlighed i et tofamilieshus  

 eller ved udleje af værelser, i det omfang indtægten er skattepligtig, jf.  

 E.K.
Endelig kan de hertil knyttede udgifter fratrækkes.
A.D.3.1.1 Hvornår skal der medregnes lejeværdi Udgangspunktet er, at lejeværdien af bolig i den skattepligtiges egen  

 ejendom medregnes ved indkomstopgørelsen, hvad enten han har gjort brug af  

 sin beboelsesret eller ej.
 Såfremt den skattepligtige ikke har ejet ejendommen i hele indkomståret,  

 nedsættes lejeværdien forholdsmæssigt.
 Lejeværdien skal i almindelighed ikke medregnes, hvis skatteyderen  

 midlertidigt har været afskåret fra at benytte boligen, fordi den har været  

 ubeboelig, f.eks. på grund af reparation efter en vandskade, jf. lsr.  

 1982.23.
 Ifølge lsr. 1981.20 skulle lejeværdien heller ikke medregnes for en  

 ejendom, som på grund af hærværk var ubeboelig, idet samtlige installationer  

 og ruder var ødelagt, ligesom ejendommens forsyning af elektricitet, gas og  

 vand var afbrudt.
 Lejeværdien skal heller ikke medregnes, hvis skatteyderen endeligt har  

 opgivet sin boligret og ved sine dispositioner har tilkendegivet dette, jf.  

 lsr. 1970.109 (fraflyttet grundet ny stilling i en anden by og udbudt huset  

 til salg), og lsr. 1983.16 (sommerhus, som havde været udbudt til salg gennem  

 længere tid og som rent faktisk ikke havde været benyttet, hvortil kom, at  

 ejeren havde et andet sommerhus i samme område, som han havde benyttet), men  

 modsat lsr. 1976.149 (huset udbudt til salg, men ejeren flyttede senere ind  

 igen).
Et sommerhus blev lejet ud få uger pr. år og nogle år slet ikke.
Den  

 skattepligtige, som ejede endnu et sommerhus, og som erklærede aldrig at have  

 brugt sommerhuset til privat formål, blev beskattet af lejeværdien, idet  

 ejeren ikke havde afskåret sig fra at kunne disponere over ejendommen,  

 t&s nyt 1991.16.872.
Hvis skatteyderen efter overtagelsen af et nyt hus bliver boende i den  

 hidtidige ejendom indtil den er solgt, er han skattepligtig af begge  

 ejendommes lejeværdi, jf.
HD af 4. marts 1983 (skd. 65.205).
Ifølge VLD af 16. dec. 1980 (skd. 61.182) skulle en skatteyder ikke  

 medregne lejeværdien af stuehuset på en landbrugsejendom, som han havde købt  

 i 1967. Stuehuset havde efter en tiltrængt restaurering siden 1968 været  

 udlejet som sommerbolig i den udstrækning, det var muligt.
Udlejningsbureauet  

 havde disponeret over huset fra 1. maj-1. nov.
Da huset var el-opvarmet og  

 ikke særlig godt isoleret, var udlejning uden for denne periode ikke mulig.
A.D.3.1.2 Hvornår anvendes procentreglerne Procentreglerne anvendes kun, når ejendommen benyttes af ejeren selv.
Hvis  

 boligen er stillet til rådighed for eller udlejet til f.eks. ejerens børn,  

 skal boligen betragtes som en udlejningsejendom og der skal derfor  

 indtægtsføres en lejeindtægt, svarende til udlejningsværdien (se E.K.),  

 medmindre ejeren i væsentligt omfang også selv benytter boligen, lsr.  

 1970.110, hvor ejeren brugte huset i væsentligt omfang, modsat lsr. 1970.24,  

 hvor ejeren kun benyttede ejendommen i mindre omfang.
Bytte af hus Når private bytter hus f.eks. for en sommerperiode, ansættes lejeindtægten  

 i praksis til den procentmæssigt opgjorte lejeværdi, således at indtægter og  

 fradrag i forbindelse med husbyttet opvejer hinanden, jf. lsr. 1985.16, hvor  

 der ikke var tale om permanent ombytning af boliger, men alene om perio devise, gensidige udlån.
Det anførte gælder også i tilfælde af kortvarigt  

 bytte af huse beliggende i udlandet og bytte af hus her i landet med hus i  

 udlandet.
 Hvis der byttes bolig for en længere periode, skal der derimod ansættes en  

 lejeindtægt svarende til, hvad der kunne opnås ved udlejning til fremmede,  

 jf. skd. 69.170.
Ægtefæller Procentreglerne kan under visse betingelser også anvendes, når ejerens  

 ægtefælle bebor ejendommen alene.
Det forhold, at den ene ægtefælle midlertidigt bebor den fælles ejendom  

 alene (f.eks. fordi den anden ægtefælle er udstationeret eller lignende)  

 medfører ikke, at procentreglerne er uanvendelige.
Det samme gælder, når  

 ægtefællerne har ophævet samlivet, uden at samlivet i skattemæssig henseende  

 er ophørt, d.v.s. indtil udgangen af det år, hvor samlivsophævelsen er sket,  

 forudsat der ikke forinden sker separation eller skilsmisse.
Hvis samlivet mellem ægtefællerne er ophørt i skattemæssig henseende, og  

 den, der har forladt boligen, må betragtes som ejer af denne, kan den  

 pågældende anvende procentreglerne i tiden indtil, der har fundet en bodeling  

 sted mellem ægtefællerne, jf. lsr. 1984.16. Dette gælder også, selv om der er  

 gået lang tid fra samlivsophøret, jf.
Skat 1989.2.146, hvor der var forløbet  

 12 år siden ophøret af samlivet.
Sålænge ægtefællerne har indbyrdes forsørgelsespligt, kan den ægtefælle,  

 der bor i den tidligere fællesbolig kun beskattes af hel eller delvis fri  

 bolig, dersom denne er led i en bidragsaftale.
I så fald er bidraget på  

 normal vis skattepligtigt for modtageren og fradragsberettiget for yderen,  

 jf. lsr. 1980.53.
Dødsboer Hvis en fast ejendom, der har tjent til bolig for afdøde, ikke bebos under  

 skiftet, opgøres der ikke nogen lejeværdi af egen bolig, og der kan heller  

 ikke fratrækkes noget beløb i boets skattepligtige indkomst for  

 vedligeholdelse.
Hvis ejendommen under skiftet vederlagsfrit bebos af den efterlevende  

 ægtefælle, arving eller legatar, beskattes lejeværdien i boet.
Den beskattes  

 ikke hos ægtefællen, arving eller legatar, jf.
KSL § 28. Lejeværdien  

 beregnes, som om den, der benytter ejendommen, er ejer.
Er der tale om et  

 enfamilieshus mv.
LL § 15 B, stk. 2-6, skal der således ikke skønnes over den  

 objektive udlejningsværdi.
Boet er endvidere berettiget til standardfradraget  

 for vedligeholdelse som om den, der benytter ejendommen, er ejer, jf.
LL § 15  

 J.
Lejeværdi mv. nedsættes forholdsmæssigt, hvis boets indkomstår er mindre  

 end 1 år.
Bopælsret i henhold til testamente Hvis den efterlevende ægtefælle, arvings eller legatars beboelse skyldes,  

 at han i testamentet er tillagt en bopælsret helt tilbage fra dødsfaldet og  

 ikke blot fra udlægstidspunktet, er det den efterlevende og ikke boet, der  

 beskattes af lejeværdien.
Lejeværdien opgøres efter et skøn over den  

 objektive udlejningsværdi.
Ejede den efterlevende ejendommen i sameje med  

 afdøde, beskattes den efterlevende dog alene efter reglerne om procentuel  

 lejeværdi, jf.
LL § 15 I, se Skatteministeriets Vejledning i reglerne om  

 dødsbobeskatning, s. 110.
A.D.3.2 Beregning af lejeværdi og fradrag for ejendommens driftsudgifter A.D.3.2.1 Generelle regler for beregning af lejeværdien Lejeværdiberegningen skal fra og med indkomståret 1990 foretages for  

 ejendommen og ikke som tidligere følge ejeren, jf. lov nr. 827 af 19. dec.  

 1989.
 For indkomståret 1990 og de efterfølgende indkomstår beregnes der  

 maskinelt for hver enkelt ejendom 3 lejeværdier afhængig af om ejeren ved  

 indkomstårets udløb er:
- under 67 år - fyldt 67 år - førtidspensionist og fyldt 60 år eller efterlønsmodtager.
 De 3 sæt lejeværdier, der beregnes for hver ejendom, opgøres hver for sig,  

 som om ejendommen havde været i ejerens besiddelse siden reglernes  

 ikrafttræden i 1990.
 Den aktuelle lejeværdi udskrives herefter på selvangivelsen.
 Dette medfører, at ejere, der skifter status, det vil sige, fylder 67 år  

 mv., efter den 1. jan. 1990, får beregnet deres lejeværdi med udgangspunkt i  

 den lejeværdi, der blev fastsat for ejendommen for indkomståret 1990.
 Ejere, der er fyldt 67 år efter 1. jan. 1990 og ejer identisk vurderede  

 ejendomme, vil derfor få beregnet samme lejeværdi.
 For ejere, der skiftede status før 1. jan. 1990, er lejeværdien beregnet  

 efter de tidligere gældende regler, og ejere, der ejer identisk vurderede  

 ejendomme vil derfor have forskellige lejeværdier, såfremt de skiftede status  

 på forskellige tidspunkter før 1. jan. 1990.
Den lejeværdi, der udskrives på selvangivelsen vil imidlertid ikke altid  

 være korrekt.
Det kan være tilfældet, når ejendommen har været udlejet en del  

 af året eller er blevet afstået på så sent et tidspunkt, at afståelsen ikke  

 er blevet registreret.
A.D.3.2.2 En-familieshuse A.D.3.2.2.1 Indtægter Grundlaget for lejeværdiberegningen for en ejendom, som kun indeholder  

 én selvstændig lejlighed, er den ejendomsværdi, der er ansat for  

 ejendommen pr. 1. jan. i indkomståret, reguleret efter vurderingslovens § 2  

 A.
Procentsatser og begrænsning af lejeværdistigninger fra 1990 til 1991, jf.  

 LL §§ 15 E og 15 F - Klik her for at se skema.
Overgangsregler LL § 15 H, stk. 2 og stk. 4 1) Det er dog en betingelse, at afdøde døde efter den 31. dec. 1986.
 2) Grundbeløbet reguleres efter PSL § 20.
 3) Disse begrænsede stigninger forudsætter opfyldelse af betingelsen i LL  

 § 15 E, stk. 5, samt at ejendommen ikke er omfattet af LL § 15 E, stk. 6,  

 eller stk. 7, stk. 5 og stk. 7 har virkning første gang fra indkomståret  

 1991.
For skattepligtige, der har anskaffet deres ejendom den 1. jan. 1990 eller  

 senere, beregnes lejeværdien efter LL § 15 E, stk. 1 eller 2.  

 Begrænsningsreglerne for stigningen i lejeværdien gælder ikke ved beregningen  

 af lejeværdien for indkomståret 1990, jf.
LL § 15 H, stk. 1.
For skattepligtige, der har erhvervet deres ejendom før 1. jan. 1990 og  

 helt eller delvis har anvendt ejendommen til beboelse, beregnes lejeværdien,  

 som efter de hidtil gældende regler bortset fra, at beregningsgrundlaget er  

 ejendomsværdien pr. 1. jan. i indkomståret.
Det vil sige, at der ved  

 beregningen af lejeværdien tages udgangspunkt i LL § 15 E, stk. 1 eller 2.  

 Den helårslejeværdi, der er opgjort for indkomståret 1989, danner  

 udgangspunkt for den årlige stigning i lejeværdien efter LL § 15 E, stk. 3  

 eller 4.
 Hvis lejeværdien for 1989 er nedsat i medfør af den tilsvarende  

 bestemmelse for 1989, er det den nedsatte lejeværdi, der skal benyttes ved  

 sammenligningen.
 Hvis lejeværdien beregnet efter de ovenfor nævnte regler i et år svarer  

 til den lejeværdi, der beregnes efter de regler, der gælder for ejendomme,  

 der er anskaffet den 1. jan. 1990 eller senere, anvendes de sidstnævnte  

 regler ved beregningen af lejeværdien for det pågældende og efterfølgende  

 indkomstår.
 Overgangsreglen gælder også, hvis ejeren i 1990 eller senere anvender  

 ejendommen til beboelse i et andet omfang end i indkomståret 1989.
 Overgangsreglen gælder kun for ejendomme, der ved udgangen af indkomståret  

 1989 helt eller delvis har tjent til bolig for ejeren.
I tilfælde hvor en skattepligtig, der har erhvervet ejendommen før 1.jan.  

 1990, foretager ombygninger mv., og forskelsværdien pr. 1. jan. i  

 indkomståret efter ombygningen, overstiger forskelsværdien pr. 1. jan. i  

 ombygningsåret med mere end 100 pct., skal ejendommen med virkning fra det  

 efterfølgende indkomstår betragtes som en nybygning, jf.
LL § 15 E, stk. 7.
 Lejeværdien for disse ejere skal med virkning fra og med det indkomstår,  

 der følger efter ombygningsåret, beregnes efter reglerne i LL § 15 E-15 G.
Særlige forhold Begrænsningsreglerne for pensionister finder ikke anvendelse ved beregning  

 af lejeværdien for en anpartsbolig, da lejeværdien i dette tilfælde  

 fastsættes skønsmæssigt efter SL § 4, Skat 1989.9.735.
 Personer, der modtager delpension, er ikke omfattet af LL § 15 F, nr. 1.  

 Bestemmelsen kan heller ikke anvendes på tjenestemænd, der er gået på  

 førtidspension, Skat 1989.8.616.
Køb og salg af ejendom Ved salg af en ejendom, skal den nye køber i anskaffelsesåret anvende den  

 lejeværdi, der er beregnet for ejendommen, og som er relevant for den  

 pågældende køber, dog således at lejeværdien beregnes forholdsmæssigt.
Ved  

 den forholdsmæssige beregning af lejeværdien i  

 anskaffelsesåret/afståelsesåret anses indkomståret for at have 360 dage med  

 30 dage i hver kalendermåned, jf.
LL § 15 G.
Beregningen af lejeværdien kan i  

 disse tilfælde ske maskinelt, således at oplysningerne foreligger i forbindelse med  

 selvangivelsen i det efterfølgende år.
Ejendommen stillet helt eller delvis til rådighed for andre Hvis ejendommen - helt eller delvis - har været stillet til rådighed for  

 andre, skal der ligeledes alene foretages en forholdsmæssig beregning af  

 lejeværdien.
Ejeren må i disse tilfælde selv medregne sin eventuelle  

 lejeværdi på grundlag af den maskinelt beregnede helårslejeværdi. *  

 Skattemyndighederne kan tilsidesætte denne opgørelse, se skat 1990.11.901,  

 omtalt underafsnit A.D.3.3.3. For den periode, hvor ejendommen har stået til  

 rådighed for andre, må ejeren medregne lejeindtægten.
* Se dog vedr. indkomståret 1993 lov nr. 490 af 24. juni 1992, hvor der  

 indsættes § 12A i LL vedrørende beskatning af fribolig for forældre m.fl.  

 Angående fribolig i forbindelse med forpligtelseskontrakter se afsnit  

 A.F.4.4.2. * Fremleje Ved fremleje (udleje) til beboelse beskattes indtægten kun, hvis den er  

 over en vis del af lejen, og for ejerboliger en vis del af lejeværdien, se  

 E.K.1.2.
Ombygninger En ombygning får først betydning for lejeværdiberegningen fra det  

 tidspunkt, hvor ombygningen indgår i ejendomsværdien.
Lejeværdien i forbindelse med ombygninger skal således begrænses efter de  

 alm. begrænsningsregler.
Det betyder, at der ved sammenligningen mellem to  

 indkomstårs lejeværdier ikke tages hensyn til, at en forhøjelse af  

 lejeværdien i det sidste af de to år kan være udtryk for, at der er afholdt  

 udgifter til en ombygning, der indgår i ejendomsværdien for det pågældende  

 indkomstår.
Hvis der er foretaget en ombygning, og forskelsværdien pr. 1. jan. i  

 indkomståret efter ombygningen overstiger forskelsværdien pr. 1. jan. med  

 mere end 100 pct., betragtes ombygningen dog som nybygning, jf.
LL § 15 E,  

 stk. 7.
 I de tilfælde hvor ejerboligværdien ikke angiver en selvstændig  

 grundværdiansættelse, således at forskelsværdien ikke kan opgøres, er  

 sammenligningsgrundlaget de ejendomsværdier, der er henført til ejerboligen.
 Hvis den skattepligtiges indkomstår er forskudt, er de forskelsværdier,  

 der skal sammenlignes, forskelsværdierne pr. 1. jan. i de kalenderår, som de  

 forskudte indkomstår træder i stedet for.
Nybygninger For nybygninger beregnes der ikke lejeværdi for ibrugtagningsåret, hvis  

 ejendommen ikke er vurderet pr. 1. jan. i året.
Det efterfølgende år, hvor  

 ejendommen er vurderet pr. 1. jan., bliver lejeværdien beregnet uden  

 begrænsningsreglerne.
For de efterfølgende år beregnes lejeværdien ved  

 anvendelse af de alm. begrænsningsregler.
For en ejendom under opførsel pr. 1. jan. 1992 skal der således ikke  

 beregnes lejeværdi for ejendommen og heller ikke for den del af  

 ejendomsværdien, der er henført til grunden.
For 1993 beregnes lejeværdien  

 for ejendommen uden anvendelse af begrænsningsreglerne.
Forskudt indkomstår I tilfælde hvor den skattepligtiges indkomstår er forskudt, er de  

 forskelsværdier, der skal sammenlignes forskelsværdierne pr. 1. jan. i de  

 kalenderår, som de forskudte indkomstår træder i stedet for.
Ændring af vurderingen Ændres en vurdering af skyldrådet efter klage eller som led i den normale  

 revision af vurderinger, eller påkendes en vurdering af Landsskatteretten,  

 får afgørelsen virkning tilbage til det tidspunkt, da den oprindelige  

 vurdering tidligst kunne få skattemæssig virkning.
Tilsvarende gælder for  

 senere ændringer af vurderinger foretaget ved revision af Ligningsrådet eller  

 af skyldrådet efter bemyndigelse fra T&S, idet dog ændringer, der har  

 medført forhøjelse af vurderingerne, normalt kun har fremtidig virkning.
A.D.3.2.2.2 Udgifter - Standardfradrag Ejere af enfamilieshuse kan, hvor lejeværdien fastsættes efter  

 procentreglerne, foretage et standardfradrag på 1 pct. af det  

 beregningsgrundlag, hvoraf lejeværdien beregnes, jf.
LL § 15 J.  

 Standardfradraget foretages ved opgørelsen af kapitalindkomsten.
Fradraget udgør mindst 400 kr. og kan ikke overstige 2.000 kr. og  

 nedsættes forholdsmæssigt i de tilfælde, hvor ejendommen ikke har været i den  

 skattepligtiges besiddelse i hele det pågældende indkomstår.
Der kan kun  

 beregnes standardfradrag for den periode, for hvilken der er beregnet  

 lejeværdi, jf. lsr. 1982.143. Når der ikke skal medregnes lejeværdi for en  

 ejendom, f.eks. fordi den har været ubeboelig eller har været stillet til  

 salg, kan der ikke foretages standardfradrag, lsr. 1981.20 og 1983.16. Hvor  

 standardfradraget reduceres forholdsmæssigt, foretages fradraget med en  

 dertil svarende andel af minimumsfradraget på 400 kr. eller  

 maksimumsfradraget på 2.000 kr., hvor disse beløb skulle have været anvendt.
 Standardfradraget omfatter fradrag for vedligeholdelse, udgifter til  

 renovation, skorstensfejning, forsikringer, vej- og kloakafgift, vandafgift  

 og bidrag til grundejerforening, samt eventuelle udgifter til administration  

 af boligen, lsr. 1969.165.
 Standardfradraget forudsættes at skulle dække enhver form for  

 vedligeholdelse, og heller ikke hvor der har været tale om ekstraordinære  

 udgifter, f.eks. i forbindelse med overgang til naturgas eller til  

 udskiftning af olietank, til udbedring af skade efter svampeangreb eller til  

 istandsættelse af et kystsikringsanlæg, kan fradrag udover standardfradraget  

 foretages, jf. lsr. 1966.59 og skd.28.96 og 47.289.
Ved udlejning Standardfradraget anvendes også, selv om ejendommen har været udlejet en  

 del af indkomståret, jf.
LL § 15 J, stk. 6.
Ved VLD af 14. dec. 1981 (skd. 66.266) blev der givet fradrag for de  

 faktiske vedligeholdelsesudgifter, som ejeren afholdt i umiddelbar  

 forbindelse med ophør af en flerårig udlejning og med henblik på overtagelse  

 af ejendommen til egen beboelse.
LL § 15 J, stk. 6, er således ikke til  

 hinder for, at opsatte vedligeholdelsesudgifter vedrørende en flerårig  

 udlejningsperiode bringes til fradrag, når udgiften afholdes i umiddelbar  

 tilslutning til udlejningens ophør, jf. lsr. 1984.37 og Skat 1988.4.227.
 Vedligeholdelsesudgifter, afholdt på et enfamilieshus, der havde været  

 udlejet i 3 år og havde henstået ubeboet i ca. et år fra udlejningens ophør  

 til ejerens indflytning, kunne derimod ikke fradrages, idet udgifterne måtte  

 antages at være nødvendiggjort af frostskader, der var indtruffet efter  

 lejemålets ophør, lsr. 1985.118.
 I lsr. 1982.144 fandt Landsskatteretten ikke, at faktiske udgifter til  

 istandsættelse af en ejendom, der hidtil havde været anvendt til egen  

 beboelse og som blev afholdt inden påbegyndelse af en udlejning, var  

 fradragsberettigede, og herefter kunne der efter LL § 15 J, stk. 6, kun gives  

 standardfradrag.
 Udgifter til mæglersalær og annoncer i forbindelse med udlejning af et  

 enfamilieshus kan fradrages, lsr. 1984.121.
Erhvervsmæssig benyttelse Har ejendommen i væsentligt omfang været benyttet til erhvervsmæssig  

 virksomhed, kan de faktiske driftsudgifter, der kan henføres til den del af  

 ejendommen, der benyttes erhvervsmæssigt, fratrækkes.
For den øvrige del af  

 ejendommen gives standardfradrag.
Dette gælder både ved udlejning en del af  

 året, og ved udleje af en del af boligen (fremleje), med mindre udlejningen  

 er af uvæsentlig omfang, se Skat 1990.7.508 samt E.K.
Fradrag ud over standardfradraget Ud over standardfradraget kan fradrages renter af indestående prioriteter  

 samt reservefonds- og administrationsbidrag til realkreditinstitutter.  

 Præmierne for en kautionsforsikring kan fradrages ved siden af  

 standardfradrag, idet de sidestilles med renter, jf.
LL § 8, stk. 3.
 Pålignede ejendomsskatter kan kun fradrages i det omfang, de kan henføres  

 til en eventuel erhvervsmæssig anvendelse af ejendommen eller udlejning til  

 beboelse; dette gælder også ved udlejning af enfamiliehuse, ved udlejning af  

 dele af ejendommen eller ved udlejning i en del af indkomståret, se E.K.
 Afskrivning efter hjemfaldsreglerne kan foretages, selv om  

 standardfradraget skal anvendes, se E.C.
A.D.3.2.3 Ejerlejligheder Der henvises til de under A.D.3.2.2 omtalte regler for enfamilieshuse.
 Specielt om ejerlejligheder bemærkes:
 I tilfælde hvor en udlejet ejerlejlighed overgår til ejerens benyttelse,  

 skal der foretages en omvurdering jf. vurderingslovens § 2.
 Herefter skal ejerlejligheder, der frigøres for lejemål, og som ikke  

 genudlejes, medtages i den førstkommende årsomvurdering/alm. vurdering pr. 1.  

 jan. i det indkomstår, der følger efter det år, hvor lejligheden er frigjort  

 for lejemål.
 For det år, hvor boligen frigøres for lejemål, skal lejeværdien beregnes  

 på grundlag af den pr. 1. jan. i indkomståret ansatte ejendomsværdi.
 Denne relativt lave lejeværdi i frigørelsesåret opvejes til dels af, at  

 der for det efterfølgende år, hvor boligens værdi er ansat på grundlag af en  

 vurdering af boligens værdi som fri ejerbolig, skal beregnes lejeværdi på  

 grundlag af dennes ejendomsværdi uden anvendelse af begrænsningsreglerne.  

 Først for det efterfølgende år anvendes begrænsningsreglerne ved beregning af  

 lejeværdien.
Overgangsregel LL § 15 H, stk. 2 Ejere, der har erhvervet en frigjort ejerlejlighed inden 1. jan. 1990, får  

 beregnet lejeværdien for 1990 og efterfølgende år ved anvendelse af  

 begrænsningsreglerne.
Udgifter - LL § 15 J, stk. 7 Der kan ikke forstandardfradrag og som hovedregel heller ikke fradrag for  

 de faktiske driftsudgifter, jf.
LL § 15 J, stk. 7.
 Hvis lejligheden i væsentligt omfang har været anvendt erhvervsmæssigt,  

 kan der dog foretages fradrag for de faktiske driftsudgifter, der kan  

 henføres til den del af lejligheden, der benyttes erhvervsmæssigt, se E.K.
 Selv om en ejerlejlighed i sin udformning er et enfamiliesrækkehus eller  

 lign., der ikke har kunnet udstykkes til selvstændigt parcelhus, fordi  

 grundarealet ikke er tilstrækkeligt stort, er der ikke mulighed for at  

 foretage standardfradrag, lsr. 1978.40.
 Om eventuel fradragsret for renter af lån, optaget af  

 ejerlejlighedsforeningen, se A.E. 1.3.
Udlejning En ejerlejlighed, der ikke bebos af ejeren, men er udlejet, anses som en  

 udlejningsejendom, lsr. 1974.64 og 1984.37.
 Når en ejerlejlighed udlejes, behandles den fra og med lejemålets  

 påbegyndelse som en udlejningsejendom i skattemæssig henseende.
Udlejes ejerlejligheden et helt kalenderår skal over- eller underskud  

 medregnes til den personlige indkomst.
Påbegyndes udlejningen midt i et  

 kalenderår eller omfatter udlejningen i øvrigt kun en del af et kalenderår,  

 skal over- eller underskud medregnes til kapitalindkomsten.
Fradrag for  

 faktiske driftsudgifter vedrørende udlejning en del af kalenderåret skal  

 foretages i kapitalindkomsten.
 Fradrag for bidrag til ejerlejlighedsforeningen kan det første år opgøres  

 som en forholdsmæssig andel af de i årets løb betalte acontobidrag, idet der  

 efterfølgende må foretages en endelig opgørelse af de udgifter af  

 fradragsberettiget karakter, som er afholdt af foreningen, jf. lsr. 1985.122.  

 Den udlejede ejerlejlighed er således ikke omfattet af en udvidende  

 fortolkning af bestemmelsen i LL § 15 J, stk. 6.
 Ejeren af en udlejet ejerlejlighed kunne ikke fradrage den del af et  

 bidrag til en ejerforening, der ansås at vedrøre en af ejerforeningen afholdt  

 udgift til udskiftning af et oliefyr, idet udgiften til udskiftning af et  

 oliefyr i en nyerhvervet ejendom måtte anses for en forbedring, lsr. 1983.28.
 I et tilfælde, hvor et hotel var udstykket i ejerlejligheder, som ejerne i  

 sommerperioden kunne vælge selv at bebo eller lade udleje som hotelværelser,  

 skulle lejeværdien beregnes for et helt år efter LL's almindelige regler,  

 reduceret med udlejningsperioden.
A.D.3.2.4 Tofamilieshuse Der henvises til de under A.D.3.2.2 omtalte regler for enfamilieshuse.
I  

 øvrigt bemærkes:
A.D.3.2.4.1 Indtægter Tofamilieshuse er ejendomme med to selvstændige lejligheder, hvoraf den  

 ene i almindelighed tjener til bolig for ejeren.
Efter vurderingslovens § 33,  

 stk. 6, skal vurderingsmyndighederne for sådanne ejendomme foretage en  

 fordeling af ejendomsværdien på hver af de to selvstændige lejligheder.
 Også ejendomme, som indeholder to selvstændige lejligheder, og som desuden  

 i et ikke væsentligt omfang benyttes erhvervsmæssigt, behandles som  

 tofamilieshuse i denne forbindelse.
 Er den erhvervsmæssige benyttelse derimod væsentlig, omfattes ejendommen  

 af de regler, der omtales under A.D.3.2.6.
Er begge lejligheder udlejet, behandles ejendommen som en  

 udlejningsejendom, se E.K.
Er ejendommen i sameje, og bebos begge lejligheder  

 af ejere finder LL § 15 B, stk. 2, anvendelse på begge lejligheder, se  

 A.D.3.3.2.
 Ved opgørelsen af beregningsgrundlaget tages der som hovedregel  

 udgangspunkt i samme beregningsgrundlag som gælder for enfamilieshuse.
 Beregningsgrundlaget skal dog kun omfatte den del af ejendomsværdien, der  

 af vurderingsmyndighederne er henført til ejerens lejlighed.
 Lejeindtægten for den udlejede lejlighed medregnes i kapitalindkomsten.
A.D.3.2.4.2 Udgifter Standardfradrag For tofamilieshuse er standardfradraget 1 pct. af ejendomsværdien for hele  

 ejendommen, der er ansat pr. 1. jan. i indkomståret.
Fradraget foretages i  

 kapitalindkomsten.
 Fradraget udgør mindst 400 kr. pr. selvstændig lejlighed og kan ikke  

 overstige 2.000 kr. pr. selvstændig lejlighed.
Har ejendommen i væsentligt omfang været benyttet erhvervsmæssigt, kan den  

 del af de faktiske driftsudgifter, der kan henføres til den del, der bruges  

 erhvervsmæssigt, fratrækkes.
For den øvrige del af ejendommen gives der  

 standardfradrag, se E.K.
Udlejning til beboelse betragtes ikke som erhverv,  

 se lsr. 1984.38.
 Ejeren af et tofamilieshus, som selv beboede den ene lejlighed,  

 istandsatte den udlejede lejlighed for 4.668 kr., efter at lejeren havde  

 misligholdt sin kontraktsmæssige pligt til at vedligeholde det lejede, men  

 under hensyn til LL § 15 J, stk. 5, jf. stk. 1, kunne disse udgifter ikke  

 fradrages ved siden af standardfradraget, lsr. 1984.131.
A.D.3.2.5 Stuehuse til landbrugs- og skovbrugsejendomme Der henvises til de under A.D.3.2.2 omtalte regler vedrørende  

 énfamilies-huse.
 Herudover bemærkes:
A.D.3.2.5.1 Indtægter Beregningsgrundlaget omfatter kun den del af ejendomsværdien, der af  

 vurderingsmyndighederne er henført til stuehuset.
Ved den foretagne "stuehusfordeling" foretages en fordeling af  

 ejendomsværdien henholdsvis på stuehuset med tilhørende grund og have og på  

 den øvrige ejendom.
Der er herved ikke taget hensyn til, om stuehuset  

 eventuelt anvendes erhvervsmæssigt i et vist omfang.
For stuehuse kan  

 reglerne i A.D.3.2.6 om blandede ejendomme således ikke anvendes.
Består beboelsesbygningen af to selvstændige lejligheder (det vil sige to  

 selvstændige boliger med tilhørende køkken og toiletforhold), hvoraf den ene  

 benyttes til aftægtsbolig, vil stuehusvurderingen kun omfatte den del, der benyttes til bolig for ejeren, hvorfor procentreglerne uden videre kan  

 lægges til grund ved ejerens lejeværdiberegning.
 Hvor tillige en driftsbygning - der ikke er omfattet af stuehusvurderingen  

 - benyttes privat, skal der som tillæg beregnes skønsmæssig lejeværdi heraf,  

 lsr. 1977.122.
Stuehuset til et nedlagt gartneri var fortsat særskilt vurderet, og  

 lejeværdien skulle derfor beregnes med 2,5 pct. af stuehusvurderingen.
Da de  

 til ejendommen hørende driftsbygninger ikke var anvendt erhvervsmæssigt, blev  

 der fastsat en skønnet lejeværdi af disse, Skat 1988.3.150 A.D.3.2.5.2 Udgifter - Standardfradrag Ejere af stuehuse til landbrugsejendomme og skovbrugsejendomme kan  

 foretage et standardfradrag på 1 pct. af det beregningsgrundlag, hvoraf  

 lejeværdien beregnes.
Fradraget udgør mindst 400 kr. og kan ikke overstige  

 2.000 kr. og nedsættes forholdsmæssigt, hvis ejendommen ikke har været i  

 skatteyderens besiddelse hele året, se A.D.3.2.2.2. Fradraget foretages i  

 kapitalindkomsten.
Ejere af landbrugsejendomme mv. må således foretage en opdeling af deres  

 udgifter - i udgifter, der kan henføres til stuehuset, og udgifter, der kan  

 henføres til ejendommens øvrige bygninger.
Udgifterne vedrørende stuehuset er  

 omfattet af standardfradraget, medens udgifterne vedrørende de øvrige  

 bygninger kan fratrækkes med de faktisk afholdte beløb.
 De udgiftsarter, der skal fordeles på henholdsvis stuehus og den øvrige  

 del af landbrugsejendommen, omfatter vedligeholdelsesudgifter, udgifter til  

 renovation og skorstensfejning, vej- og kloakafgifter, vandafgifter, brand-  

 og andre forsikringspræmier, kontingent til grundejerforening og udgifter til  

 administration af ejendommen.
 Hvis det ikke med sikkerhed kan afgøres, hvorledes en udgift skal fordeles  

 på henholdsvis stuehus og de øvrige bygninger, må der foretages en  

 skønsmæssig fordeling på grundlag af de konkrete forhold.
 Ifølge SD-cirk 1983-3 skal den ikke-fradragsberettigede del af  

 præmieudgiften til skadesforsikring, der omfatter såvel driftsbygninger som  

 stuehuset, men uden særskilt oplysning om stuehusets andel af præmien,  

 beregnes som en procentdel af stuehusets kontantværdi:
Aftægtsboliger Benyttes stuehuset som aftægtsbolig, kan der foretages fradrag for de  

 faktiske vedligeholdelsesudgifter, ligesom ejendomsskatterne kan fradrages,  

 se A.F.4.4.2.
 Om værdiansættelsen af aftægtsboliger, se A.B. 6.4.
Fradrag for medhjælper For hver medhjælper, som har bolig i stuehuset, kan fratrækkes 1.600 kr.  

 årligt for andel i den beregnede lejeværdi, T&S-cirk. 1992-5.
A.D.3.2.6 Blandede ejendomme A.D.3.2.6.1 Indtægter Der henvises til de under A.D.3.2.2 omtalte regler vedrørende  

 énfamilies-huse.
 Specielt om blandede ejendomme bemærkes:
Lejeværdi for ejerboliger i de såkaldt blandede ejendomme, d.v.s.  

 ejendomme, som tjener til bolig for ejeren og tillige anvendes  

 erhvervsmæssigt i væsentligt omfang, beregnes efter tilsvarende regler, som  

 gælder for én-familieshuse.
Beregningsgrundlaget omfatter dog kun den  

 del af ejendomsværdien, der af vurderingsmyndighederne er henført til ejerens  

 bolig.
Med vurderingsfordeling Reglerne om procentvis lejeværdiberegning, omfatter kun sådanne blandede  

 ejendomme, som indeholder en eller to selvstændige lejligheder, og for hvilke  

 vurderingsmyndighederne efter vurderingslovens § 33, stk. 5, skal foretage en  

 fordeling af ejendomsværdien på ejerens bolig og på den øvrige ejendom.
Indtægter vedrørende den erhvervsmæssige benyttede del af ejendomme med  

 vurderingsfordeling efter LL § 15 B, stk. 5, er personlig indkomst, jf.
PSL §  

 3, stk. 1 og stk. 2, nr. 1. Indtægter ved udlejning af den erhvervsmæssige  

 benyttede del af ejendommen er således personlig indkomst.
Loven omtaler ikke lejeværdien af den erhvervsmæssigt anvendte del af  

 ejendommen.
Anvender ejeren selv en del af ejendommen i sit erhverv, kan han  

 efter skøn udgiftsføre lejeværdien af disse lokaler i sit driftsregnskab, men  

 samme beløb skal så indtægtsføres i ejendomsregnskabet som personlig  

 indkomst, se Skat 1990.12.977.
De nævnte blandede ejendomme kan være af meget forskellig art og  

 indretning.
Reglerne vil således omfatte énfamilieshuse og  

 ejerlejligheder, der i væsentlig grad benyttes erhvervsmæssigt, f.eks. til  

 butik, kontor o.lign.
Det samme gælder værksteds- eller fabriksbygninger,  

 hvori der er indrettet bolig for ejeren, samt ejendomme, der benyttes til  

 f.eks. restauration, campingplads, pelsdyrfarm eller dambrug, hvor ejerens  

 bolig har karakter af stuehus.
 De egentlige stuehuse til landbrug, samt stuehuse til skovbrugsejendomme  

 omfattes dog ikke af de her nævnte regler.
Det er en betingelse, at der er tale om en væsentlig erhvervsmæssig  

 benyttelse.
Det vil i praksis normalt være ejendomme, hvoraf mindst ca. 25  

 pct. af ejendommens værdi anvendes erhvervsmæssigt.
 Er den erhvervsmæssige benyttelse af mindre omfang, anvendes de  

 almindelige regler om beregningsgrundlaget for énfamilieshuse.
 I tilfælde af, at der sker ændringer i ejerens benyttelse af ejendommen i  

 løbet af indkomståret skal lejeværdien udelukkende beregnes på grundlag af  

 den vurdering eller vurderingsfordeling, der er foretaget pr. 1. jan. i  

 indkomståret, se i øvrigt afsnit A.D.3.3.
 Det er ikke en betingelse for anvendelsen af procentreglerne for blandede  

 ejendomme, at det er ejeren selv, der driver erhvervsvirksomhed i ejendommen.
Uden vurderingsfordeling Skattepligtige, der udøver erhvervsvirksomhed i egen ejendom i et omfang,  

 der ikke berettiger til vurderingsfordeling efter LL § 15 B, stk. 5, kan  

 fradrage en til den erhvervsmæssige anvendelse svarende del af lejeværdien i  

 kapitalindkomsten.
Tilsvarende regler gælder skattepligtige, der udlejer  

 lokaler til erhverv, når den erhvervsmæssige benyttelse ikke berettiger til  

 vurderingsfordeling efter LL § 15 B, stk.5. Der kan ikke foretages fradrag  

 ved opgørelsen af den personlige indkomst, da fradraget skal modsvare den  

 beregnede lejeværdi af den erhvervsmæssigt benyttede del af ejendommen.
 Indeholder ejendommen tre eller flere selvstændige lejligheder, skal  

 lejeværdien fastsættes efter et skøn og medregnes til den personlige  

 indkomst.
A.D.3.2.6.2 Udgifter Ifølge LL § 15 K, stk. 2, kan der foretages fradrag for faktiske  

 driftsudgifter vedrørende den erhvervsmæssige del af ejendomme, der  

 indeholder en eller to selvstændige lejligheder, og som i væsentlig grad  

 benyttes erhvervsmæssigt, således at der efter vurderingsloven skal foretages  

 en fordeling af ejendomsværdien på den del, der benyttes erhvervsmæssigt, og  

 den øvrige del af ejendommen.
Det vil i praksis normalt være ejendomme,  

 hvoraf mindst 25 pct. anvendes erhvervsmæssigt.
Fradrag for  

 vedligeholdelsesudgifter vedrørende den erhvervsmæssige del af ejendommen  

 foretages ved opgørelsen af den personlige indkomst.
Er den erhvervsmæssige  

 udnyttelse af mindre omfang, anvendes alene standardfradrag.
Fradragsretten for faktiske udgifter omfatter kun de udgifter, der kan  

 henføres til den del af ejendommen, som benyttes erhvervsmæssigt.
For den  

 øvrige del af ejendommen anvendes standardfradrag.
Der må således på tilsvarende måde som for landbrugsejendomme mv.  

 foretages en opdeling af ejendommens driftsudgifter i udgifter, der vedrører  

 den erhvervsmæssige del af ejendommen, og udgifter, der vedrører den del, som  

 tjener til bolig for ejeren, se eventuelt A.D.3.2.5 Standardfradrag begrænser ikke adgangen til fradrag for afskrivning efter  

 AL § 20 (om delvis afskrivning) eller for tilslutningsafgifter efter LL § 8  

 C.
A.D.3.2.7 Sommerhuse, herunder fritidslejligheder Der henvises til det under A.D.3.2.2 anførte om énfamilieshuse.
 I øvrigt bemærkes:
 Der regnes med 12 måneders benyttelse af sommerhuset uanset manglende  

 mulighed for at anvende huset hele året, idet der ved ejendomsvurderingen er  

 taget hensyn til eventuelt manglende anvendelighed som følge af forbud eller  

 lignende.
For et sommerhus under opførelse skulle der medregnes lejeværdi, idet  

 huset havde været anvendeligt til overnatning og faktisk også havde været  

 benyttet dertil.
At der havde været tale om ulovlig benyttelse, idet huset  

 ikke var færdiggjort i et sådant omfang, at ibrugtagningstilladelse kunne  

 udstedes, var i denne forbindelse uden betydning, lsr.1985.107.
 Lejeværdien skal medregnes, når ejeren har sommerhuset til disposition,  

 selv om han ikke gør brug af sin beboelsesret, og selv om huset ikke må  

 anvendes hele året.
 Lejeværdien skal medregnes, når ejeren har huset til disposition, selv om  

 han samtidig annoncerer huset til udlejning eller har overladt udlejningen  

 til et bureau, medmindre det kan godtgøres, at ejeren som følge af kontrakt  

 eller aftale med bureauet har været helt afskåret fra at benytte sommerhuset  

 i ledige perioder, lsr. 1979.23 og VLD af 16. dec. 1980 (skd. 61.182), der  

 omtales i afsnit A.D.3.1.1.
I lsr. 1980.25 havde ejeren ikke medregnet lejeværdi for månederne  

 okt.-dec., men havde i stedet indtægtført 30 kr. som lejeindtægt for disse 3  

 måneder.
Lejen var oppebåret fra en bekendt til klageren, der mod det nævnte  

 vederlag havde ret til at benytte huset bl.a. i forbindelse med lystfiskeri.  

 Landsskatteretten fandt ikke, at den omtalte lejeaftale kunne ligestilles med  

 de former for udleje af sommerhuse, som medfører, at den oppebårne  

 lejeindtægt ved opgørelsen af ejendomsregnskabet kan erstatte en til  

 udlejningsperioden svarende del af den procentvis beregnede helårslejeværdi.
 I lsr. 1981.137 skulle der beregnes skønsmæssig lejeværdi af klagerens  

 ideelle anpart i et ikke-udstykket grundareal, hvorpå klagerens sommerhus var  

 beliggende.
Udlejning I tilfælde, hvor sommerhuset udlejes eller udlånes, opstår særlige  

 problemer:
Hvis et sommerhus udelukkende benyttes til udlejning, opgøres  

 ejendomsregnskabet efter samme regler som for andre udlejningsejendomme, se  

 E.K. * Der er herved ikke taget stilling til, hvorvidt anden lovgivning er  

 til hinder for at sommerhuset udelukkende benyttes til udlejning. * Udlejes  

 sommerhuset med inventar, kan der fratrækkes udgifter til vedligeholdelse  

 heraf.
Der kan endvidere foretages afskrivning på inventaret efter reglerne i  

 afskrivningslovens afsnit I.
Selve sommerhuset kan derimod ikke afskrives.
Delvis udlejning For sommerhuse og fritidsejendomme, der udlejes en del af året, har  

 Ligningsrådet vedtaget følgende:
 "Ved indkomstopgørelsen for sommerhuse og fritidsejendomme, herunder  

 fritidsejerlejligheder, der udlejes en del af året, men ellers benyttes af  

 ejeren, kan denne fradrage udgifter afholdt til vedligeholdelse af indbo og  

 inventar samt foretage skattemæssige afskrivninger efter afskrivningslovens  

 afsnit II om driftsmidler, der anvendes både til erhvervsmæssige og til  

 private formål.
 Fradrag godkendes med så stor en del af den afholdte  

 vedligeholdelsesudgift henholdsvis det beregnede afskrivningsbeløb, som  

 svarer til den erhvervsmæssige andel af inventarets og indboets benyttelse i  

 det pågældende indkomstår.
Herudover kan fradrages udgifter direkte forbundet med udlejningen, såsom  

 udgifter til annoncering, mægler eller udlejningsbureau samt udgifter til lys  

 og gas for udlejningsperioden.
Lejeindtægten indtægtsføres, medens den efter  

 LL's procentregler for hele året opgjorte lejeværdi nedsættes forholdsmæssigt  

 for den del af året, hvor udlejning har fundet sted.
Disse regler skal anvendes af ejere, der ved indgivelse af selvangivelsen  

 for indkomståret 1977 eller et senere indkomstår har valgt denne  

 opgørelsesmåde." Indtægter og udgifter medtages ved opgørelsen af kapitalindkomsten.
 Ifølge lsr. 1964.135 skulle afskrivning på inventaret i et sommerhus, der  

 havde været udlejet 45 dage i det pågældende indkomstår og privat benyttet i  

 34 dage, beregnes som 45/79 af 30 pct. af det afskrivningsberettigede beløb.  

 Der blev således bortset fra det tidsrum, hvor huset havde stået tomt.
Der er kun fradragsret for den del af ejendomsskatterne, som  

 forholdsmæssigt svarer til den del af året, hvor udlejning har fundet sted.  

 Fradrag kan dog kun foretages hvis dette beløb overstiger 10 pct. af de  

 samlede ejendomsskatter, se Skat 1990.7.508. Ejendomsskatterne fratrækkes i  

 kapitalindkomsten, jf.
PSL § 4, stk. 1, nr. 6 og skd.cirk. nr. 22 af 9. dec.  

 1986, pkt. 11.
Uanset udlejningen beregnes der fuldt standardfradrag, jf.
LL § 15 J, stk.  

 6.
40 pct.-fradraget For ejere, der ikke har anvendt ovenstående regnskabsmæssige opgørelse,  

 har Ligningsrådet vedtaget følgende:
"Andre ejere kan i stedet vælge at foretage et fradrag på 40 pct. af  

 den i det pågældende indkomstår modtagne leje - herunder eventuel særskilt  

 betaling for f.eks. el, gas, varme, telefon og lignende.
Der indrømmes ikke  

 fradrag for den del af den betalte leje, der tilkommer et eventuelt  

 udlejningsbureau, idet det alene er det til ejeren udbetalte beløb  

 (nettolejen), der indtægtsføres.
Fradraget skal dække samtlige de med udlejningen forbundne udgifter og  

 tillige modsvare egen lejeværdi i udlejningsperioden.
Egen lejeværdi skal  

 medregnes for 12 måneder.
Fradrag i medfør af LL § 8 C (tilslutningsafgifter) kan ikke foretages ved  

 anvendelse af 40 pct.s-fradraget.
Renter og standardfradrag efter LL § 15 J  

 kan fradrages ved siden af 40 pct.s-fradraget.
 Ejere, der anvender 40 pct.s-fradraget, kan overgå til at foretage en ren  

 regnskabsmæssig opgørelse.
 For ejendomme, der udelukkende benyttes til erhvervsmæssig udlejning, kan  

 40 pct.s-fradraget ikke benyttes.
Ejendomsskatter kan fradrages med den del, der forholdsmæssigt svarer til  

 udlejningsperioden, jf.
LL § 14, stk. 3. Fradragene sker i  

 kapitalindkomsten." Ejendomsskatter fradrages ved siden af 40%-fradraget.
 40%-fradraget kan ikke anvendes af ejere, som tidligere har anvendt  

 regnskabsmæssig opgørelse.
En skattepligtig havde i perioden 28. maj-20 .aug. gennem et  

 udlejningsbureau udlejet sit sommerhus.
I henhold til kontrakten skulle  

 huslejen have andraget 11.600 kr., men som følge af bureauindehaverens  

 konkurs fik skatteyderen kun udbetalt 6.120 kr. i leje, hvorfor han i den  

 selvangivne lejeindtægt på 11.600 kr. havde fratrukket et tab på 5.480 kr.
 Da han måtte antages at have afholdt de udgifter til vedligeholdelse af  

 indbo og inventar og til gas og lys mv., som standardfradraget tilsigter at  

 dække, skulle fradraget beregnes af 11.600 kr., som lejeindtægten skulle have  

 andraget i udlejningsperioden ifølge aftalen med bureauet.
40 pct.-fradraget kan ikke benyttes for et almindeligt helårshus, der  

 udlejes - helt eller delvis - i sommermånederne.
Udlejes hele huset,  

 behandles huset som en udlejningsejendom, dog med bibeholdelse af  

 standardfradraget.
Udlejes kun enkelte værelser anvendes fremlejereglerne, se  

 E.K.
Bytte af hus Om privates bytte af sommerhus, se A.D.3.2.1.
A.D.3.2.8 Kolonihavehuse Kolonihavehuse på egen grund behandles som énfamilieshuse, uanset  

 om ejendomsværdien indeholder en værdi af bygningen, se A.D.3.2.1.
 Vedr. kolonihavehuse på lejet grund bemærkes, at efter de gældende  

 vurderingsbestemmelser kan bygninger af enhver art på fremmed grund forbigås  

 ved vurderingen, hvis kontantværdien er under * 100.000 kr.
 Er et mindre kolonihavehus på lejet grund i overensstemmelse hermed  

 forbigået ved 18. almindelige vurdering, kan lejeværdien ikke - som det er  

 tilfældet for vurderede énfamilieshuse på lejet grund i øvrigt (jf.  

 A.D.3.4.2) - opgøres efter ligningslovens procentregler.
Lejeværdien skal herefter ansættes skønsmæssigt, men ifølge praksis  

 antages nytteværdien af huset i sådanne tilfælde som regel at opvejes af de  

 til huset knyttede udgifter, lsr. 1957.115 og 1976.15. Også afskrivning efter  

 SL § 6a (afskrivning af hus på lejet grund) betragtes som en udgift, der  

 opvejes af nytteværdien, jf.
VLD af 31. juli 1979 (Skd. 51.291).
 Det kan imidlertid ikke udelukkes, at udgifterne vedrørende et uvurderet  

 kolonihavehus på lejet grund kan overstige nytteværdien.
 Den lejede grund tilhører ofte en selvstændig skattepligtig haveforening,  

 parcelforening mv., og det af lejerne til foreningen ydede kontingent kan  

 ikke fratrækkes i lejerens skattepligtige indkomst, selv om beløbet anvendes  

 til betaling af ejendomsskatter eller andre for en grundejer  

 fradragsberettigede beløb.
 Kolonihaver uden hus behandles som grunde, se A.D.3.2.9.
A.D.3.2.9 Grunde Hvis en grund må antages ingen nytteværdi at have for ejeren og rent  

 faktisk henligger ubenyttet, skal der ikke indtægtsføres lejeværdi, lsr.  

 1957.116 (en byggegrund overtaget i juni henlå til årets slutning som  

 brakmark) og lsr. 1978.41 (en ubebygget grund henlå ubenyttet, men der blev  

 slået græs to gange om året efter krav fra grundejerforeningen).
 Beregnes der i overensstemmelse med ovenstående ikke lejeværdi, kan alene  

 renteudgifter vedrørende grunden fradrages, mens vedligeholdelsesudgifter  

 (f.eks. udskiftning af hegn) ikke kan fradrages, jf. lsr. 1978.42. Om fradrag  

 af ejendomsskatter, se E.K.
En selvstændig matrikuleret og selvstændig vurderet grund, der støder op  

 til ejerens villagrund, antages at have nytteværdi for ejeren, og lejeværdi  

 samt standardfradrag beregnes samlet for de 2 naboejendomme.
Der gives  

 således kun ét standardfradrag, jf. bl.a. lsr. 1985.15. Samme resultat  

 nåede man til, selv om der på grund af et moseterræn var  

 adgangsvanskeligheder mellem de to tilliggende grunde.
Se VLD af 5. dec. 1980  

 (Skd. 58.280). Også et træbevokset areal på ca. 10.000 m2 skulle medtages ved  

 lejeværdiberegningen, lsr. 1983.96. Se endvidere ØLD af 27. juni 1986 (Skat  

 1986.7.464) og lsr. 1986.15. Se også Skat 1989.9.675 t&s nyt 1991.12.651.
* Højesteret har ved dom af 11. aug. 1992 hjemvist spørgsmålet om  

 lejeværdiberegning vedrørende 22.298 m2, som lå i forbindelse med en  

 sommerhusejendom.
Retten udtalte, at kun de to parseller på i alt 2.500 m,  

 som stødte op til sommerhusejendommen skulle anses for at have direkte  

 nytteværdi (TOLD*SKAT Nyt 1992.24.834). * En søn, der var tilmeldt forældrenes adresse og som ejede en ubebygget  

 grund, der var udstykket fra forældrenes ejendom og indgik i haveanlægget for  

 denne, blev beskattet af en skønnet nytteværdi af grunden, Skat 1986.9.549.
 I tilfælde, hvor der skal beregnes lejeværdi for en grund, der ikke støder  

 op til ejerens villagrund, men som har en nytteværdi, fordi den udnyttes  

 f.eks. som have, skal nytteværdien ansættes skønsmæssigt, lsr. 1963.106.
Efter den stedfundne udvikling af ejendomsbeskatningen er der efter  

 Landsskatterettens opfattelse ikke længere grundlag for at anse  

 ejendomsskatterne på en ubebygget, men dyrket grund for et egnet udgangspunkt  

 for fastsættelsen af den nytteværdi, som ejeren skal medregne ved  

 indkomstopgørelsen.
Denne værdi må derfor fastsættes efter et konkret skøn,  

 se lsr. 1982.141, jf. 1982.33.
 Dersom der på grunden findes bygninger, hvor overnatning er mulig kan  

 procentreglerne - dersom de sædvanlige betingelser herfor er opfyldt -  

 anvendes, skd. 31.6.
A.D.3.3 Ændret benyttelse - rådighedsperiode - sameje A.D.3.3.1 Ændret benyttelse mv.
 Hvis omfanget af den ejerbolig, der faktisk har været til rådighed i løbet  

 af indkomståret afviger fra den ved vurderingen eller vurderingsfordelingen  

 forudsatte, skal lejeværdien udelukkende beregnes på grundlag af den  

 vurdering eller vurderingsfordeling, der er foretaget pr. 1. jan. i  

 indkomståret.
Efter vurderingslovens § 33 skal der ved hver vurdering fastslås, hvad en  

 ejendom benyttes til.
En ejendom, der overgår til anden benyttelse og som  

 følge heraf evt. ændrer værdien optages til omvurdering.
Når en ejendom  

 samtidig anvendes til bolig for ejeren og til anden formål, skal der efter  

 vurderingslovens § 33, stk. 4-7, foretages en fordeling af ejendomsværdien på  

 den del af ejendommen, der anvendes til ejerbolig og på den øvrige ejendom.  

 Ejendomme, der overgår til at være omfattet af reglerne i § 33 om  

 ejerboligfordeling optages til omvurdering.
Det samme er tilfældet, hvis  

 ejerboligens areal ændres med mindst 25 pct.
 Omvurdering i tilfælde af ændret benyttelse finder sted pr. 1. jan. i  

 året, efter at den ændrede benyttelse indtrådte.
Fradrag for arbejdsværelse i egen ejendom beregnes på grundlag af  

 lejeværdien.
Selv om fradraget modsvarer den del af lejeværdien, der kan  

 henføres til arbejdsværelset, anses fradraget for en driftsomkostning i  

 forbindelse med det indtægtsgivende arbejde.
Lønmodtagere kan således kun  

 foretage fradrag i den skattepligtige indkomst i det omfang, de samlede  

 lønmodtagerudgifter overstiger 3.500 kr.
Er der tale om selvstændig  

 erhvervsvirksomhed, foretages fradraget i den personlige indkomst, jf.
PSL §  

 3, stk. 2, nr. 1.
Skattepligtige, der udøver erhvervsvirksomhed i egen ejendom i et omfang,  

 der ikke berettiger til vurderingsfordeling efter LL § 15 B, stk. 5, kan fradrage en til den erhvervsmæssige anvendelse svarende del af lejeværdien  

 i kapitalindkomsten.
Tilsvarende regler gælder skattepligtige, der udlejer  

 lokaler til erhverv, når den erhvervsmæssige benyttelse ikke berettiger til  

 vurderingsfordeling.
Der kan ikke foretages fradrag ved opgørelsen af den  

 personlige indkomst, da fradraget skal modsvare den beregnede lejeværdi af  

 den erhvervsmæssigt benyttede del af ejendommen.
A.D.3.3.2 Begrænset rådighedsperiode Hvis en ejendom er erhvervet eller afstået i årets løb, eller den i en del  

 af indkomståret slet ikke har tjent ejeren til bolig, f.eks. på grund af  

 erhvervsmæssig udlejning, skal den beregnede lejeværdi nedsættes, således at  

 den kommer til at svare til rådighedsperioden (den del af indkomståret, hvor  

 ejeren har haft rådighed over ejerboligen).
Der stilles ikke krav om væsentlighed i denne forbindelse.
Også hvor  

 rådighedsperioden kun i ringe grad afviger fra det fulde indkomstår, skal der  

 således gennemføres en forholdsmæssig nedsættelse af lejeværdien.  

 Indkomståret anses at udgøre 360 dage med 30 dage i hver kalendermåned, jf.  

 LL § 15 G, stk. 2.
A.D.3.3.3 Ejendomme i sameje - LL § 15 I Ligningslovens procentregler for beregning af lejeværdi af bolig i egen  

 ejendom gælder også for skattepligtige, der ejer ejendommen i sameje med  

 andre.
Det er ikke en betingelse, at ejendommen tjener til bolig for samtlige  

 ejere.
Det er uden betydning, hvordan samejet er opstået.
Boliger i ejendomme,  

 der indgår i et interessentskab, kan således også omfattes af  

 procentreglerne.
Procentreglerne gælder kun for de medejere, som ejendommen tjener til  

 bolig for.
Lejeværdien opgøres, som om kun beboerne var ejere af ejerboligen,  

 og indtægtsføres med et beløb, der svarer til den procentvist opgjorte  

 lejeværdi, som kan henføres til den del af ejendommen, som den pågældende  

 beboer benytter.
Lejeværdien medregnes ved opgørelsen af kapitalindkomsten.
En medejer, der ikke bebor ejendommen, men stiller sin andel vederlagsfrit  

 til rådighed for beboeren, skal indtægtsføre en lejeindtægt, svarende til  

 udlejningsværdien af sin andel i den personlige indkomst.
Udlejningsværdien  

 kan i disse tilfælde i almindelighed ansættes til en forholdsmæssig andel af  

 den procentvist opgjorte lejeværdi, se Skat 1987.2.146 og Skat 1990.5.387. *  

 Landsskatteretten statuerede dog det modsatte, hvor en far ejede 4/6 af et  

 rækkehus i sameje med sine to børn, som beboede ejendommen.
Faderen blev  

 anset for skattepligtig af den objektive lejeværdi, Skat 1990.11.901 *. Denne  

 fremgangsmåde kan dog ikke umiddelbart anvendes, hvor der er tale om sameje  

 mellem et selskab og dets hovedaktionær eller mellem en ansat og dennes  

 arbejdsgiver, skd.64.34.
De medejere, som bebor ejendommen, kan foretage standardfradrag (for hele  

 ejendommen). Er der to eller flere beboere i en sådan ejendom, deles  

 standardfradraget mellem disse og fratrækkes ved opgørelsen af  

 kapitalindkomsten.
De medejere, der ikke bebor ejendommen, kan fradrage deres  

 andel af renteudgifter i kapitalindkomsten og ejendomsskatter i den  

 personlige indkomst.
Påhviler det beboeren at betale leje til en medejer for sin benyttelse af  

 dennes del af ejerboligen, skal lejebeløbet fragå i den beregnede lejeværdi  

 for hele ejerboligen.
Lejeværdien kan dog ikke herved blive mindre end den  

 del af hele den beregnede lejeværdi, som svarer til beboerens andel af  

 ejerboligen.
Som leje anses også leje, der erlægges i form af naturalydelser.
Eksempel Den skattepligtige bebor et énfamilieshus, som er vurderet til  

 800.000 kr. ved den senest ansatte kontantejendomsvurdering.
Han ejer  

 halvdelen af ejendommen, medens den anden halvdel ejes af en medejer, som  

 ikke bebor ejendommen.
Den skattepligtige betaler 12.000 kr. i årlig leje til  

 medejeren.
 Yderligere eksempler (6 og 7) findes i skd.cirk. nr. 196 af 12. nov. 1979.
Reglerne i § 15 I angår kun beregningen af lejeværdien.
Bestemmelsen tager  

 således ikke stilling til, hvorledes ejeren med bolig i ejendommen i øvrigt  

 skal behandles skattemæssigt, såfremt han ikke betaler fuld leje til en  

 medejer, der ikke har bolig i ejendommen.
Beskatning eller  

 gaveafgiftsberigtigelse af den fordel, der herved opnås, kan således komme på  

 tale.
 Er der ingen af ejerne, der bebor ejendommen, skal hver af ejerne  

 indtægtsføre en forholdsmæssig andel af lejeindtægten.
Udlejning af en andel af et énfamilieshus for hele året kan være  

 selvstændig erhvervsvirksomhed, uanset om der udlejes til en fremmed eller  

 til en medejer.
Virksomhedsordningen vil derfor også kunne anvendes på  

 lejeindtægter fra en medejer, Skat 1987.2.146.
Tofamilieshuse Såfremt et tofamilieshus ejes i sameje mellem to ejere, der bebor hver sin  

 lejlighed, kan hver af ejerne som regel opgøre lejeværdien på grundlag af den  

 del af ejendomsværdien for hele ejendommen, der er henført til sin lejlighed.
A.D.3.4 Ejendomme med særlige forhold A.D.3.4.1 Fredede ejendomme Lejeværdi beregnes ganske som for andre ejendomme.
Der skal også beregnes  

 lejeværdi af ubeboede, men til rådighed stående herregårdsbygninger eller  

 lign.
Hvor ejeren bebor en nærliggende mindre bolig, vil stuehusvurderingen  

 kun omfatte den beboede ejendom, hvorfor lejeværdi af den yderligere til  

 rådighed stående beboelse må ansættes skønsmæssigt.
Tilskud - LL § 7 E Tilskud til bygningsarbejder på fredede bygninger ydet efter § 16, stk. 1  

 i lov om bygningsfredning medregnes ikke til modtagerens skattepligtige  

 indkomst.
Det samme gælder andre offentlige tilskud, f.eks. fra statens  

 bygningsfredningsfond, der ydes til samme formål.
Den del af udgifterne til  

 bygningsarbejder, som dækkes af tilskudsbeløbet, kan ikke fradrages ved  

 indkomstopgørelsen eller medregnes ved opgørelsen af grundlaget for  

 skattemæssige afskrivninger og medregnes ikke til anskaffelsessummen ved  

 opgørelsen af den skattepligtige fortjeneste ved afståelse af ejendommen.
Ligningsrådet kan tillade, at andre tilskud, der ydes til et  

 bygningsarbejde, hvortil der i forvejen er ydet (skattefrit) tilskud fra det  

 offentlige, behandles som de offentlige tilskud.
Ligningsrådets tilladelse må  

 forudsætte, at tilskudsgiveren er uafhængig af modtageren.
 Tilskud, der ikke er omfattet af fritagelsesbestemmelsen, er i  

 overensstemmelse med gældende praksis almindelig indkomstskattepligtige for  

 ejeren.
Udgifter Ifølge LL § 15 K kan ejere af fredede ejendomme fratrække de faktiske  

 driftsudgifter vedrørende ejendommen.
Der gives ikke standardfradrag.
 De faktiske driftsudgifter er f.eks. udgifter til forsikring, vejafgift,  

 kloakafgift, vandafgift samt udgifter til renovation og skorstensfejning.
For fredede ejerlejligheder, som i væsentligt omfang har været anvendt  

 erhvervsmæssigt, kan fratrækkes de faktiske driftsudgifter, der kan henføres  

 til den del af lejligheden, der benyttes erhvervsmæssigt.
Se A.D.3.2.3 og  

 A.D.3.2.6.
 Udgifter til affugtning/opvarmning til en grundtemperatur af ubeboede,  

 fredede bygninger kan fratrækkes efter LL § 15K, jf. lsr. 1986.24. Udgifterne  

 kan fratrækkes ved siden af nedennævnte beregnede istandsættelsesudgift.
Vedligeholdelsesfradrag Ligningsrådet har vedtaget følgende retningslinjer vedrørende fredede  

 bygninger:
 "Ejere af fredede bygninger - bortset fra fredede ejerlejligheder,  

 der bebos af ejeren - kan med virkning for indkomstopgørelsen fra og med  

 indkomståret 1982 vælge at fratrække udgifter til istandsættelse af bygninger  

 efter nedenstående retningslinier:
 Der fastsættes for den enkelte fredede bygning et tidsrum for de enkelte  

 bygningsdeles holdbarhed og en i forhold hertil beregnet  

 istandsættelsesudgift pr. år pr. bygningsdel, (også kaldet "forfald pr.  

 år-beløb")..
 Denne istandsættelsesudgift reguleres årligt efter byggeprisindekset (for  

 enfamilieshuse).
 Ved indkomstopgørelsen for et givet indkomstår kan fradraget for de i  

 indkomståret faktisk afholdte udgifter til bygningsistandsættelse herefter  

 ikke overstige et beløb, der opgøres således:
 Årets samlede beregnede istandsættelsesudgifter for de enkelte  

 bygningsdele.
 + Beregnede istandsættelsesudgifter for tidligere indkomstår, hvor  

 skatteyderen har ejet den pågældende bygning, reguleret efter  

 byggeprisindekset (for enfamilieshuse).
 - Faktisk afholdte istandsættelsesudgifter for tidligere år, som er  

 fratrukket efter de her omtalte retningslinier.
Istandsættelsesudgifter, som dækkes af eventuelle skattefrie tilskud, kan  

 ikke fradrages ved indkomstopgørelsen.
Endvidere nedsættes de beregnede  

 istandsættelsesudgifter med et beløb svarende til de skattefrie tilskud.
 Beregnede istandsættelsesudgifter, som ikke er kommet til fradrag hos  

 ejeren, kan ikke overføres til en eventuel køber af ejendommen. (I det år  

 bygningen skifter ejer, kan sælger henholdsvis køber anvende en  

 forholdsmæssig del af "forfald pr. år-beløbet").
(Fradrag er betinget af, at der er afholdt istandsættelsesudgifter  

 vedrørende ejendommen.
Istandsættelsesudgifter omfatter såvel  

 vedligeholdelsesudgifter som forbedringsudgifter).
Det er en betingelse for fradrag efter foranstående retningslinier, at  

 ejeren af en fredet bygning fra Bygnings Frednings Foreningen indhenter en  

 erklæring om størrelsen af det efter foranstående retningslinier opgjorte  

 årlige fradragsbeløb.
Erklæringen, der skal vedlægges selvangivelsen, afgives  

 på grundlag af et af foreningen for hver enkelt bygning udarbejdet skema, der  

 indeholder oplysninger om de enkelte bygningsdeles forventede levetid og den  

 i forhold hertil beregnede istandsættelsesudgift pr. år pr. bygningsdel.  

 Ligningsmyndigheden kan i tvivlstilfælde forelægge spørgsmålet om størrelsen  

 af de årlige fradragsbeløb for Told- og skatteregion København to's  

 vurderingskontor. "Den skattepligtige skal for hver bygning, der er  

 omfattet af ordningen, vedlægge selvangivelsen en opgørelse over, hvilket  

 beløb, der efter foranstående retningslinier maksimalt kan fratrækkes for det  

 pågældende indkomstår. " Den skattepligtige skal for hver bygning, der er omfattet af ordningen,  

 vedlægge selvangivelsen en opgørelse over, hvilket beløb, der efter  

 foranstående retningslinier maksimalt kan fratrækkes for det pågældende  

 indkomstår".
* Det ovenfor i parantes nævnte er redaktionelle tilføjelser. * ØL har ved dom af 11.sep. 1991 tilsidesat de af skattemyndighederne hidtil  

 fulgte retningslinjer for, hvornår et tilskud til bygningsarbejder, som er  

 skattefrit efter LL § 7 E, skal modregnes, se TOLD*SKAT Nyt 1991 20.1116, *  

 kommenteret i TOLD*SKAT Nyt 1992.11.333. * Ligningsrådets anvisning må herefter forstås således, at hvis der i et  

 givet indkomstår er ydet skattefrie tilskud, reducerer tilskuddene alene  

 restsaldoen for istandsættelseskontoen, således at modtagne tilskud alene  

 bringes til fradrag i den overførte saldo for disse udgifter.
Derimod  

 reducerer tilskuddene ikke tillige tilskudsårets forfald pr. år-beløb.
 Afgørelsen af, om der foreligger en eller flere bygninger beror på et  

 samlet skøn over, om ejendommen findes at udgøre en bygningsmæssig helhed.
 Honorarudgifter, der opkræves af Bygnings Frednings Foreningen for  

 beregningen af den årlige istandsættelsesudgift, kan fradrages inden for  

 årets beregnede istandsættelsesudgifter.
Eksempel Den del af den for året beregnede istandsættelsesudgift, der overstiger de  

 i årets løb faktisk afholdte istandsættelsesudgifter kan overføres,  

 pristalsreguleret, til senere år. "Forfald pr. år-beløbene" kan  

 således akkumuleres og placeres i et år, hvor der er afholdt større  

 reparationsarbejder vedrørende bygningen.
Er der omvendt i et år afholdt store reparationsudgifter, der overstiger  

 kontoens forfald pr. år-beløb, kan det overskydende beløb efter  

 pristalsregulering fremføres til fradrag i de følgende år inden for disse års  

 beregnede istandsættelsesudgifter.
Fremførslen er ikke tidsbegrænset.  

 Afhændes bygningen kan et eventuelt restbeløb ikke fradrages.
A.D.3.4.2 Bygninger på lejet grund Lejeværdien af bygninger på lejet grund beregnes som for tilsvarende  

 bygninger på egen grund.
 Eventuel procentmæssig beregnet lejeværdi samt standardfradrag beregnes  

 alene på grundlag af bygningens ejendomsværdi.
 De fradragsberettigede udgifter vedrørende bygningen i øvrigt beregnes som  

 for tilsvarende bygninger på egen grund.
 Ejeren af en bygning på lejet grund kan ikke fratrække lejen af grunden  

 eller de grundskatter, der påhviler grundejeren, heller ikke hvis det i  

 lejekontrakten er aftalt, at han skal udrede et beløb svarende til  

 grundskatterne.
Afskrivning Når en bygning, der anvendes til beboelse, er opført på lejet grund, kan  

 den afskrives med hjemmel i SL § 6 a.
Undtaget fra denne regel er under visse  

 nærmere omstændigheder en bygning, der anvendes til sommer- eller  

 fritidsbolig for ejeren, jf.
AL § 29 C, stk. 2, se E.C.
Eventuel forbigåelse ved vurderingen Efter de gældende vurderingsbestemmelser kan bygninger af enhver art på  

 fremmed grund forbigås ved vurderingen, hvis kontantværdien er under 100.000  

 kr.
 For ejerboliger får dette i praksis kun betydning for kolonihavehuse på  

 lejet grund, se A.D.3.2.8.
A.D.3.4.3 Udenlandske ejendomme Ejendomsregnskabet for ejendomme i udlandet opgøres i princippet efter  

 samme regler som for ejendomme her i landet.
 Da de registrerede vurderinger på disse ejendomme imidlertid kun i de  

 færreste tilfælde vil være anvendelige som grundlag for procentmæssig  

 beregnet lejeværdi, kan lejeværdiansættelsen i praksis ansættes efter et  

 skøn, jf. forudsætningsvis lsr. 1975.20.
 Hvis ejeren efter ejendommens art og anvendelse kunne anvende  

 procentreglerne, såfremt huset lå her i landet, skal der ved skønnet tages  

 hensyn til, hvorledes lejeværdi og standardfradrag beregnes for et  

 tilsvarende hus her i landet, jf. lsr. 1979.127.
A.D.3.4.4 Aktie- og andelslejligheder Aktie- og andelslejligheder er lejligheder, hvor brugsretten til  

 lejligheden er betinget af besiddelse af en aktiepost eller et andelsbevis.
Boligafgift og vedligeholdelsesudgifter vedrørende disse lejligheder er  

 private udgifter, der ikke vedrører indkomstopgørelsen.
I øvrigt henvises til  

 LVS.
A.D.3.4.5 Anpartslejligheder Ved anpartslejligheder i denne forbindelse forstås beboelsesejendomme med  

 3 eller flere lejligheder i sameje.
For "ejere" af  

 anpartslejligheder (lejligheder som anpartshaverne har brugsretten til i  

 kraft af, at de ejer en ideel anpart af den ejendom, hvori lejligheden er  

 beliggende) gælder, at de pågældende i princippet er stillet som  

 "lejere", således at afholdte udgifter til leje og afholdte  

 udgifter til lejlighedens vedligeholdelse er indkomstopgørelsen uvedkommende.
Anpartshaverens medejerskab i den faste ejendom medfører, at ejendommen  

 skattemæssigt behandles som en udlejningsejendom.
Ved indkomstopgørelsen skal  

 anpartshaveren medregne en til anparten svarende del af ejendommens samlede  

 over- eller underskud, hvori for indtægternes vedkommende indgår huslejer,  

 herunder anpartshaverens egen fulde husleje, hvad enten leje rent faktisk er  

 betalt af den enkelte anpartshaver eller ej, og for udgifternes vedkommende  

 indgår renter, ejendomsskatter, administrationsudgifter,  

 vedligeholdelsesudgifter m.m.
 Såfremt anpartshaveren ikke betaler - eller kun delvis betaler - leje til  

 fællesskabet for den lejlighed, der stilles til hans rådighed, skal han  

 indkomstbeskattes af en lejeværdi, der fastsættes skønsmæssigt under hensyn  

 til, hvad lejligheden kunne indbringe ved almindelig udlejning, reduceret med  

 et i forhold til hans ideelle anpart svarende beløb.
