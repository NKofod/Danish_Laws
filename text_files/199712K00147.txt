Nr LSF 147 Forslag til Lov om ændring af lov om støtte til jordbrugets  

 strukturudvikling og til økologisk produktion inden for jordbrug og fiskeri  

 m.v. (Miljøvenligt jordbrug samt naturpleje m.v., og forbedring af vilkårene  

 for honningproduktion) Fremsat af fødevareministeren (Henrik Dam Kristensen) den 17. december 1997 § 1 I lov nr. 479 af 12. juni 1996 om støtte til jordbrugets strukturudvikling  

 og til økologisk produktion inden for jordbrug og fiskeri m.v., som ændret  

 ved lov nr. 404 af 10. juni 1997, foretages følgende ændringer:
 1. Overskriften til Kapitel 2 affattes således:
 »Miljøvenligt jordbrug samt naturpleje m.v.«.
 2. § 3, stk. 1 , affattes således:
 »Ministeren for fødevarer, landbrug og fiskeri kan yde tilskud til  

 miljøvenligt jordbrug samt naturpleje m.v.«.
 3. Efter § 10 indsættes som nyt kapitel:
»Kapitel 6 a Forbedring af vilkårene for honningproduktion § 10 a.
Ministeren for fødevarer, landbrug og fiskeri kan yde  

 tilskud til forbedring af vilkårene for honningproduktion.
Stk. 2. Ministeren for fødevarer, landbrug og fiskeri kan  

 fastsætte regler om 1) de foranstaltninger, der kan ydes tilskud til, 2) de betingelser, som skal opfyldes for at opnå tilskud, og 3) størrelse og udbetaling af tilskud.«.
§ 2 Loven træder i kraft den 1. marts 1998.
Bemærkninger til lovforslaget Almindelige bemærkninger 1. Baggrunden for lovforslaget Med lovforslaget udvides ministeren for fødevarer, landbrug og fiskeris  

 bemyndigelse til at yde tilskud til miljøvenligt jordbrug samt naturpleje  

 m.v. og til at yde tilskud til forbedring af vilkårene for honningproduktion.
a.
Miljøvenligt jordbrug samt naturpleje m.v.
I marts 1997 gennemførtes en uddelegering af administration af  

 miljøvenligt jordbrug til amterne.
Delegationen var forinden blevet godkendt  

 af Europa-Kommissionen, som i sin godkendelse præciserede, at Ministeriet for  

 Fødevarer, Landbrug og Fiskeri (Fødevareministeriet) har det overordnede  

 ansvar for administrationen af det danske program for miljøvenligt jordbrug  

 samt naturpleje m.v.
Fødevareministeriet er således ansvarligt for, at  

 administrationen af programmet sker i overensstemmelse med bestemmelserne om  

 administrationen af ordninger finansieret under den europæiske landbrugsfond  

 (EUGFL).
Betingelserne i Europa-Kommissionens godkendelse har efterfølgende vist  

 sig at give problemer i forbindelse med de foranstaltninger, der er omfattet  

 af programmet, men som ikke er omfattet af lov nr. 479 af 12. juni 1996, som  

 ændret ved lov nr. 404 af 10. juni 1997. Dette gælder foranstaltninger  

 omfattet af naturbeskyttelsesloven, og som amterne hidtil har kunnet yde  

 tilskud til i overensstemmelse med de almindelige kommunalretlige  

 grundsætninger om amtskommunernes opgaver (kommunalfuldmagten).  

 Fødevareministeriet har på disse områder ikke mulighed for at udøve det  

 tilsyn og meddele de instrukser, der af Europa-Kommissionen er forudsat ved  

 godkendelsen af programmet, og som er en forudsæt-ning for den forudsatte  

 medfinansiering.
En lovændring er derfor nødvendig for at tilvejebringe den  

 nødvendige hjemmel hertil.
b.
Forbedring af vilkårene for honningproduktion Rådet har den 25. juni 1997 udstedt forordning (EF) nr. 1221/97 om  

 almindelige regler for anvendelsen af foranstaltninger til forbedring af  

 produktionen og afsætningen af honning.
 Baggrunden for forordningen er et ønske om at forbedre produktions- og  

 afsætningsvilkårene for honning i Fællesskabet gennem etårige nationale  

 programmer, der omfatter faglig bistand, bekæmpelse af varroatose og sygdomme  

 i forbindelse hermed, rationalisering af stadeflytning, drift af regionale  

 biavlscentraler og samarbejde ved forskningsprogrammer vedrørende forbedring  

 af honningens kvalitet.
 Fællesskabets medfinansiering af de nationale programmer udgør indtil 50  

 pct. af de afholdte udgifter.
I Danmark er der allerede iværksat foranstaltninger, der dækker en del af  

 de i forordningens artikel 1 nævnte foranstaltninger.
For eventuelt at kunne  

 gennemføre alle de i forordningens artikel 1 nævnte foranstaltninger er  

 yderligere lovhjemmel nødvendig.
2. Lovforslagets indhold a.
Miljøvenligt jordbrug samt naturpleje m.v.
 Ministeren for fødevarer, landbrug og fiskeris bemyndigelse til at yde  

 tilskud inden for landbrug-/miljøområdet m.v. foreslås udvidet til at omfatte  

 hele anvendelsesområdet for Rådets forordning (EØF) nr. 2078/92. Den  

 myndighedsudøvelse, der er forudsat i særlovgivningen, forbliver i øvrigt  

 uforandret.
Ministeren for fødevarer, landbrug og fiskeri kan ifølge den gældende lov  

 yde tilskud til miljøvenlige jordbrugsforanstaltninger og  

 demonstrationsprojekter af betydning for miljøvenlige  

 jordbrugsforanstaltninger samt til økologiske landbrugsmetoder.
Disse  

 foranstaltninger berøres ikke af lovforslaget, men bemyndigelsen i lovens  

 kapitel 2 udvides med den bredere formulering til at omfatte alle EUs  

 foranstaltninger, der vedrører miljøvenligt jordbrug samt naturpleje m. v.,  

 og som kan medfinansieres efter Rådets forordning (EØF) nr. 2078/92 om  

 miljøvenlige produktionsmetoder i jordbruget samt naturpleje og eventuelle  

 senere ændringer heraf, idet dog de foranstaltninger, der vedrører økologiske  

 landbrugsmetoder fortsat er indeholdt i lovens kapitel 3.
 Efter de gældende bestemmelser i Rådets forordning (EØF) nr. 2078/92 vil  

 der således med den foreslåede ændring af lovens § 3, stk. 1, blive skabt  

 hjemmel til at gennemføre initiativer under foranstaltningen om forvaltning  

 af jordbrugsarealer med henblik på adgang for offentligheden og  

 fritidsformål.
b.
Forbedring af vilkårene for honningproduktion Med henblik på at kunne udvide aktiviteterne inden for forbedring af  

 vilkårene for honningproduktion ud over de aktiviteter, der efter den  

 gældende lovgivning er hjemmel til, foreslås der skabt hjemmel i lov nr. 479  

 af 12. juni 1996, som ændret ved lov nr. 404 af 10. juni 1997, til at yde  

 tilskud til de foranstaltninger inden for Rådets forordning (EF) nr. 1221/97,  

 som ikke er omfattet af den gældende lovhjemmel.
Det er i forordningen fastsat, at medlemslandene for at kunne opnå  

 medfinansiering fra Fællesskabet skal foretage en undersøgelse af strukturen  

 i sektoren såvel i produktions- som afsætningsleddet.
Undersøgelsen skal være  

 afsluttet inden den 15. december 1997. Plantedirektoratet er i gang med en  

 sådan undersøgelse og forventer den afsluttet inden for den af  

 Europa-Kommissionen fastsatte frist.
Ifølge forordningens artikel 1 kan der ydes støtte til følgende  

 foranstaltninger med henblik på forbedring af vilkårene for honningproduktion - faglig bistand til biavlerne og til biavlersammenslutningernes  

 honningværksteder med henblik på forbedring af produktionen og udvindingen af  

 honning, - bekæmpelse af varroatose og sygdomme i forbindelse hermed samt  

 forbedring af stadebehandlingen, - rationalisering af stadeflytninger, - støtteforanstaltninger for laboratorier, som analyserer honningens  

 fysisk-kemiske egenskaber, og - samarbejde med specialiserede organer om gennemførelse af  

 forskningsprogrammer til forbedring af honningkvaliteten.
 Det er en betingelse for medfinansieringen, at der udarbejdes etårige  

 nationale programmer i samarbejde med organisationer inden for biavl.  

 Programmerne kan ikke omfatte foranstaltninger, som indgår i de operationelle  

 programmer for regioner, der er omfattet af mål 5b.
 Europa-Kommissionen har tilkendegivet, at der vil kunne ydes støtte til  

 foranstaltninger, der allerede er indledt i medlemslandene, hvis de opfylder  

 betingelserne for de etårige programmer.
Danmark vil således kunne opnå medfinansiering fra Fællesskabet af de  

 udgifter i form af tilskud, der allerede ydes i medfør af lov om tilskud til  

 jordbrugets konsulentvirksomhed til rådgivning af biavlere samt i forbindelse  

 med aktionsplan for bekæmpelse af varroamider.
I konsulentåret 1996/97 blev  

 der ydet 235.685 kr. i tilskud til rådgivning af biavlere samt 561.972 kr. i  

 tilskud i forbindelse med aktionsplan for bekæmpelse af varroamider.
Europa-Kommissionen har endvidere tilkendegivet, at der kan opnås  

 medfinansiering fra Fællesskabet til afholdelse af udgifter til statsligt  

 finansierede forskningsprojekter.
I den forbindelse forventes det, at der kan  

 opnås medfinansiering fra Fællesskabet til de under Danmarks  

 JordbrugsForskning afholdte udgifter til forskning i bekæmpelse af varroatose  

 og sygdomme i forbindelse hermed.
Disse statslige udgifter udgjorde i 1997 i  

 alt ca. 1, 9 mill. kr.
 På finanslovens § 24.22.01 Konsulentvirksomhed i jordbruget, § 24.33.02  

 Forskellige tilskud og § 24.33.03 Danmarks JordbrugsForskning afholdes  

 således allerede udgifter for i alt ca. 2, 7 mill. kr. til faglig rådgivning  

 og forskning inden for områder, der i medfør af forordningen nu kan opnå  

 medfinansiering fra Fællesskabet.
 Foruden de allerede igangværende aktiviteter, som vil kunne opnå  

 medfinansiering fra Fællesskabet, vil også foranstaltninger inden for  

 biavlen, som er omfattet at den udvidede hjemmel, der foreslås ved  

 lovforslaget, kunne opnå medfinansiering fra Fællesskabet.
Fællesskabets medfinansiering er for det enkelte medlemsland begrænset til  

 et beløb svarende til det pågældende medlemslands andel af Fællesskabets  

 bibestand.
Som følge heraf har Danmark mulighed for at opnå et bidrag på 1,04  

 pct. af Fællesskabets samlede støttebeløb til forbedring af vilkårene for  

 honningproduktion.
Fællesskabet har i 1998 afsat i alt 12 mill.
ECU, hvilket  

 betyder, at Danmark maksimalt kan opnå en medfinansiering i 1998 på ca.  

 936.000 kr.
I de efterfølgende år er der af Fællesskabet afsat en pulje på 15  

 mill.
ECU, hvilket betyder, at Danmark maksimalt vil kunne opnå en  

 medfinansiering på 156.729 ECU (ca. 1,2 mill. kr.).
3. Lovforslagets statsfinansielle og administrative konsekvenser 3.1 Statsfinansielle konsekvenser.
a.
Miljøvenligt jordbrug samt naturpleje m.v.
 Lovforslaget har ingen statsfinansielle konsekvenser, idet forslaget alene  

 sikrer, at det danske program for miljøvenligt jordbrug kan implementeres i  

 overensstemmelse med betingelserne for Europa-Kommissionens godkendelse.
 Lovforslaget giver amtskommunerne øgede muligheder for EU-medfinansiering.
 Lovforslaget har ingen finansielle konsekvenser for primærkommunerne.
b.
Forbedring af vilkårene for honningproduktion Lovforslaget har ingen statsfinansielle konsekvenser.
Når  

 Europa-Kommissionen har godkendt det første etårige danske program, vil der  

 kunne opnås en EU-medfinansiering på 0,9 mill. kr. i 1998 af de igangværende  

 aktiviteter i medfør af lov om tilskud til jordbrugets konsulentvirksomhed  

 vedrørende rådgivning af biavlere samt i forbindelse med aktionsplan for  

 bekæmpelse af varroamider, og vedrørende den forskning inden for bekæmpelse  

 af varroatose og sygdomme i forbindelse hermed, som foregår under Danmarks  

 JordbrugsForskning.
Desuden vil der kunne ydes tilskud til foranstaltninger  

 herudover med hjemmel i lovforslagets § 10 a.
Det beløb, som  

 medfinansieringen fra Fællesskabet vil indbringe, forudsættes anvendt til at  

 udvide igangværende aktiviteter eller igangsætte nye initiativer.
 Bevillinger til foranstaltningerne vil blive optaget på de årlige  

 bevillingslove.
 Lovforslaget har ingen finansielle konsekvenser for amter og  

 primærkommuner.
 3.2 Administrative konsekvenser.
a.
Miljøvenligt jordbrug samt naturpleje m.v.
 Ministeren for fødevarer, landbrug og fiskeris bredere tilsyns- og  

 instruktionsbeføjelse forbedrer mulighederne for tilskudsgivning i henhold  

 til Rådets forordning (EØF) nr. 2078/92 uden at medføre nævneværdige  

 administrative meromkostninger.
 Iværksættelse af ordningen om adgang for offentligheden forventes ikke at  

 medføre administrative konsekvenser for staten.
Iværksættelse af ordningen om adgang for offentligheden forventes ikke at  

 medføre nævneværdige meromkostninger for amtskommunerne.
Eventuelle  

 meromkostninger vil blive afholdt af amtskommunerne.
 Lovforslaget har ikke administrative konsekvenser for primærkommunerne.
b.
Forbedring af vilkårene for honningproduktion Lovforslaget har ingen administrative konsekvenser for stat, amter eller  

 primærkommuner.
4. Lovforslagets erhvervsøkonomiske konsekvenser På baggrund af det nuværende danske EU-program vedrørende  

 »miljøvenligt jordbrug samt naturpleje m.v.« skønnes forslaget ikke  

 at få mærkbare erhvervsøkonomiske konsekvenser.
 Effekten af de forskellige aktiviteter inden for lovforslagets hjemmel til  

 visse nye foranstaltninger inden for forbedring af vilkårene for  

 honningproduktion kan på længere sigt forbedre rentabiliteten i  

 honningproduktionen.
 Det skønnes, at lovforslaget ikke vil medføre administrativt  

 mer-/mindrearbejde for de berørte virksomheder.
5. Lovforslagets miljømæssige konsekvenser Udvidelsen af de EU-medfinansierede foranstaltninger forventes at forbedre  

 amtsrådenes muligheder for at kombinere miljøvenlige produktionsmetoder med  

 en aktiv miljø- og naturbeskyttelse.
 Forbedring af vilkårene for honningproduktion og dermed på sigt af  

 rentabiliteten i honningproduktionen må forventes at medføre en positiv  

 miljøeffekt.
6. Forholdet til EU-retten Lovforslaget indeholder bestemmelser, der vedrører en række af Det  

 Europæiske Fællesskabs retsakter, herunder forordninger om finansieringen af  

 den fælles landbrugspolitik og mulige senere ændringer heraf.
 Lovforslaget vil blive tilsendt Europa-Kommissionen til orientering, da  

 det indeholder bemyndigelser til ministeren for fødevarer, landbrug og  

 fiskeri til gennemførelse af foranstaltninger i EU-forordninger.
7. Høring Lovforslaget har været forelagt for Amtsrådsforeningen i Danmark,  

 Kommunernes Landsforening, Dansk Erhvervsfrugtavl, Dansk  

 Erhvervsgartnerforening, Dansk Familielandbrug, De danske Landboforeninger,  

 Landbrugsraadet, Sammenslutningen af Danske Småøer, Danmarks  

 Naturfredningsforening, Foreningen af Registrerede Revisorer, Foreningen af  

 Statsautoriserede Revisorer, Hedeselskabet, Friluftsrådet, Dansk  

 Skovforening, De danske Skovdyrkerforeninger, Danmarks Biavlerforening,  

 Danske Biavleres Landsforening og Sammenslutningen af Danske  

 Erhvervsbiavlere.
Bemærkninger til de enkelte bestemmelser Til § 1 Til nr. 1 Overskriften foreslås ændret, da kapitlet nu kommer til at omfatte et  

 bredere område end hidtil.
Til nr. 2 Efter den gældende bestemmelse kan ministeren for fødevarer, landbrug og  

 fiskeri yde tilskud til miljøvenlige jordbrugsforanstaltninger.
 Ændringen udvider anvendelsesområdet for den gældende lovs kapitel 2 til  

 at omfatte samtlige foranstaltninger under Rådets forordning (EØF) nr.  

 2078/92 om miljøvenlige produktionsmetoder i landbruget, samt om naturpleje,  

 jf. de almindelige bemærkninger.
Ændringen indebærer bl. a., at lovens § 16 finder anvendelse i forbindelse  

 med de foranstaltninger, som ministeren med dette lovforslag får hjemmel til  

 at yde tilskud til.
Der sikres hermed det fornødne tilsyn m.v. på  

 foranstaltningen forvaltning af jordbrugsarealer med henblik på adgang for  

 offentligheden og fritidsformål.
 For nærværende vil den med lovforslaget skabte hjemmel alene blive anvendt  

 til gennemførelse af en tilskudsordning vedrørende adgang for offentligheden.  

 Denne ordning indgår i det af Europa-Kommissionen godkendte danske program  

 for miljøvenligt jordbrug samt naturpleje m.v. i særlig følsomme  

 landbrugsområder (SFL-områder).
Til nr. 3 Ministeren for fødevarer, landbrug og fiskeri bemyndiges til at yde  

 tilskud til de foranstaltninger inden for Rådets forordning (EF) nr. 1221/97  

 om almindelige regler for anvendelsen af foranstaltninger til forbedring af  

 produktionen og afsætningen af honning, som der ikke allerede er hjemmel til  

 inden for lov om tilskud til jordbrugets konsulentvirksomhed og inden for  

 forskningsaktiviteter under Danmarks JordbrugsForskning.
 Det beløb, som medfinansieringen fra Fællesskabet vil indbringe,  

 forudsættes anvendt til at udvide igangværende aktiviteter eller igangsætte  

 nye initiativer.
Til § 2 Det har som omtalt i de almindelige bemærkninger været en forudsætning for  

 Europa-Kommissionens godkendelse af det danske program for miljøvenligt  

 jordbrug samt naturpleje m.v., at Ministeriet for Fødevarer, Landbrug og  

 Fiskeri kan udøve det nødvendige tilsyn med administrationen af programmet.  

 Dette tilsyn vil, for så vidt angår ordningen vedrørende offentlighedens  

 adgang, ikke være muligt, førend loven er trådt i kraft, og der er udarbejdet  

 administrative regler for amternes administration.
 Næste ansøgningsrunde vedrørende miljøvenligt jordbrug samt naturpleje  

 m.v. begynder den 1. april 1998. Da de administrative regler (bekendtgørelse  

 m.v.) skal være udarbejdet inden ansøgningsperiodens begyndelse, er det  

 hensigtsmæssigt, at loven træder i kraft den 1. marts 1998.
Skriftlig fremsættelse (17. december 1997) Fødevareministeren (Henrik Dam Kristensen):
 Hermed skal jeg for det høje Ting fremsætte:
 Forslag til lov om ændring af lov om støtte til jordbrugets  

 strukturudvikling og til økologisk produktion inden for jordbrug og fiskeri  

 m.v. (Miljøvenligt jordbrug samt naturpleje m.v., og forbedring af vilkårene  

 for honningproduktion).
(Lovforslag nr.
L 147).
 Med lovforslaget udvides ministeren for fødevarer, landbrug og fiskeris  

 bemyndigelse til at kunne yde tilskud til alle EU's foranstaltninger, der  

 vedrører miljøvenligt jordbrug samt naturpleje m.v., og som kan  

 medfinansieres efter Rådets forordning (EØF) nr. 2078/92 om miljøvenlige  

 produktionsmetoder i jordbruget samt naturpleje m.v. og eventuelle senere  

 ændringer heraf.
 Efter de gældende bestemmelser i Rådets forordning (EØF) nr. 2078/92 vil  

 der således med den foreslåede ændring af lovens § 3, stk. 1, blive skabt  

 hjemmel til at gennemføre initiativer under foranstaltningen om forvaltning  

 af jordbrugsarealer med henblik på adgang for offentligheden og  

 fritidsformål.
 Med lovforslaget skabes der endvidere hjemmel til, at ministeren for  

 fødevarer, landbrug og fiskeri kan yde tilskud til udgifter vedrørende de  

 foranstaltninger inden for Rådets forordning (EF) nr. 1221/97 om almindelige  

 regler for anvendelsen af foranstaltninger til forbedring af produktionen og  

 afsætningen af honning, som der ikke allerede er hjemmel til efter lov om  

 tilskud til jordbrugets konsulentvirksomhed og i forbindelse med  

 forskningsudgifter under Danmarks JordbrugsForskning.
Jeg skal i øvrigt oplyse, at jeg samtidig med dette lovforslag fremsætter  

 Forslag til lov om økologi.
I nævnte lovforslag foretages en række  

 konsekvensændringer i lov om støtte til jordbrugets strukturudvikling og til  

 økologisk produktion inden for jordbrug og fiskeri m.v. som følge af, at  

 bestemmelserne om Det Økologiske Fødevareråd og reglerne om produktion af  

 økologiske produkter flyttes over i den nye lov om økologi.
 Idet jeg i øvrigt henviser til lovforslagets bemærkninger, anbefaler jeg  

 lovforslaget til Folketingets hurtige og velvillige behandling.
Bilag 1 I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 479 af 12. juni 1996 om støtte til jordbrugets strukturudvikling  

 og til økologisk produktion inden for jordbrug og fiskeri m.v., som ændret  

 ved lov nr. 404 af 10. juni 1997, foretages følgende ændringer:
 1. Overskriften til Kapitel 2 affattes således:
 »Miljøvenligt jordbrug samt naturpleje m.v.«.
Kapitel 2 Miljøvenlige jordbrugsforanstaltninger 2. § 3, stk. 1 , affattes således:
 »Ministeren for fødevarer, landbrug og fiskeri kan yde tilskud til  

 miljøvenligt jordbrug samt naturpleje m.v.«.
§ 3. Ministeren for fødevarer, landbrug og fiskeri kan yde tilskud  

 til 1) miljøvenlige jordbrugsforanstaltninger og 2) demonstrationsprojekter af betydning for miljøvenlige  

 jordbrugsforanstaltninger.
Stk. 2. Ministeren for fødevarer, landbrug og fiskeri kan  

 fastsætte regler om 1) de foranstaltninger, der kan ydes tilskud til, 2) de betingelser, som skal opfyldes for at opnå tilskud, og 3) størrelse og udbetaling af tilskud.
 3. Efter § 10 indsættes som nyt kapitel:
»Kapitel 6 a Forbedring af vilkårene for honningproduktion § 10 a.
Ministeren for fødevarer, landbrug og fiskeri kan yde  

 tilskud til forbedring af vilkårene for honningproduktion.
Stk. 2. Ministeren for fødevarer, landbrug og fiskeri kan  

 fastsætte regler om 1) de foranstaltninger, der kan ydes tilskud til, 2) de betingelser, som skal opfyldes for at opnå tilskud, og 3) størrelse og udbetaling af tilskud.«.
Bilag 2 Folketingets forhandlinger vedrørende lov om støtte til jordbrugets  

 strukturudvikling og til økologisk produktion inden for jordbrug og fiskeri  

 m.v.
