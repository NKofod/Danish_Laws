Under sag om vedligeholdelsespålæg i anledning af fugtgener var  

 foretaget besigtigelse, hvorefter sagen blev udsat på teknisk forvaltnings  

 undersøgelse.
Teknisk forvaltning kunne ikke finde årsagen.
Det pålagdes  

 udlejer af afhjælpe generne inden en nærmere angiven frist.
Under sag om vedligeholdelsespålæg i anledning af fugtgener var foretaget  

 besigtigelse, hvorefter sagen blev udsat på teknisk forvaltnings undersøgelse  

 og opklaring af fugtproblemerne, samt forslag til afhjælpning.
Teknisk  

 forvaltning havde ikke kunnet konstatere årsagen.
Det pålagdes udlejer at  

 afhjælpe fugtgenerne inden en nærmere angiven frist.
 I huslejenævnets protokol anføres bl.a.: »...
 Fornyet behandling af sag nr. 1 på nævnets møde den 17.12.84 vedr.  

 lejerens ønske om en genvurdering af fugtproblemer i lejemålet.
 Lejer anmoder om et påbud fra nævnet om isolering eller tjæring af væggen,  

 hvilket måske vil fjerne fugten.
 Efter besigtigelse den 17.12.84 vedtog nævnet at udsætte sagen på teknisk  

 forvaltnings undersøgelse og opklaring af fugtproblemerne samt forslag til  

 afhjælpning af disse.
 Teknisk forvaltnings bygningsinspektorat kunne ved en besigtigelse den  

 3.1.85 ikke konstatere årsagen til generne, som man imidlertid mener er  

 uholdbare for beboerne.
 Bygningsinspektoratet anbefaler at lade Teknologisk Institut foretaget en  

 nærmere undersøgelse af årsagen til fugtproblemet.
 Endvidere mener man, at en mulig og forsøgsmæssig udbedring kunne være at  

 udskifte indervæggen og dermed give en ny væg en fugtafvisende overflade på  

 den side, der vender mod hulmuren.
 Under henvisning til lejelovens § 19 pålægges det udlejer inden 2 månder  

 at afhjælpe de fugtproblemer, der er fremført af lejer og konstateret af  

 nævnet ved dets besigtigelse den 17. december 1984.
 Grundejerrepræsentanten betingede sin tilslutning til ovennævnte afgørelse  

 af, at udlejer fritages for udførelse af pålægget, såfremt han inden fristens  

 udløb kan godtgøre, at tilstedeværelsen af de anførte fugtproblemer ikke  

 skyldes forhold for hvilke han er ansvarlig.
