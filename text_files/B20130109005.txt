Bekendtgørelse om ændring af bekendtgørelse om krav til det skattemæssige årsregnskab m.v. for mindre virksomheder (Mindstekravsbekendtgørelsen for mindre virksomheder) § 1 I bekendtgørelse nr. 594 af 12. juni 2006 om krav til det skattemæssige årsregnskab m.v. for mindre virksomheder (Mindstekravsbekendtgørelsen for mindre virksomheder) foretages efter indstilling fra Skatterådet følgende ændringer:
 1. Indledningen affattes således:
»I medfør af skattekontrollovens § 1, stk. 2, og § 3, stk. 1-3, jf. lovbekendtgørelse nr. 819 af 27. juni 2011, fastsættes efter indstilling fra Skatterådet:« 2. § 5, stk. 1, nr. 5, affattes således:
 »5) erhvervsvirksomhed, hvor ejeren er omfattet af § 2 i bekendtgørelse om fysiske personers modtagelse af en årsopgørelse i stedet for en selvangivelse,«.
 3. I § 5, stk. 4, udgår »og 6«.
§ 2 Bekendtgørelsen træder i kraft den 15. september 2013 og har virkning fra og med indkomståret 2013.
