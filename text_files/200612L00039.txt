Fremsat den 5. oktober 2006 af  

 miljøministeren (Connie Hedegaard) Forslag til Lov  

 om ændring af lov om miljøbeskyttelse  

1) (Partikelfiltre  

 på køretøjer  

 i kommunalt fastlagte miljøzoner  

 m.v.) § 1 I lov om miljøbeskyttelse, jf. lovbekendtgørelse nr. 753  

 af 25. august 2001, som ændret bl.a. ved lov nr. 508 af 7. juni 2006 og  

 senest  

 ved § 2 i lov nr. 571 af 9. juni 2006, foretages følgende ændringer:
 1.  


  

 § 9, stk. 2  

  

 ophæves.
 2. Efter  

 § 15 indsættes:
 »  

 § 15 a.  

  

 Kommunalbestyrelsen i København, Frederiksberg, Århus, Aalborg eller Odense  

 Kommuner  

 kan træffe bestemmelse om etablering af miljøzoner i større sammenhængende  

 byområder, hvor der er betydelig trafik med de i § 15 b, stk. 1,  

 nævnte køretøjer.
Stk. 2.  

  

 Kommunalbestyrelsen  

 kan under de samme betingelser som i stk. 1 træffe bestemmelse om  

 udvidelse eller i helt særlige tilfælde mindre indskrænkninger af en  

 etableret  

 miljøzone.
Kommunalbestyrelsen kan ikke uden tilladelse fra miljøministeren  

 ophæve en etableret miljøzone.
 Stk. 3.  

  

 Miljøministeren  

 fastsætter regler om den geografiske afgrænsning af større sammenhængende  

 byområder, herunder om undtagelse af visse veje.
 Stk. 4.  

  

 Kommunalbestyrelsens afgørelse efter stk. 1 og 2 kan ikke påklages til  

 anden administrativ myndighed.
Stk. 5.  

  

 Kommunalbestyrelsen  

 offentliggør afgørelser om etablering, udvidelse, indskrænkning eller  

 ophævelse  

 af en miljøzone.
Der skal gå mindst 14 måneder fra offentliggørelsen af  

 kommunalbestyrelsens  

 afgørelse om etablering eller udvidelse af en miljøzone til det tidspunkt,  

 hvor  

 miljøzonen har virkning.
 Stk. 6.  

  

 Ministeren  

 fastsætter regler om offentlighedens inddragelse, når kommunalbestyrelsen  

 træffer  

 afgørelse efter stk. 1 og 2.
 § 15 b.  

  

 For lastbiler eller busser, der er drevet af en motor med  

 kompressionstænding,  

 og som er indregistreret med en tilladt totalvægt på mere end 3.500 kg,  

 gælder  

 der i en miljøzone, jf. § 15 a, følgende krav, jf. dog stk. 4 - 6:
 1)  

 	  

 Efter 1. juli 2008  

 skal der på køretøjer indregistreret første gang før den 1. oktober 2001 være  

 monteret et effektivt partikelfilter, medmindre køretøjet som minimum  

 opfylder  

 udstødningsnormerne i bekendtgørelse om Detailforskrifter for Køretøjer 2006,  

 punkt 7.06.022 (2) a) (Euro 3).
 2)  

 	  

 Efter 1. juli 2010  

 skal der på køretøjer indregistreret første gang før den 1. oktober 2006 være  

 monteret et effektivt partikelfilter, medmindre køretøjet som minimum  

 opfylder  

 udstødningsnormerne i bekendtgørelse om Detailforskrifter for Køretøjer 2006,  

 punkt 7.06.022 (2) b) (Euro 4).
 3)  

 	  

 Efter 1. juli 2008  

 skal køretøjer være forsynet med et miljøzonemærke i overensstemmelse med  

 regler fastsat i medfør af § 15 d, stk. 1.
 Stk. 2.  

  

 Det  

 påhviler ejeren eller den person (brugeren), som har varig rådighed over et  

 køretøj omfattet af stk. 1, at sikre sig, at køretøjet i en miljøzone  

 opfylder kravene i stk. 1, nr. 1  3, jf. dog stk. 4 - 6. Det  

 påhviler føreren af et køretøj omfattet af stk. 1 at sikre sig, at  

 køretøjet i en miljøzone opfylder kravet i stk. 1, nr. 3, jf. dog  

 stk. 4 - 6.
 Stk. 3.  

  

 Miljøministeren  

 fastsætter regler om effektive partikelfiltre samt om kontrol af  

 partikeludledning,  

 herunder af partikelfiltre.
 Stk. 4.  

  

 Kravene i  

 stk. 1, nr. 1  3, gælder ikke for køretøjer, der benyttes af  

 forsvaret,  

 politiet, redningsberedskabet eller lignende nødtjenester, såfremt disse  

 køretøjer sædvanligvis ikke kører i en miljøzone, og der er opstået et  

 ekstraordinært behov for anvendelse af køretøjet i en miljøzone, eller  

 køretøjet her anvendes ved øvelsesvirksomhed.
 Stk. 5.  

  

 Kravene i  

 stk. 1, nr. 1  3, gælder ikke for køretøjer, der er registreret  

 her i landet  

 som veteranbil, eller som er registreret i udlandet og er mere end 30 år  

 gamle.  

 Ministeren fastsætter regler om førerens fremlæggelse af dokumentation for,  

 at  

 betingelserne i 1. pkt. er opfyldt.
 Stk. 6.  

  

 Kravet i  

 stk. 1, nr. 3, gælder ikke for køretøjer, der er registreret i udlandet.  

 Ministeren fastsætter regler om førerens fremlæggelse af dokumentation for,  

 at  

 bestemmelserne i stk. 1, nr. 1 og 2 er opfyldt.
 § 15 c.  

  

 Miljøministeren kan i særlige tilfælde dispensere fra partikelfilterkrav i  

 § 15 b, stk. 1, nr. 1 og 2.
 Stk. 2.  

  

 Miljøministeren kan fastsætte regler om adgangen til at meddele dispensation,  

 herunder om vilkår, tidsbegrænsning og dokumentation.
§ 15 d.  

  

 Miljøministeren fastsætter regler om en miljøzonemærkeordning.
Ministeren kan  

 herunder fastsætte regler om udformning, udstedelse, anbringelse, inddragelse  

 og registrering af miljøzonemærker.
Ministeren fastsætter også regler om  

 tilsyn, kontrol, revision og digital indberetning i bestemt form.
Stk. 2.  

  

 Ministeren  

 kan til en privat organisation eller virksomhed henlægge beføjelser til at 1)  

 	  

 vurdere, om de i  

 § 15 b, stk. 1, nr. 1 og 2, nævnte krav er opfyldt, 2)  

 	  

 udstede, anbringe,  

 inddrage og registrere miljøzonemærker og 3)  

 	  

 føre kontrol og  

 revision med den i stk. 1 nævnte ordning.
Stk. 3.  

  

 Afgørelser  

 om miljøzonemærker truffet af den private organisation eller virksomhed kan  

 af  

 den, afgørelsen retter sig mod, påklages til ministeren eller den, ministeren  

 bemyndiger hertil.
Klagefristen er 4 uger fra den dag, afgørelsen er meddelt.  

 Klagen skal være skriftlig og skal indgives til ministeren eller den,  

 ministeren bemyndiger hertil.
En klage har ikke opsættende virkning,  

 medmindre  

 ministeren bestemmer andet.
§ 15 e.  

  

 Miljøministeren  

 kan fastsætte regler om miljøzoner for varebiler, herunder om  

 partikeludledning  

 og miljøzonemærker, samt om at reglerne i § 15 a, § 15 b,  

 stk. 2  

  6, og §§ 15 c - d finder tilsvarende anvendelse  

 i forhold til varebiler.« 3.  

  

 I  

  

 § 110, stk. 1, nr. 1,  

  

 indsættes efter  

 »overtræder«: »§ 15 b, stk. 2,«.
§ 2 Loven træder i kraft den 1. januar 2007.
Bemærkninger til lovforslaget Almindelige bemærkninger 1. Indledning 1.1. Lovforslagets formål og baggrund Formålet med dette lovforslag er at begrænse den  

 sundhedsskadelige effekt af partikler fra dieselkøretøjer.
Regeringens  

 partikelredegørelse fra 2003 anbefalede blandt andet, at der blev indført  

 miljøzoner i større danske byer med krav om partikelfiltre på tunge  

 køretøjer.  

 En række kommuner har tilkendegivet, at de ønsker at følge denne opfordring.  

 Med dette lovforslag imødekommes kommunernes ønske herom.
Den vurdering af partikelforureningens, herunder  

 dieselpartikler, sundhedsskadelige effekter, der indgik i Regeringens  

 partikelredegørelse fra 2003, blev udarbejdet af en arbejdsgruppe med  

 deltagelse af blandt andet Sundhedsstyrelsen og Miljøstyrelsen.
I  

 arbejdsgruppens vurdering konkluderes, at sammenhængen mellem  

 partikelforurening og såvel dødelighed som sygelighed er veldokumenteret.  

 Øget  

 dødelighed findes primært som følge af kroniske luftvejslidelser og  

 hjerte-kar-sygdomme, men også som følge af lungecancer og  

 spædbørnsdødelighed.  

 Øget sygelighed findes primært i form af hospitalsindlæggelser forårsaget af  

 forværring af luftvejslidelser og hjerte-karsygdomme, samt som øget forekomst  

 af luftvejssymptomer, sygefravær og forøget anvendelse af astmamedicin.
Med lovforslaget åbnes der mulighed for at sætte ind  

 overfor køretøjers partikeludledning, og dermed overfor den type af  

 partikler,  

 som indebærer de største sundhedsmæssige problemer.
Hvis der indføres  

 miljøzoner i de fem byer, som er omfattet at lovforslaget, vil omkring 1/3 af  

 vejtrafikkens udledning af dieselpartikler i disse byer blive fjernet, når  

 bestemmelserne er fuldt implementeret.
Indførelse af miljøzoner i alle fem  

 kommuner  

 forventes at indebære 15 - 20 færre for tidlige dødsfald om året.
Hertil  

 kommer  

 sparede sygedage, færre hospitalsindlæggelser, færre astmaanfald m.v.
Endvidere vil indførelse af miljøzoner som ét element  

 blandt flere andre kunne bidrage til opfyldelsen af bestemmelserne i direktiv  

 1999/30/EF om grænseværdier for svovldioxid, kvælstofdioxid, kvælstofoxider,  

 partikler og bly i luft, herunder om en national indsats for at reducere  

 luftforureningen med partikler.
I forhold til direktivets grænseværdi for  

 luftens indhold af partikler (PM10) er der målt mindre overskridelser dels i  

 2004 ved en målestation i København og dels i 2005 ved to målestationer i  

 København samt ved en målestation i Odense.
Etablering af miljøzoner vil være  

 et virkemiddel, der kan bidrage til Danmarks overholdelse af den gældende  

 EU-grænseværdi for luftens indhold af partikler.
Desuden har Kommissionen i september 2005 fremlagt et  

 forslag til revision af direktiv 1999/30/EF.
Forslaget forventes vedtaget  

 senest i foråret 2007. I forslaget anbefaler Kommissionen etablering af  

 »lav-emissions-zoner«  

 som et nationalt virkemiddel til opnåelse af en forbedret luftkvalitet og  

 anerkender dermed miljøzoner, som et redskab til forbedring af  

 luftkvaliteten.  

 Direktivforslaget fra 2005 indeholdt endvidere et forslag om, at der i 2010  

 træder en grænseværdi for de meget fine partikler (PM2,5) i kraft.
Etablering  

 af miljøzoner i de danske byer vil bidrage til overholdelse af denne kommende  

 grænseværdi.
Det skal bemærkes, at  

 der findes miljøzoneordninger med partikelfilterkrav i fire svenske byer  

 (Stockholm, Göteborg, Malmö og Lund). Ordningen har eksisteret siden 1992 og  

 indebærer, at køretøjer på mere end 3.500 kg, der er ældre end ca. 8 år, ikke  

 har adgang til byernes centrum, medmindre de har et partikelfilter monteret.  

 Sverige har overfor Kommissionen i maj 2006 notificeret en ændring af de  

 svenske regler.
Den vigtigste ændring er, at den nuværende dispensation for  

 køretøjer med partikelfiltre bortfalder.
Køretøjer over ca. 8 år får nu kun  

 adgang til miljøzonen, hvis de gennemgår en omfattende test, der viser, at  

 køretøjerne opfylder EU-udledningsnormen Euro 5 (for så vidt angår kravene  

 til  

 partikeludledning svarer Euro 5 normen til Euro 4 normen).
England, Holland og  

 Tyskland drøfter indførelse af miljøzoner med krav om partikelfiltre på tunge  

 køretøjer i en række byer.
Fælles for de udkast, der foreligger vedrørende en  

 række byer i disse tre lande, er, at der er tale om krav om partikelfiltre på  

 lastbiler og busser, der ikke opfylder Euro 3 eller Euro 4 normen, og at  

 kravene indføres i flere trin.
De nævnte forslag følger således de samme  

 principper for reguleringen af de tunge køretøjer i større byer, som dette  

 lovforslag.
2. Redegørelse for hovedpunkterne i lovforslaget 2.1. Gældende ret Færdselslovens § 92 d indeholder en bestemmelse,  

 hvorefter justitsministeren kan tillade kommunalbestyrelsen - når det findes  

 færdselssikkerhedsmæssigt forsvarligt og efter høring af politiet - at udføre  

 tidsmæssigt og geografisk begrænsede forsøg med færdselsregulerende  

 foranstaltninger, der ikke kan udføres i medfør af færdselslovens  

 bestemmelser,  

 herunder forsøg, der alene er begrundet i miljømæssige hensyn.  

 Justitsministeriet  

 har imidlertid vurderet, at denne bestemmelse ikke indeholder det fornødne  

 hjemmelsmæssige grundlag til, at justitsministeren kan give tilladelse til  

 for  

 eksempel en sådan ordning, som Købehavns kommune søgte om i 2003.
I medfør af finansloven blev der i 2004 afsat 30 mil. kr.  

 til en tilskudsordning vedrørende partikelfiltre.
Heraf var der i september  

 2006 anvendt ca. 10 mio. kr.
Tilskudsordningen indebærer, at der kan ydes  

 tilskud på 30 %, dog højst 15.000 kr. (eksklusiv moms) af udgiften til køb og  

 montering af partikelfilter på visse køretøjer indregistreret i Danmark.
2.2. Lovforslagets indhold Med lovforslaget foreslås et lovgrundlag vedrørende etablering  

 af miljøzoner med særlige krav til partikeludledningen fra tunge  

 dieselkøretøjer.
Forslaget giver kommunalbestyrelserne i København,  

 Frederiksberg, Århus, Aalborg og Odense Kommuner mulighed for at etablere  

 miljøzoner i større sammenhængende byområder, hvor der er betydelig trafik  

 med  

 tunge dieseldrevne lastbiler og busser.
Kommunalbestyrelserne skal således  

 ikke  

 søge om tilladelse til at etablere en miljøzone.
Efter lovforslaget skal lastbiler og busser, der er drevet  

 af en motor med kompressionstænding (dieselmotor), og som er indregistreret  

 med  

 en tilladt totalvægt på mere end 3.500 kg, indenfor en miljøzone til enhver  

 tid  

 opfylde de foreslåede krav vedrørende udledning af partikler og tilhørende  

 miljøzonemærke.
Kravene vil afhængigt af køretøjets alder og motor forudsætte  

 montering af partikelfilter.
De foreslåede krav er ens for samtlige  

 miljøzoner,  

 som etableres i henhold til lovforslaget.
Umiddelbart efter ikrafttrædelsen af loven og  

 bekendtgørelse om etablering af miljøzoner, der udstedes i medfør af loven,  

 kan  

 kommunerne iværksætte den offentlige høring vedrørende miljøzonernes  

 afgrænsning.
Det er således hensigten, at den offentlige høring vedrørende  

 miljøzonernes afgrænsning skal kunne påbegyndes i begyndelsen af 2007.
Lovforslaget bemyndiger endvidere miljøministeren til at  

 fastlægge de regler, der skal sikre administrationen af miljøzonemærkerne,  

 det  

 vil sige regler om udstedelse, inddragelse m.v.
Det er her hensigten at  

 henlægge  

 visse af de administrative beføjelser vedrørende miljøzonemærkerne til de  

 synsvirksomheder, der er godkendt af Færdselsstyrelsen i henhold til lov om  

 godkendelse og syn af køretøjer.
Hermed kan vognmænd m.v. erhverve et  

 miljøzonemærke i forbindelse med det sædvanlige årlige bilsyn.
 Endelig gives der med lovforslaget miljøministeren en  

 bemyndigelse til at fastsætte regler om kommunalbestyrelsens mulighed for at  

 etablere miljøzoner for varebiler, herunder om partikeludledning og  

 miljøzonemærker,  

 samt at de øvrige foreslåede regler finder tilsvarende anvendelse for  

 varebiler.
Det er hensigten, at miljøzoneordningen skal evalueres, når  

 den har været i kraft en vis periode.
Det nærmere tidspunkt for evalueringen  

 vil således blandt andet afhænge af, hvornår kommunerne sætter miljøzonerne i  

 kraft.
2.2.1. Etablering af en miljøzone Det foreslås, at kommunalbestyrelserne i København,  

 Frederiksberg, Århus, Aalborg og Odense Kommuner får mulighed for at etablere  

 miljøzoner i større sammenhængende byområder med betydelig trafik med tunge  

 dieseldrevne lastbiler og busser.
For så vidt angår ændringer af en allerede  

 etableret miljøzone foreslås det, at kommunalbestyrelsen kan træffe  

 bestemmelse  

 om udvidelse og i helt særlige tilfælde indskrænkninger af en etableret  

 miljøzone.
Ophævelse af en miljøzone kan udelukkende ske efter tilladelse fra  

 miljøministeren.
Tilladelse forventes givet såfremt filterkravene ikke  

 længere  

 har betydning, fordi alle køretøjer opfylder udledningskravene.
Det foreslås,  

 at kommunalbestyrelsens afgørelser om etablering, udvidelse, indskrænkning og  

 ophævelse af en miljøzone ikke kan påklages til anden administrativ  

 myndighed.
 Det foreslås endvidere, at miljøministeren fastsætter  

 regler om kommunalbestyrelsens geografiske afgrænsning af større  

 sammenhængende  

 byområder, herunder om undtagelse af visse veje.
Det foreslås desuden, at kommunalbestyrelsens afgørelser om  

 etablering, udvidelse, indskrænkning og ophævelse skal offentliggøres, og at  

 der skal gå mindst 14 måneder fra offentliggørelsen af kommunalbestyrelsens  

 afgørelse om etablering eller udvidelse af en miljøzone, til miljøzonen kan  

 få  

 virkning og dermed håndhæves.
Forslaget om de 14 måneder er begrundet i  

 hensynet til, at ejeren af et køretøj, som ikke opfylder  

 partikeludledningskravene for en miljøzone, skal have den fornødne tid til at  

 få monteret partikelfilteret.
I relation til fastlæggelsen af denne »fornødne  

 tid« til montering af partikelfilter indgår hensynet til, at de berørte  

 køretøjer skal have kontrolleret partikeludledningen, herunder filterets  

 effektivitet i forbindelse med det årlige bilsyn.
Det er her lagt til grund,  

 at  

 det vil være for vidtgående, at pålægge samtligt berørte køretøjer en pligt  

 til  

 et ekstraordinært bilsyn.
Allerede af denne grund vil den »fornødne tid« som  

 minimum skulle være mindst et år, hvilket er den tid, der går til  

 gennemførelse  

 af almindeligt bilsyn af de berørte køretøjer.
Perioden på 14 måneder vil  

 endvidere afbøde virkningerne af de økonomiske omkostninger ved kravet om  

 montering  

 af partikelfiltre.
På denne baggrund kan miljøzonerne tidligst etableres med  

 virkning fra 1. juli 2008. Kommunalbestyrelsen kan også vælge at iværksætte  

 miljøzonen på et senere tidspunkt end 1. juli 2008.
Endelig foreslås det, at miljøministeren bemyndiges til at  

 fastsætte regler for offentlighedens inddragelse i forbindelse med  

 etablering,  

 udvidelse, indskrænkninger og ophævelse af en miljøzone.
Det er hensigten, at  

 udnytte bemyndigelsen til blandt andet at fastsætte regler om annoncering,  

 udsendelse af kommunalbestyrelsens forslag til en miljøzone i offentlig  

 høring  

 samt om efterfølgende annoncering af den vedtagne miljøzone.
2.2.2. Kravene i en miljøzone for lastbiler og  

 busser Det foreslås, at kravene i en miljøzone omfatter lastbiler  

 og busser, der er drevet af en motor med kompressionstænding og som er  

 indregistreret med en tilladt totalvægt på mere end 3.500 kg.
Køretøjer, der  

 er  

 drevet af en motor med kompressionstænding, omfatter køretøjer drevet af  

 diesel, biodiesel, koldpresset rapsolie, affaldsfritureolie og lignende.  

 Disse  

 driftsmidler indebærer alle partikeludledning.
De omfattede køretøjer omtales  

 i  

 resten af lovforslaget alene som dieseldrevne køretøjer, da disse udgør langt  

 størstedelen af de omfattede køretøjer.
Ifølge lovforslaget forudsætter al anvendelse, herunder  

 parkering, af tunge dieseldrevne køretøjer i en miljøzone, at der på  

 køretøjet  

 - afhængigt af dets alder og motortype - er monteret et partikelfilter.
De i  

 lovforslaget foreslåede krav er følgende:
 Trin 1:  

 Efter 1. juli 2008 skal der på dieseldrevne  

 lastbiler eller busser, der er indregistreret første gang før den 1. oktober  

 2001, være monteret et effektivt partikelfilter, medmindre lastbilen eller  

 bussen som minimum opfylder udstødningsnormerne i bekendtgørelse om  

 Detailforskrifter  

 for Køretøjer 2006, punkt 7.06.022 (2) a) (Euro 3).
 Trin 2:  

 Efter 1. juli 2010 skal der på dieseldrevne  

 lastbiler eller busser, der er indregistreret første gang før den 1. oktober  

 2006, være monteret et effektivt partikelfilter, medmindre lastbilen eller  

 bussen som minimum opfylder udstødningsnormerne i bekendtgørelse om  

 Detailforskrifter  

 for Køretøjer 2006, punkt 7.06.022 (2) b) (Euro 4).
 Partikelfilterkravene er fastsat ud fra en samlet vurdering  

 af hensynet til at opnå en maksimal reduktion i partikeludslippet sammenholdt  

 med hensynet til de økonomiske konsekvenser, herunder navnlig konsekvenserne  

 for ejerne af de omhandlede køretøjer.
Oplysninger om hvilken Euronorm, og hermed  

 udstødningsnormer, en bus eller lastbil opfylder, fremgår af bilens  

 registreringsattest for Euro 3 og nyere normer.
Oplysninger herom fås i  

 forbindelse med registreringssyn.
 Det foreslås, at miljøministeren fastsætter regler om,  

 hvornår et partikelfilter anses for effektivt samt om kontrol med  

 partikeludledning,  

 herunder af partikelfiltre.
Det foreslås endvidere, at alle dansk indregistrerede  

 dieseldrevne tunge køretøjer indenfor en miljøzone, skal være forsynet med et  

 miljøzonemærke.
Formålet hermed er, at tilsynsmyndigheden og politiet kan se,  

 om et givent køretøj uanset alder og motor overholder partikelkravene.
Ifølge lovforslaget påhviler det ejeren eller den person,  

 som har varig rådighed over køretøjet at sikre sig, at de foreslåede  

 partikel-  

 og mærkningskrav er opfyldt indenfor miljøzonen.
Lovforslaget indebærer i  

 øvrigt, at føreren af et køretøj indenfor miljøzonen til enhver tid skal være  

 opmærksom på, at køretøjet har et miljøzonemærke.
2.2.3. Undtagelser fra kravene i miljøzonen I forhold til de foreslået krav om partikeludledning, partikelfiltre  

 og miljøzonemærker foreslås følgende tre undtagelser.
Det foreslås, at kravene vedrørende partikeludledning,  

 herunder montering af partikelfilter samt anbringelse af miljøzonemærker ikke  

 gælder for køretøjer, der benyttes af forsvaret, politiet,  

 redningsberedskabet  

 eller lignende nødtjenester, såfremt disse køretøjer sædvanligvis ikke kører  

 i  

 en af de etablerede miljøzoner, og der er opstået et ekstraordinært behov for  

 anvendelse  

 af køretøjet i en miljøzone.
Dette vil være tilfældet, når det er helt  

 åbenbart, at det er nødvendigt at bringe redningskøretøjer m.v. ind i  

 miljøzonen for at afværge eller afhjælpe nødsituationer.
Denne fritagelse har  

 en sikkerhedsmæssig begrundelse.
Det foreslås endvidere, at kravene vedrørende  

 partikeludledning, herunder montering af partikelfilter samt anbringelse af  

 miljøzonemærker ikke gælder for køretøjer, der her i landet er registreret  

 som  

 veteranbiler eller for køretøjer, der er registreret i udlandet og som er  

 mere  

 end 30 år gamle.
I tilknytning hertil foreslås det, at miljøministeren kan  

 fastsætte regler om førerens fremlæggelse af dokumentation for at de nævnte  

 betingelser er opfyldt.
Endelig foreslås det, at kravet om anbringelse af  

 miljøzonemærker ikke gælder for nogen udenlandske køretøjer.
Udenlandske  

 køretøjer skal ifølge lovforslaget overholde de samme udledningskrav,  

 herunder  

 filterkrav, som indenlandsk registreret køretøjer.
Af hensyn til håndhævelsen  

 af udledningskravene foreslås det i tilknytning hertil, at miljøministeren  

 kan  

 fastsætte regler om førerens fremlæggelse af dokumentation for overholdelse  

 af  

 udlednings- og filterkravene.
2.2.4. Dispensation fra kravet om partikelfilter Det foreslås, at miljøministeren i forhold til kravet om  

 partikelfilter dispenserer i særlige tilfælde.
Det forudsættes, at ministeren  

 delegerer sin beføjelse, jf. lovens § 80, til Miljøstyrelsen.  

 Miljøministerens afgørelse kan ikke påklages til anden administrativ  

 myndighed,  

 jf. lovens § 91.
2.2.5. Partikelkontrol og miljøzonemærkeordning Med lovforslaget får miljøministeren bemyndigelse til at  

 fastsætte administrationsgrundlaget for miljøzonemærkeordningen, herunder  

 regler om udstedelse, inddragelse m.v. i forhold til miljøzonemærker.
Det er hensigten, at ministeren til de synsvirksomheder,  

 der er godkendt af Færdselsstyrelsen i henhold til lov om godkendelse og syn  

 af  

 køretøjer, henlægger en række administrative beføjelser vedrørende  

 administration  

 af miljøzonemærkerne.
Dette vil omfatte beføjelser til dels at udføre de  

 nødvendige tekniske partikelundersøgelser og dels at udstede, inddrage,  

 anbringe samt foretage registreringer og revision vedrørende  

 miljøzonemærkerne.
For de vognmænd m.v., som omfattes af lovforslaget, vil  

 miljøzonemærkeordningen fungere på den måde, at ejeren eller den varige  

 bruger  

 af et køretøj i forbindelse med det årlige syn af køretøjet har krav på at få  

 udstedt et miljøzonemærke, såfremt de foreslået partikelkrav er opfyldt,  

 hvilket undersøges i forbindelse med synet.
Det vil for eksempel sige, at der  

 skal udstedes et miljøzonemærke, såfremt det i forbindelse med synet  

 godtgøres,  

 at køretøjet har et effektivt partikelfilter.
I forbindelse med efterfølgende  

 årlige bilsyn skal overholdelse af kravene om partikeludledning, herunder  

 filterets effektivitet godtgøres for at opretholde miljøzonemærket.
 Under henvisning til almindelige forvaltningsretlige regler  

 om delegation kan ministeren tilbagetage de beføjelser vedrørende  

 miljøzonemærkningsordningen,  

 som er tillagt en synsvirksomhed i medfør af den foreslåede § 15, d,  

 stk. 2, såfremt der er saglig begrundelse herfor.
Synsvirksomhederne fastsætter selv prisen for udførelse af  

 de nævnte opgaver.
Denne prisfastsættelse svarer til, hvad der i henhold til  

 lov nr. 473 af 9. juni 2004 om godkendelse og syn af køretøjer, jf.  

 § 21,  

 vil gælde efter 1. januar 2007 for så vidt angår prisfastsættelsen for syn af  

 køretøjer i almindelighed.
I nærværende lovforslag vedrørende miljøzoner er  

 det  

 på dette punkt vedrørende prisen for partikelundersøgelser samt udstedelse af  

 miljøzonemærker, fundet mest naturligt at følge konstruktionen i lov om  

 godkendelse og syn af køretøjer.
Dette udelukker ikke, at hvis det af  

 konkurrencemæssige  

 årsager eller andre årsager efterfølgende vurderes mere hensigtsmæssigt med  

 et  

 fast gebyr, så vil dette blive foreslået gennemført.
Det er ligeledes  

 hensigten, at miljøministeren efter forhandling med justitsministeren med  

 hjemmel i forvaltningslovens § 1, stk. 2 fastlægger, at  

 synsvirksomhederne i relation til opgaverne vedrørende miljøzonemærket vil  

 være  

 underlagt forvaltningslovens bestemmelser om blandt andet begrundelser og  

 klagevejledning.
2.2.6. Varebiler Lovforslaget indeholder en bemyndigelse for miljøministeren  

 til at fastsætte regler om kommunalbestyrelsens mulighed for at etablere  

 miljøzoner for varebiler, herunder om partikeludledning og miljøzonemærker,  

 samt at de øvrige foreslåede regler finder tilsvarende anvendelse for  

 varebiler.
Baggrunden for dette forslag er, at varebiler ifølge Danmarks  

 Miljøundersøgelsers  

 emissionsopgørelser står for 44 % af vejtrafikkens partikeludledning, mens de  

 tunge køretøjer bidrager med 36 % af vejtrafikkens partikeludledning.
I dag  

 er  

 det imidlertid relativt dyrt og teknisk vanskeligt at montere partikelfilter  

 på  

 varebiler.
Det er hensigten, at en eventuel udmøntning af bemyndigelsen  

 forudgående vurderes hensigtsmæssig i forhold til miljø og sundhed, teknik,  

 økonomi m.v. samt at den pågældende ordning ligger inden for EU-retlige og  

 ekspropriationsretlige rammer.
Miljøstyrelsen vil i 2007 igangsætte et  

 arbejde  

 med henblik på at tilvejebringe et beslutningsgrundlag for eventuelt at  

 udmønte  

 hjemlen.
Etableringen af en miljøzone for varebiler vil således forudsætte,  

 dels en udmøntning af den foreslåede hjemmel til ministeren og dels, at  

 kommunalbestyrelsen efterfølgende træffer en separat afgørelse herom.
2.2.7. Straf Det foreslås, at ejeren og den varige bruger kan straffes  

 for overtrædelse af de foreslåede partikel- og miljøzonemærkningskrav med  

 bøde.  

 Straffen kan stige til fængsel i indtil 2 år, hvis overtrædelsen er begået  

 forsætligt  

 eller ved grov uagtsomhed, og hvis der ved overtrædelsen er voldt skade på  

 miljøet eller fremkaldt fare derfor eller der er opnået eller tilsigtet en  

 økonomisk  

 fordel for den pågældende selv eller andre, herunder ved besparelser.
 På tilsvarende vis foreslås det endvidere, at føreren af  

 indenlandsk registrerede køretøjer kan straffes for overtrædelse af kravet  

 om,  

 at køretøjet skal være forsynet med et miljøzonemærke.
Det fremgår af den gældende miljøbeskyttelseslovs § 110,  

 stk. 3, at der i regler eller forskrifter, der udstedes i medfør af loven,  

 kan  

 fastsættes straf af bøde.
Med hjemmel i § 110, stk. 3 vil miljøministeren  

 blandt andet fastsætte regler om, at føreren af en indenlandsk veteranbil og  

 føreren af et udenlandsk registreret køretøj kan straffes for overtrædelse af  

 kravene om fremlæggelse af dokumentation relateret til undtagelserne for  

 veteranbiler og udenlandske køretøjer.
2.2.8. Tilsyn og håndhævelse I medfør af miljøbeskyttelseslovens § 65 vil det være  

 de i lovforslaget nævnte kommuner, der fører tilsyn med overholdelsen af  

 partikelfilterkravene og kravet om et miljøzonemærke.
Kommunernes udøvelse af tilsynsforpligtelsen vil skulle  

 følge almindelige regler på området, herunder forvaltningsloven.
I relation  

 til  

 Miljøstyrelsens vejledning nr. 6 fra 2005 om håndhævelse af  

 miljøbeskyttelsesloven  

 skal det bemærkes, at denne vejledning navnlig vedrører håndhævelse af lovens  

 bestemmelser i forhold til virksomheder.
Bestemmelserne i dette lovforslag  

 afviger i en vis udstrækning fra virksomhedsregulering, idet dette lovforslag  

 retter sig mod ejere, varige brugere samt førere af lastbiler, busser og  

 varebiler, der ikke er stationære.
Det skal endvidere bemærkes, at  

 miljøzonemærket har en helt afgørende rolle i forhold til håndhævelsen af  

 partikelkravene, da miljøzonemærket indebærer, at tilsynsmyndigheden og  

 politiet kan se, om et givent køretøj i miljøzonen overholder  

 partikelfilterkravene.
 Den enkelte kommune og politikredsen bør sammen drøfte for  

 eksempel hvilke oplysninger, der af politiet anses som hensigtsmæssige i  

 forhold til behandlingen af en politianmeldelse fra for eksempel kommunen.
 Politiets kontrol med overholdelsen af reglerne vedrørende  

 miljøzoner vil indgå som led i politiets almindelige kontrol med  

 lovgivningen.  

 I denne forbindelse kan det bemærkes, at politiet har mulighed for at standse  

 køretøjer og efter omstændighederne kontrollere, hvorvidt kravene om  

 partikeludledning,  

 herunder effektivt partikelfilter og om miljøzonemærket er overholdt.
2.2.9. Lovteknisk ændring af § 9 v Med forslaget ophæves bestemmelsen i § 9 v,  

 stk. 2, der blev indsat med lov nr. 508 af 7. juni 2006 om ændring af  

 miljøbeskyttelsesloven.  

 Bestemmelsen afskærer klageadgangen over miljøministerens afgørelser efter  

 § 9 v, stk. 1, om påbud og forbud med henblik på opfyldelse af  

 forpligtelser og regler i relation til producentansvaret for elektronikskrot  

 og  

 for person- og varebiler.
Bestemmelsen i § 9 v, stk. 2, er  

 overflødig,  

 fordi der efter lovens almindelige klageregler kun er klageadgang over de af  

 ministerens afgørelser, der er omfattet af § 91, og dette er ikke  

 tilfældet  

 for afgørelser efter § 9 v.
3. De økonomiske og administrative konsekvenser for  

 det offentlige Lovforslaget har ikke generelle økonomiske eller  

 administrative konsekvenser for kommunerne, da lovforslaget indeholder en  

 mulighed for, at kommunalbestyrelsen i København, Frederiksberg, Århus,  

 Aalborg  

 eller Odense Kommune kan beslutte at etablere miljøzoner.
Såfremt en eller  

 flere af de nævnte kommunalbestyrelser træffer beslutning om etablering af  

 miljøzoner, så vil de økonomiske og administrative konsekvenser for de  

 pågældende kommuner dels følge af, at der for køretøjer, der er ejet af  

 kommunen, i et vist omfang skal monteres partikelfiltre og erhverves  

 miljøzonemærker  

 og dels følge af opgaver vedrørende udpegning af zonen, skiltning m.v.
De fem  

 kommuners samlede udgifter til etablering af fem miljøzoner forventes at  

 udgøre  

 ca. 12 mil. kr. og herefter ca. 0,5 mil. kr. årligt til administration og  

 tilsyn.
I forhold til staten vil indførelse af en eller flere  

 miljøzoner ligeledes indebære visse administrative og økonomiske  

 konsekvenser.  

 Konsekvenserne for staten ligger dels i, at køretøjer, der er ejet af staten,  

 i  

 et vist omfang skal have monteret partikelfiltre og miljøzonemærker.  

 Endvidere  

 vil der være økonomiske og administrative konsekvenser forbundet med, at  

 staten  

 skal fremstille og varetage en del af administrationen vedrørende  

 miljøzonemærkerne, administrere meddelelse af dispensationer samt at  

 tilsynsmyndigheder og politiet skal varetage overholdelsen af kravene  

 vedrørende miljøzonen.
Statens udgifter forventes at udgøre ca. 3,5 mil. kr.  

 i  

 2007, og derefter ca. 0,6 mil. kr. årligt.
Endvidere vil der skulle afholdes  

 en  

 engangsudgift på ca. 1 mill. kr. til evaluering af ordningen.
Udgifterne  

 afholdes inden for de respektive ministeriers rammer.
 Endelig vil der være færre udgifter for stat, regioner og  

 kommuner som følge af færre hospitalsindlæggelser og færre sygedage blandt  

 personer med luftvejslidelser m.v.
4. De økonomiske og administrative konsekvenser for  

 erhvervslivet Lovforslaget indebærer ikke i sig selv selvstændige  

 økonomiske eller administrative konsekvenser for erhvervslivet.
 De administrative og økonomiske konsekvenser, som  

 udmøntningen af lovforslaget vurderes at medføre, er beskrevet i det  

 følgende,  

 idet der med lovforslagets udmøntning refereres til, at en eller flere af de  

 af  

 lovforslaget omhandlede kommuner beslutter, at der med virkning fra 1.7.2008  

 eller senere indføres miljøzoner med de i lovforslaget fastsatte krav.
 Økonomiske og administrative konsekvenser som følge af en  

 eventuel senere udmøntning af lovforslagets hjemmel vedrørende varebiler kan  

 først beskrives på udmøntningstidspunktet.
Konsekvenserne i relation til det enkelte  

 køretøj, der ønskes anvendt i en miljøzone For alle lastbiler og busser over 3,5 tons, som ønskes  

 anvendt i en miljøzone, vil den administrative konsekvens af udmøntningen af  

 lovforslaget være, at ejeren eller den varige bruger i forbindelse med det  

 årlige bilsyn skal anmode om udstedelse af et miljøzonemærke på baggrund af  

 en  

 måling af køretøjets røggastæthed (måling af partikeludledning). Ved  

 efterfølgende  

 årlige syn skal ejeren eller brugeren have gennemført en kontrol af  

 køretøjets  

 udledning, herunder af partikelfilteret.
Hvis partikeludledningen er i  

 overensstemmelse med de fastsatte krav, så beholdes det allerede udstedte  

 miljøzonemærke.
Det er således hensigten, at der ikke skal udstedes et nyt  

 mærke hvert år.
Indtil 1. januar 2007 koster det ifølge lov om godkendelse  

 og syn af køretøjer 570 kr. at få synet en lastbil på over 3,5 tons.
Ved syn  

 foretages allerede i dag de nødvendige partikelmålinger og på den baggrund må  

 det forventes, at dette lovforslag alene indebærer en mindre forøgelse af  

 udgiften til syn for køretøjer, der ønskes anvendt i en miljøzone.
Efter 1.  

 januar 2007 er prisen for et bilsyn ifølge lov om godkendelse og syn af  

 køretøjer ikke længere en fast pris.
Prisen fastsættes fremover ved fri  

 prisdannelse.
For de køretøjer, der på baggrund af de foreslåede  

 udledningskrav skal have monteret et partikelfilter, vurderes udmøntningen af  

 lovforslaget at medføre en engangsudgift til køb og montering af  

 partikelfilter  

 på gennemsnitligt ca. 45.000 kr. ex. moms pr. køretøj.
Denne vurdering er  

 baseret på oplysninger fra den tilskudsordning for partikelfiltre, som  

 Miljøstyrelsen har administreret siden 2004. Det skal bemærkes, at der er  

 tale  

 om en gennemsnitspris, idet udgiften til køb og montering af partikelfilter  

 kan  

 variere betydeligt.
Et filter vurderes at holde uden reparationer i ca. seks  

 år.
Hertil kommer en årlig vedligeholdelsesudgift vedrørende  

 partikelfilteret,  

 der vurderes at udgøre ca. 2.700 kr. pr. filter.
I relation til nye lastbiler og busser skal det bemærkes,  

 at disse normalt kommer til syn inden de indregistreres i Danmark.
I  

 forbindelse med dette syn vil disse nye køretøjer kunne erhverve  

 miljøzonemærket, såfremt de har behov for at køre i en miljøzone.
Der sælges  

 et  

 mindre antal serieproducerede lastbiler (50 - 100), der normalt ikke kommer  

 til  

 syn før de indregistreres.
Disse køretøjer vil skulle til et ekstraordinært  

 syn  

 for at få et miljøzonemærke, såfremt de ønskes anvendt i en miljøzone.
For en gennemsnitlig virksomhed forventes belastningen som  

 følge af indførelse af en miljøzone med trin 1 og trin 2 at svare til 10 - 20  

 %  

 af det årlige overskud eller 0,4 - 0,8 % af omsætningen i seks til otte år,  

 idet der regnes med en afskrivningsperiode på seks år.
Denne udgift må i  

 forskellig grad forventes dækket af en stigning i taksterne for  

 transportydelser indenfor miljøzoner.
De samlede økonomiske konsekvenser i relation  

 de køretøjer, der ønskes anvendt i miljøzonen De samlede økonomiske konsekvenser af lovforslagets  

 udmøntning afhænger naturligvis af, hvor mange kommunalbestyrelser, der  

 vælger  

 at etablere miljøzoner, hvilken geografisk udstrækning zonerne får, og i  

 hvilken udstrækning de tunge køretøjer fortsat ønskes anvendt i disse zoner.
I 2006 vurderes der at være ca. 53.000 tunge køretøjer i  

 Danmark samt ca. 4.000 rutebusser, der allerede er omfattet af filterkrav ved  

 udbud af trafikopgaver i de større danske byer.
Der sælges ca. 4.600 nye  

 tunge  

 køretøjer om året og vognparken vokser med ca. 500 køretøjer om året.
I Danmarks Miljøundersøgelsers arbejdsrapport nr. 222 fra  

 2005 vedrørende de af København og Frederiksberg ansøgte miljøzoner, er det  

 vurderet, at mellem 8.000 og 12.000 tunge køretøjer kører indenfor disse  

 miljøzoner.
Hvis der tages udgangspunkt i, at 12.000 køretøjer ønskes anvendt  

 indenfor miljøzonerne i København og Frederiksberg, så vurderes det, at der i  

 relation til kravet pr. 1. juli 2008 vil være ca. 4.500 køretøjer, der får  

 monteret et partikelfilter eller vil blive udskiftet med et nyere køretøj.  

 Tilsvarende vurderes det, at der i relation til kravet pr. 1. juli 2010 vil  

 være ca. 3.400 yderligere køretøjer, der får monteret partikelfilter.
Hvis der etableres miljøzoner i København, Frederiksberg,  

 Århus, Aalborg og Odense, så vil dette skønsmæssigt indebære, at der i 2008  

 vil  

 være i alt omkring 9.000 køretøjer, der vil få monteret et partikelfilter  

 eller  

 vil blive udskiftet med et nyere køretøj.
Sidstnævnte udgør ca. 1.800  

 køretøjer.
I relation til 2010 skønnes det, at yderligere omkring 6.800  

 køretøjer vil få monteret partikelfilter.
I forhold til en eventuel miljøzone i  

 København/Frederiksberg vil lovforslagets partikelfilterkrav i 2008 betyde en  

 investering på ca. 180 mil. kr. og en årlig udgift til vedligeholdelse og  

 servicering på ca. 11 mil. kr.
Partikelkravet i 2010 vil betyde en yderligere  

 investering på ca. 135 mil. kr. og en årlig udgift til vedligeholdelse og  

 servicering på ca. 9 mil. kr.
Hvis der etableres miljøzoner i København, Frederiksberg,  

 Århus, Aalborg og Odense vil lovforslagets partikelfilterkrav i 2008 betyde  

 en  

 investering for erhvervslivet på ca. 360 mil. kr. og en årlig udgift på ca.  

 22  

 mil. kr. til servicering og vedligeholdelse af filtrene.
Forslagets  

 partikelfilterkrav i 2010 vil medføre en yderligere investering på ca. 270  

 mil.  

 kr. og en årlig udgift på ca. 18 mil. kr.
Konsekvenser for virksomheder der udøver  

 bilsyn En udmøntning af lovforslaget vil indebære økonomiske og  

 administrative konsekvenser for de virksomheder, der i henhold til lov om  

 godkendelse og syn af køretøjer har tilladelse til at foretage syn af  

 køretøjer.
De administrative konsekvenser vil blive, at synsvirksomhederne  

 skal  

 varetage opgaven med at udstede henholdsvis inddrage miljøzonemærker,  

 herunder  

 opgaver der knytter sig hertil som for eksempel gennemførelse af de  

 nødvendige  

 tekniske undersøgelser.
De tilknyttede opgaver kan endvidere for eksempel  

 være  

 registrering og digital indberetning til tilsynsmyndigheden vedrørende  

 udleveringen henholdsvis inddragelsen af miljøzonemærker.
For så vidt angår  

 de  

 økonomiske konsekvenser er det hensigten, at synsvirksomhedernes betaling for  

 udførelse af de opgaver, som de pålægges i medfør af dette lovforslag,  

 fastsættes ved fri prisdannelse, således som det ifølge lov 473 af 9. juni  

 2004  

 om godkendelse og syn af køretøjer, jf. § 21, vil være tilfældet efter  

 1.  

 januar 2007 for så vidt angår betaling for syn af køretøjer.
5. De administrative konsekvenser for borgerne Udmøntningen af lovforslaget vil have visse administrative  

 og økonomiske konsekvenser for borgerne.
Ifølge Centralregisteret for  

 køretøjer  

 var der i begyndelsen af 2006 registeret ca. 1.800 køretøjer, som har en  

 tilladt totalvægt på mere end 3.500 kg, og som ejes af private borgere,  

 herunder sportsforeninger.
Det er ikke vurderet, hvor mange af disse der vil  

 skulle have partikelfilter.
 Konsekvenserne bliver, at der for sådanne køretøjer, der er  

 ejet af borgerne, skal erhverves miljøzonemærker og - afhængigt af køretøjets  

 alder - monteres partikelfiltre, såfremt disse ønskes anvendt i en miljøzone.
6. De miljø- og sundhedsmæssige konsekvenser Lovforslaget forventes at have de nedenfor beskrevne miljø-  

 og sundhedsmæssige konsekvenser, såfremt en eller flere af de fem  

 kommunalbestyrelser etablerer miljøzoner i henhold til lovforslaget.
Med lovforslaget sættes der ind overfor partikeludledningen  

 fra dieselkøretøjer, og dermed overfor den type af partikler, som indebærer  

 de  

 største sundhedsmæssige problemer.
Hvis der indføres miljøzoner i alle de fem  

 byer, som er omfattet at lovforslaget, vil omkring 1/3 af vejtrafikkens  

 udledning af dieselpartikler i disse byer blive fjernet, når bestemmelserne  

 er  

 fuldt implementeret.
Indførelse af miljøzoner vil reducere partikelindholdet i  

 baggrundsluften i byerne meget lidt, da trafikken kun bidrager med ca. 5 % af  

 partiklerne her, og da partikelfiltre alene på tunge køretøjer kun fjerner en  

 del af partiklerne fra den samlede trafik.
Beregninger på grundlag af disse  

 forbedringer i bybaggrundsluften viser, at indførelse af miljøzoner i alle  

 fem  

 kommuner forventes at indebære 15 - 20 færre for tidlige dødsfald om året.  

 Hertil kommer sparede sygedage, færre hospitalsindlæggelser, færre  

 astmaanfald  

 m.v.
De sparede leveår skyldes især, at individer med kredsløbssygdomme lever  

 længere.
For lovforslagets miljøzone i København/Frederiksberg fra  

 2008 er sundhedsgevinsten opgjort til ca. 97 mio. kr. pr. år og  

 omkostningerne til  

 ca. 51 mio. kr. pr. år.
For de øvrige byer viser beregningerne et mindre  

 underskud.
I 2010 vil der være en yderligere sundhedsgevinst på mellem 40 og  

 60  

 mil. kr. årligt alt efter, hvor mange byer der indfører miljøzoner.
Der kan  

 samlet forventes en nettogevinst, hvis der indføres miljøzoner i alle de  

 byer,  

 der er omfattet af lovforslaget.
Udover den lille reduktion af partiklerne i  

 bybaggrundsluften vil indførelse af miljøzoner betyde en målelig reduktion af  

 de såkaldte ultrafine partikler i byerne og af partikler i gadeluften.
Disse  

 reduktioner er på grund af usikkerhed om sundhedseffekten imidlertid  

 ikke  

 medtaget i de økonomiske beregninger.
 Det er Miljøstyrelsens vurdering, at indførelse af  

 miljøzoner i mindre byer indbærer meget små sundhedsmæssige konsekvenser, og  

 det vil endvidere være forbundet med betydelige erhvervsøkonomiske  

 omkostninger.  

 På denne baggrund foreslås det, at der alene indføres miljøzoner i København,  

 Frederiksberg, Århus, Aalborg og Odense.
7. Forholdet til EU-retten Under henvisning til lovforslagets bestemmelser om  

 partikeludledning og om mærkning er lovforslaget notificeret overfor  

 EU-Kommissionen i henhold til direktiv 98/34/EF om en informationsprocedure  

 med  

 hensyn til tekniske standarder og forskrifter samt forskrifter for  

 informationssamfundets  

 tjenester.
 Endvidere er EU-Kommissionen og medlemslandene underrettet  

 om lovforslaget i henhold til Rådets beslutning af 21. marts 1962 om  

 indførelse  

 af en fremgangsmåde til forudgående undersøgelse og forhandling om visse  

 administrativt eller ved lov fastsatte bestemmelser, som medlemsstaterne  

 påtænker at udstede på transportområdet.
 De udmøntende bekendtgørelser vil i nødvendigt omfang blive  

 notificeret i henhold til ovennævnte restakter.
 Efter EF-traktatens artikel 72 må en medlemsstat ikke  

 egenhændigt ændre sine transportregler således, at de bliver mindre gunstige  

 for transportvirksomheder fra andre medlemsstater end for landets egne.  

 Navnlig  

 henset til, at der, som følge af Miljøministeriets tilskudsordning til  

 partikelfiltre, der er beskrevet ovenfor under punkt 2, vil kunne opnås  

 støtte  

 til montering af filtre på en ikke ubetydelig del af de danske køretøjer, der  

 berøres af miljøzoneordningen, må det antages, at miljøzoneordningen er  

 omfattet af artikel 72, idet køretøjer fra andre medlemsstater ikke vil kunne  

 få tilskud.
Hensynet til beskyttelsen af miljøet må dog på baggrund af  

 EF-domstolens dom af 19. maj 1992 i sag C-195/90 antages at kunne  

 retfærdiggøre  

 foranstaltninger på transportområdet, som er omfattet af artikel 72,  

 forudsat,  

 at disse er proportionale.
Da de byrder, miljøzoneordningen indebærer, ikke  

 findes at ligge ud over, hvad der er nødvendigt for at opnå den tilsigtede  

 miljøbeskyttelse eller at stå i misforhold til det mål, der søges opnået, må  

 ordningen anses for at være i overensstemmelse med artikel 72. For at sikre  

 at  

 proportionalitetsprincippet er opfyldt, er udenlandske køretøjer ikke  

 omfattet  

 af miljøzoneordningens mærkningskrav, men skal dog overholde  

 partikeludledningskravene, herunder kravet om montering af partikelfiltre.
Endelig skal det bemærkes, at etablering af miljøzoner vil  

 kunne bidrage positivt til at opfylde bestemmelserne i EUs direktiv  

 1999/30/EF  

 om grænseværdier for svovldioxid, kvælstofdioxid, kvælstofoxider, partikler  

 og  

 bly i luft.
I denne forbindelse skal det bemærkes, at der er målt mindre  

 overskridelser af direktivets grænseværdi for luftens indhold af partikler  

 dels  

 i 2004 ved en målestation i København og dels i 2005 ved to målestationer i  

 København samt ved en målestation i Odense.
Inden for det kommende år  

 forventes  

 Rådet (miljø) at vedtage en revision af direktiv 1999/30/EF.
I forslaget  

 anbefaler Kommissionen etablering af »lav-emissions-zoner« som et nationalt  

 virkemiddel til opnåelse af en forbedret luftkvalitet og anerkender dermed  

 miljøzoner som et redskab til forbedring af luftkvaliteten.
Direktivforslaget  

 fra 2005 indeholder endvidere et forslag om, at der i 2010 træder en  

 grænseværdi for de meget fine partikler (PM2,5) i kraft.
Etablering af  

 miljøzoner i danske byer vil bidrage til overholdelse af denne grænseværdi.
 Lovforslaget vurderes ikke at give anledning til yderligere  

 bemærkninger i forhold til EU-retten.
8. Hørte myndigheder og organisationer Hørte myndigheder og organisationer:
 Advokatsamfundet, Affald Danmark, Akademiet for de Tekniske  

 Videnskaber, AL Syn, Amtsrådsforeningen, Applus, Arbejderbevægelsens  

 Erhvervsråd, Arbejdstilsynet, Asfaltindustrien, Batteriforeningen,  

 Benzinforhandlernes  

 Fælles Repræsentation, Beredskabsstyrelsen, Beskæftigelsesministeriet, Bilsyn  

 Midtjylland, Bilsyn Nord, Bojesen Bilsyn, Branchearbejdsmiljørådet, Jord til  

 Bord, Brancheforeningen af partikelfabrikanter, Brancheforeningen SPT,  

 Byggesocietet,  

 Centralforeningen af Autoreperatører i Danmark, CO Industri, Coop Danmark,  

 DAKOFA, Danmarks Automobilhandler Forening, Danmarks Idrætsforbund, Danmarks  

 Motorunion, Danmarks Naturfredningsforening, Danmarks Statistik, Dansk  

 Arbejdsgiverforening,  

 Dansk Autogenbrug, Dansk Byggeri, Dansk Byplanlaboratorium, Dansk Center for  

 Byøkologi, Dansk Energi, Dansk ErhvervsFremme, Dansk Handel og Service, Dansk  

 Industri, Dansk Metal, Dansk Standard, Dansk Totalsyn, Dansk Transport og  

 Logistik, Danske Busvognmænd, Danske Entreprenører, Miljøsektionen, Danske  

 Havne, Danske Speditører, Danske Vognmænd, DASU, De Danske Bilimportører, De  

 Samvirkede Købmænd, Det Danske Handelskammer, Det Økologiske Råd, DMU, DONG,  

 DTC - Dansk Toksikologi Center, Emballageindustrien, Embedslægeforeningen,  

 Eminox, Energi E2, Energinet, Energistyrelsen, Erhvervs- og Boligstyrelsen,  

 Erhvervs- og Byggestyrelsen, Erhvervs- og Selskabsstyrelsen, Esbjerg Bilsyn,  

 Eurofins, FATCH, Finansministeriet, Finansrådet, FMK-Sekretariatet,  

 Forbrugerrådet, Forbrugerstyrelsen, FORCE Technology, Foreningen af danske  

 jordbrugskalkværker, Foreningen af Danske Kraftvarmeværker, Foreningen af  

 danske Privathavne, Foreningen af danske Varmforzinkere, Foreningen af  

 Forlystelsesparker i Danmark, Foreningen af Miljømedarbejdere i Kommunerne,  

 Foreningen af Rådgivende Ingeniører, Foreningen for Danmarks Fiskemel og  

 Fiskeolieindustri, Forsikring og Pension, Forsvarets Bygningstjeneste,  

 Forsvarsministeriet,  

 Frederiksberg Kommune, Friluftsrådet, Fødevaredirektoratet,  

 Genvindingsindustrien,  

 Green Network, Greenpeace Danmark, Grundfos, Grænseregion Syd, Grøn Livsstil,  

 Grønne Familier, GTS - Godkendt Teknologisk Service, Henriks Synshal,  

 Hjørring  

 Synshal, HTS, Handel, Transport og Serviceerhvervene, HTSI, HUR,  

 Håndværksrådet, Indenrigs- og Sundhedsministeriet, Industriens  

 Branchearbejdsmiljø, Informationscenteret for Miljø & Sundhed,  

 Ingeniørforeningen i Danmark, Institut for Miljøvurdering, International  

 Transport Danmark, Justitsministeriet, Kalk- og Teglværksforeningen,  

 Kommunernes Landsforening, Kolonihaveforbundet, Kommunalteknisk Chefforening,  

 Kommunekemi, Kongelig Dansk Aeroklub, Konkurrencestyrelsen, Kræftens  

 Bekæmpelse,  

 Københavns Havn, Københavns Kommune, Landbrugets Rådgivningscenter,  

 Landbrugsrådet, Landdistrikternes Fællesråd, Landsforeningen Praktisk  

 Økologi,  

 LB Bilsyn, LO, Midtfyns Bilsyn, Miljøklagenævnet, Miljøkontrollen, MINA,  

 Ministeriet for Fødevarer, Landbrug og Fiskeri, Naturklagenævnet, NOAH,  

 Odense  

 Kommune, Oliebranchens Fællesrepræsentation, Plastindustrien i Danmark,  

 RenoSam, Returbat, Samvirkende Danske Turistforeninger, Skatteministeriet,  

 Skov- og Naturstyrelsen, Spildevandsteknisk Forening, Synas, Synshallen  

 Aarhus  

 Havn, Teknologirådet, Teknologisk Institut, Thy Bilsyn, Transport- og  

 Energiministeriet, Uniscrap, Verdensnaturfonden, Vestsjællands Bilsyn,  

 VisitDenmark, Økologisk Landsforening, Økonomi- og Erhvervsministeriet,  

 Aalborg  

 Kommune, Århus Kommune, 3F og 92-gruppen for bæredygtig udvikling.
9. Sammenfattende skema Oplysningerne i skemaet vedrører den situation, hvor de  

 berørte fem kommuner frivilligt indfører miljøzoner fra 1. juli 2008.
Positive Konsekvenser/mindreudgifter Negative Konsekvenser/merudgifter Økonomiske konsekvenser  

  

 for stat:
 Kommuner:
 Regionerne:
 Færre udgifter for stat, regioner og kommuner som følge  

 af færre hospitalsindlæggelser og færre sygedage blandt personer med  

 luftvejslidelser.
Staten: Udgifter til administration, trykning, information  

 m.v. i forhold til miljøzonemærker samt til filtre på statens egne ca. 20  

 køretøjer:  

 Ca. 3,5 mil. kr. i 2007. Derefter ca. 0,6 mil. kr. årligt til administration  

 og tilsyn.
Endvidere vil der skulle afholdes en engangsudgift på ca. 1 mil.  

 kr. til evaluering af ordningen.
Kommunerne: Udgifter til etablering af fem miljøzoner,  

 herunder navnlig udgifter til skilte og filtre til egne køretøjer: Ca. 12  

 mil. kr.
Herefter ca. 0,5 mil. kr. årligt til administration og tilsyn.
Regionerne: 0 Administrative  

  

 konsekvenser for stat:
 Kommuner:
 Regionerne:
Ingen Staten: Administration, trykning m.v. i forhold til  

 miljøzonemærker samt erhvervelse af filtre og mærker til statens egne biler:  

 2,5 årsværk i etableringsåret og 0,5 årsværk årligt til administration og  

 tilsyn.
 De fem kommuner tilsammen: 3 årsværk til etablering af  

 fem miljøzoner og herefter 1 årsværk årligt til administration og tilsyn.
Regionerne: 0 Økonomiske konsekvenser for erhvervslivet Ingen Den samlede engangsinvestering til montering af  

 partikelfiltre forventes at udgøre ca. 630 mil. kr., mens den årlige  

 vedligeholdelsesudgift forventes at udgøre ca. 40 mil. kr.
Administrative konsekvenser for erhvervslivet Ingen De berørte vognmænd m.v. skal købe og montere  

 partikelfiltre, erhverve miljøzonemærker og årligt have partikeludledningen,  

 herunder filteret checket.
Synsvirksomhederne skal registrere og indberette  

 oplysninger vedrørende miljøzonemærker.
Miljømæssige konsekvenser Omkring 1/3 af vejtrafikkens sundhedsfarlige partikeludledning  

 i de fem byer forventes fjernet, når ordningen er fuldt gennemført.
Ingen Administrative konsekvenser for borgerne.
Ingen De berørte ejere af lastbiler og busser skal købe og  

 montere partikelfiltre samt erhverve miljøzonemærker.
Forhold til EU-retten Miljøzoner kan bidrage til at opfylde bestemmelserne i  

 EUs direktiv 1999/30/EF om luftkvalitet.
Ingen Bemærkninger til lovforslagets enkelte bestemmelser.
Til § 1 Til nr. 1 (§ 9 v) Med forslaget ophæves bestemmelsen i § 9 v,  

 stk. 2, der blev indsat med lov nr. 508 af 7. juni 2006 om ændring af  

 miljøbeskyttelsesloven.  

 Bestemmelsen afskærer klageadgangen over miljøministerens afgørelser efter  

 § 9 v, stk. 1, om påbud og forbud med henblik på opfyldelse af  

 forpligtelser og regler i relation til producentansvaret for elektronikskrot  

 og  

 for person- og varebiler.
Bestemmelsen i § 9 v, stk. 2, er  

 overflødig, fordi der efter lovens almindelige klageregler kun er klageadgang  

 over de af ministerens afgørelser der er omfattet af § 91 og dette er  

 ikke  

 tilfældet for afgørelser efter § 9 v.
Til nr. 2. (§ 15 a, § 15 b, § 15 c,  

 § 15 d og § 15 e) Ad § 15 a, stk. 1 - 3 Med stk. 1 foreslås det, at kommunalbestyrelsen i  

 København, Frederiksberg, Århus, Aalborg og Odense Kommuner kan beslutte at  

 etablere miljøzoner i større sammenhængende byområder med betydelig trafik af  

 tunge dieseldrevne køretøjer.
Beslutning om etablering af en miljøzone  

 omfatter  

 også beslutning om, hvilken geografisk udstrækning en miljøzone skal have,  

 herunder undtagelse af visse veje.
Forslaget er begrundet i, at det er  

 kommunalbestyrelsen, der har det fornødne lokale kendskab, der indgår som en  

 vigtig del af grundlaget for at kunne træffe beslutning om en miljøzones  

 nærmere afgrænsning.
 Med stk. 2 foreslås det, at kommunalbestyrelsen under  

 de samme betingelser som i stk. 1 kan træffe bestemmelse om udvidelse  

 eller i helt særlige tilfælde mindre indskrænkninger af en etableret  

 miljøzone.  

 Med samme betingelser menes der, at udvidelse henholdsvis indskrækning af en  

 miljøzone er betinget af, at den nye miljøzone  sammen med den  

 eksisterende  

 miljøzone  fortsat er et større sammenhængende byområde med betydelig  

 trafik  

 af de omfattende køretøjer.
Det foreslås endvidere, at mindre indskrænkninger, herunder  

 midlertidige, skal være begrundet i helt særlig forhold.
Der kan for eksempel  

 være tale om trafikale omlægninger som følge af mere omfattende vejarbejder,  

 eller der kan være tale om, at der i et område helt åbenbart ikke længere er  

 betydelig trafik med tunge køretøjer.
Med stk. 2 foreslås det endvidere, at  

 kommunalbestyrelsen efter tilladelse fra miljøministeren kan ophæve en  

 etableret miljøzone.
Hermed tænkes på en total ophævelse af miljøzonen.  

 Delvise  

 ophævelser vil være at betragte som indskrænkninger, som kan gennemføres af  

 kommunerne i det omfang, det er beskrevet ovenfor.
Dette forslag om  

 miljøministerens  

 mulighed for at give tilladelse til ophævelse af en hel zone, er begrundet  

 såvel  

 i hensynet til, at de udgifter, der er forbundet med etablering af en  

 miljøzone, ikke forspildes, som i hensynet til, at miljøzonen, og de deraf  

 følgende mærkekrav, skal kunne ophæves, når emissions- og filterkravene reelt  

 har mistet deres betydning i praksis.
Det er således en forudsætning for  

 lovforslaget, at ministeren i medfør af denne bestemmelse alene giver  

 tilladelse til ophævelse af en miljøzone, når partikeludledning og  

 filterkravene reelt set ingen betydning har mere, fordi alle køretøjer  

 opfylder  

 de fastsatte udledningskrav til køretøjernes motorer.
 I relation til afgrænsningen af »betydelig trafik«, jf.  

 stk. 1 og stk. 2, i de større, sammenhængende byområder, skal der  

 som  

 udgangspunkt være tale om en eller flere veje med en årsdøgntrafik på omkring  

 500 tunge dieseldrevne køretøjer.
Kommunalbestyrelsens beslutninger i henhold til stk. 1  

 og 2 skal ligge indenfor de rammer, som fremgår af lovforslaget og regler  

 udstedt i medfør af lovforslaget.
Kommunalbestyrelsen kan således træffe  

 beslutning om miljøzonens afgrænsning, når miljøministeren har udmøntet de  

 foreslåede bemyndigelser i § 15 a, stk. 3 og 6.
 Med stk. 3 foreslås det, at miljøministeren fastsætter  

 regler om den geografiske afgrænsning af »større sammenhængende byområder«,  

 herunder om »undtagelse af visse veje«.
For så vidt angår »større sammenhængende byområder« er det  

 hensigten, at ministeren fastlægger, at miljøzonerne kan omfatte  

 bymidte-områder, men også andre byområder, hvor trafikken er betydelig.  

 Sådanne  

 områder betegnes i de større byer ofte som brokvarterer.
Miljøzonerne vil  

 også  

 kunne omfatte kvarterer, som har en forstadsmæssig karakter, men hvor der  

 også  

 er betydelig trafik.
Det er endvidere hensigten, at ministeren i den  

 udmøntende  

 bekendtgørelse fastsætter regler om, at et »tæt bebygget sammenhængende  

 område«  

 skal udgøre mindst 2 km2.
Med den foreslåede bemyndigelse vedrørende »undtagelse af  

 visse veje« kan miljøministeren fastlægge, at kommunerne skal undtage visse  

 veje indenfor miljøzonen.
Denne bemyndigelse kan blandt andet omfatte  

 situationer, hvor internationale regler indebærer, at visse veje skal  

 fritages.  

 Ministeren kan endvidere fastlægge, at visse veje indenfor miljøzonen kan  

 undtages, såfremt kommunalbestyrelsen vurderer, at undtagelsen er nødvendig.  

 Denne bemyndigelse kan blandt andet omfatte situationer, hvor undtagelsen af  

 en  

 vej eller flere veje vurderes at have en miljø- og sundhedsmæssigt set  

 underordnet betydning.  

 De af ministeren fastsatte  

 regler om undtagelse af visse veje, herunder enten som en pligt for  

 kommunalbestyrelsen  

 eller som en mulighed for kommunalbestyrelsen, kan ligeledes omfatte  

 bestemmelser vedrørende veje, hvortil  

 der ikke er en fornuftig  

 alternativ rute uden om miljøzonen og hvor vejene samtidig forudsættes  

 benyttet  

 af gennemkørende, regional trafik (som for eksempel Limfjordsbroen), eller  

 veje  

 til og fra havne, der er centrale i forhold til international skibs- og  

 vejtransport.
For så vidt angår skiltning bemærkes, at det følger af Lov  

 om offentlige veje, at vejbestyrelsen har ansvaret for de offentlige veje,  

 herunder også ansvaret for, at der afmærkes i overensstemmelse med de regler,  

 der er fastsat i blandt andet afmærkningsbekendtgørelsen.
Det er hensigten,  

 at  

 Miljøstyrelsen sammen med Vejdirektoratet udformer teksten på den tavle, der  

 vedrører miljøzonerne.
 Kommunalbestyrelsens beslutning om etablering, udvidelse,  

 indskrænkning eller ophævelse af en miljøzone forudsættes optaget i  

 redegørelsen for kommuneplanens forudsætninger, jf. planlovens § 11 e,  

 ved  

 først kommende revision af kommuneplanen.
Ad stk. 4 I medfør af miljøbeskyttelseslovens generelle klageregler,  

 jf. § 91, kan kommunalbestyrelsens afgørelser og beslutninger efter  

 loven  

 eller regler, der er fastsat med hjemmel i loven, påklages til  

 Miljøklagenævnet, medmindre andet fremgår af lovens bestemmelser, jf. dog  

 § 92.
Det foreslås, at kommunalbestyrelsens afgørelser om  

 etablering, udvidelse, indskrænkning og ophævelse af en miljøzone ikke kan  

 påklages til anden administrativ myndighed.
Begrundelsen herfor er, at det er  

 kommunalbestyrelsen, der - i kraft af det lokale kendskab - besidder en  

 viden,  

 som udgør en vigtig del af grundlaget for at kunne træffe beslutning om en  

 miljøzones nærmere afgrænsning, herunder indenfor de nærmere rammer, som  

 lovforslaget og regler udstedt i medfør af lovforslaget fastlægger.
Ad stk. 5 og 6 Med den foreslåede § 15 a, stk. 5 skal  

 kommunalbestyrelsen offentliggøre sin afgørelse om etablering, udvidelse,  

 indskrænkning og ophævelse af en miljøzone.
Det foreslås endvidere, at der  

 skal  

 gå mindst 14 måneder fra offentliggørelsen af kommunalbestyrelsens afgørelse  

 om  

 etablering eller udvidelse af en miljøzone til det tidspunkt, hvor miljøzonen  

 får virkning og kan håndhæves.
Begrundelsen for denne 14-månedersregel er, at  

 der er behov for en minimumsperiode for, hvor hurtigt kravene kan få virkning  

 overfor de berørte.
Hertil kommer, at de omfattede lastbiler og busser skal  

 gennem det årlige ordinære bilsyn, hvilket samlet set må forventes at tage 12  

 måneder.
Desuden skal der være en passende tid for de biler, som skal til syn  

 først, til at få monteret partikelfilteret.
Perioden på 14 måneder vil  

 endvidere afbøde virkningerne af de økonomiske omkostninger ved kravet om  

 montering af partikelfiltre.
 Kommunalbestyrelsens afgørelse om etablering af en  

 miljøzone kan tidligst få virkning efter 1.7.2008, da dette tidspunkt efter  

 den  

 foreslåede § 15 b, stk. 1 er det tidligste tidspunkt, hvor kravene  

 indenfor miljøzonen gælder.
 Efter den foreslåede § 15 a, stk. 6 skal  

 miljøministeren fastsætte regler om offentlighedens inddragelse i forbindelse  

 med kommunalbestyrelsens afgørelse efter § 15 a, stk. 1 og 2.  

 Bestemmelsen vil blandt andet blive udnyttet til at fastsætte regler om  

 annoncering, udsendelse af forslag til miljøzone i høring, fastsættelse af  

 rimelige tidsrammer for offentlighedens deltagelse samt annoncering af  

 kommunalbestyrelsens afgørelser efter § 15 a, stk. 1 og 2.
Ad § 15 b, stk. 1, nr. 1 og nr. 2 Den foreslåede § 15 b, stk. 1 fastlægger, at  

 kravene i en miljøzone gælder for lastbiler og busser, der er drevet af en  

 motor  

 med kompressionstænding og som er indregistreret med en tilladt totalvægt på  

 mere end 3.500 kg.
Forslagets § 15 b, stk. 1, nr. 1 og 2 omfatter  

 køretøjer, der er indregistreret i Danmark så vel som i udlandet.
Køretøjer, der er drevet af en motor med kompressionstænding,  

 omfatter køretøjer drevet af diesel, biodiesel, koldpresset rapsolie,  

 affaldsfritureolie og lignende.
Disse driftsmidler indebærer alle  

 partikeludledning.
 De foreslåede tidsmæssige krav koblet med de såkaldte  

 Euro-normer er fastsat ud fra en samlet vurdering af hensynet til at opnå en  

 maksimal reduktion i partikeludslippet sammenholdt med hensynet til de  

 økonomiske  

 konsekvenser, herunder navnlig konsekvenserne for ejerne af de omhandlede  

 køretøjer.  

 Partikelkravene er ens for alle miljøzoner i landet.
 De nævnte punkter i Bekendtgørelsen om detailforskrifter  

 for køretøjer 2006 gennemfører de bestemmelser om partikelemission, der  

 gælder  

 i henhold til Rådets direktiv 88/77/EØF med senere ændringer, herunder  

 Europa-Parlamentets og Rådets direktiv 2005/55/EF, for så vidt angår de  

 såkaldte Euro 3-normer henholdsvis Euro 4-normer.
 Bekendtgørelsen om detailforskrifter for køretøjer 2006 er  

 offentliggjort på Færdselsstyrelsens hjemmeside www.fstyr.dk.
 Forslaget indebærer, at hvis et køretøj ikke overholder de  

 udstødningsnormer, der gælder i henhold til reglerne om Euro 3 motorer, så  

 skal  

 der monteres partikelfilter efter 1. juli 2008. Hvis et køretøj overholder  

 udstødningsnormerne i henhold til reglerne om Euro 3 motorer, så skal der  

 monteres partikelfilter efter 1. juli 2010. Hvis et køretøj overholder  

 udstødningsnormerne for Euro 4 motorer eller strengere, så skal der ikke  

 monteres partikelfilter.
 Oplysninger om hvilken Euronorm en bus eller lastbil  

 opfylder, fremgår af bilens registreringsattest for Euro 3 og nyere normer.  

 Oplysninger herom fås i forbindelse med registreringssyn.
Ad stk. 1, nr. 3 Det foreslås, at køretøjet efter 1. juli 2008 skal være  

 forsynet med et miljøzonemærke i overensstemmelse med regler fastsat i medfør  

 af § 15 d, stk. 1.
 Regler fastsat i medfør af § 15 d, stk. 1, vil  

 blandt andet stille krav om, at mærket enten skal være anbragt af den  

 organisation eller virksomhed, som ministeren henlægger beføjelsen til at  

 anbringe mærker til, i medfør af den foreslåede § 15 d, stk. 2.  

 Eller  

 at mærket skal være anbragt i overensstemmelse med regler udstedt i medfør af  

 den foreslåede § 15 d, stk. 1 om, hvorledes anbringelse sker i de  

 tilfælde, hvor Miljøstyrelsen i kraft af miljøbeskyttelseslovens almindelige  

 regler er tillagt beføjelsen til at meddele dispensation i medfør af  

 § 15  

 c, stk. 1, og Miljøstyrelsen derfor også udsteder miljøzonemærket.
 Regler fastsat i medfør af § 15 d, stk. 1, vil  

 endvidere stille krav om, at mærket skal være anbragt et bestemt, synligt  

 sted  

 på køretøjet, som fastlægges af ministeren i medfør af den foreslåede  

 bemyndigelse  

 i § 15 d, stk. 1.
Kravet vedrørende miljøzonemærket er begrundet i hensynet  

 til håndhævelsen af partikelkravene og gælder for alle tunge, dieseldrevne  

 køretøjer indenfor miljøzonen  uanset alder og motor, dog bortset fra  

 de  

 foreslåede undtagelser.
Overtrædelse af kravet om et miljøzonemærke er i sig  

 selv strafbar, også uanset at de tekniske partikeludlednings- og filterkrav  

 måtte være opfyldt.
 Lovforslaget indebærer, at føreren af et køretøj indenfor  

 miljøzonen til enhver tid skal sikre sig, at køretøjet er forsynet med et  

 miljøzonemærke, jf. forslagets stk. 2, jf. § 15 b, stk. 1, nr. 3.  

 Dette er begrundet i, at det også i de situationer, hvor det ikke er ejeren  

 eller brugeren, der fører køretøjet, skal være muligt at håndhæve kravene.  

 Dog  

 er det kun fundet rimeligt, at pålægge føreren en pligt til at være opmærksom  

 på, at mærkningskravet er opfyldt, da føreren nemt kan opfylde denne  

 forpligtigelse.
De i § 15 b, stk. 1, nr. 1  3 foreslåede krav gælder  

 i en miljøzone.
Kravene vedrørende partikeludledning, herunder  

 partikelfilter,  

 og miljøzonemærket skal således til enhver tid overholdes indenfor miljøzonen  

 i  

 forhold til de omfattede køretøjer, uanset om køretøjet er i kørsel eller er  

 parkeret på offentlig eller privat grund.
Kravene fraviges alene i de  

 tilfælde,  

 der er omfattet af § 15, b, stk. 4 (særkøretøjer), stk. 5  

 (veteranbiler) og stk. 6 (udenlandske køretøjer) samt § 15 c  

 (dispensation).
Ad stk. 2 Den foreslåede § 15 b, stk. 2 fastlægger, at det  

 er ejeren eller den person (brugeren), som har varig rådighed over køretøjet,  

 der skal sikre sig, at køretøjet opfylder de foreslåede partikel- og  

 mærkningskrav.
Det foreslås endvidere, at det påhviler føreren af et køretøj  

 omfattet af stk. 1 at sikre sig, at køretøjet er forsynet med et  

 miljøzonemærke.
Ad stk. 3 Miljøministeren bemyndiges til at fastsætte regler om, hvad  

 der forstås ved et effektivt partikelfilter.
Det er hensigten, at  

 bemyndigelsen  

 blandt andet kan anvendes til at fastslå, at et effektivt partikelfilter skal  

 reducere mindst 80% af partikelemissionen målt i fortyndingstunnel ifølge EØF  

 88/77 (stationær 13-mode test) på en Euro 1 motor (direktiv 88/77 ændret ved  

 91/542 niveau A). Der anvendes referencebrændstof med et maksimalt  

 svovlindhold  

 på 50 ppm.
De målte emissioner skal være repræsentative for emissionerne ved  

 praktisk anvendelse.
Der kan accepteres måling på en anden motor, hvis  

 prøvningslaboratoriet forventer et tilsvarende resultat.
Et partikelfilter  

 godkendt efter Færdselsstyrelsens principgodkendelsesordning anses for at  

 opfylde kravet.
Disse kriterier vil indgå i »Færdselsstyrelsens vejledning om  

 syn af køretøjer«.
Ministeren bemyndiges endvidere til at fastsætte regler om  

 kontrol af partikeludledning, herunder af partikelfiltres effektivitet.
Denne  

 bemyndigelse vil blandt andet blive anvendt til at fastsætte, at ejeren eller  

 den varige bruger har pligt til at lade filterets effektivitet kontrollere en  

 gang årligt.
Det kan bemærkes, at det allerede i dag fremgår af § 55 i  

 bekendtgørelse nr. 762 af 8. juli 2004 om godkendelse og syn af køretøjer, at  

 lastbiler og busser omfattet af § 15 b, stk. 1 skal underkastets  

 periodisk syn en gang årligt.
Dette syn omfatter kontrol af køretøjets  

 partikeludledning.
Ad stk. 4 Det foreslås i § 15 b, stk. 4, at kravene  

 vedrørende partikeludledning, herunder partikelfilter, samt anbringelse af  

 miljøzonemærker  

 ikke gælder køretøjer, der benyttes af forsvaret, politiet,  

 redningsberedskabet  

 eller lignende nødtjenester, såfremt disse køretøjer sædvanligvis ikke kører  

 i  

 en miljøzone, og der er opstået et ekstraordinært behov for anvendelse af  

 køretøjet i en miljøzone.
Dette forslag omfatter tilfælde, hvor det er helt  

 åbenbart, at kravene af sikkerhedsmæssige årsager bør fraviges.
For så vidt angår afgrænsningen af »redningsberedskabet«  

 henvises der til Beredskabsloven.
Endvidere bemærkes, at almindelig  

 autoassistance ikke anses som omfattet af begrebet »lignende nødtjenester«.
Det foreslåede stk. 4 omfatter for eksempel tilfælde,  

 hvor der i ekstraordinære situationer indkaldes redningskøretøjer fra byer,  

 som  

 sædvanligvist ikke kører i de områder, hvor der er etableret miljøzoner.
Hvis  

 en beredskabsstation, der er placeret udenfor en miljøzone, dækker et område,  

 som delvist ligger indenfor zonen, så vil køretøjerne på denne station dog  

 som  

 udgangspunkt ikke være omfattet af undtagelsesbestemmelsen i det foreslåede  

 stk. 4.
Det fremgår af den foreslåede stk. 4, 2. pkt., at  

 tilsvarende gælder ved øvelsesvirksomhed med køretøjer, der benyttes af  

 forsvaret, politiet, redningsberedskabet eller lignende nødtjenester.
Dette  

 forslag er begrundet i, at forslaget omfatter relativt få køretøjer og det  

 vurderes uønskeligt, såfremt øvelsesvirksomhed ikke længere afholdes indenfor  

 miljøzonerne som følge af partikelfilterkravet.
Ad stk. 5 Det foreslås i stk. 5, at kravene vedrørende partikeludledning,  

 herunder partikelfilter, og miljøzonemærket ikke gælder for køretøjer, der  

 her  

 i landet er registreret som veteranbil eller for køretøjer registreret i  

 udlandet,  

 som er mere end 30 år gamle.
Det foreslås endvidere, at ministeren fastsætter  

 krav til førerens fremlæggelse af dokumentation for, at betingelserne  

 vedrørende registrering som veteranbil eller registrering i udlandet og alder  

 er opfyldt.
I medfør af den gældende miljøbeskyttelseslovs § 110,  

 stk. 3 kan der i regler eller forskrifter, der udstedes i medfør af  

 loven,  

 fastsættes straf af bøde.
Det kan endvidere fastsættes, at straffen kan stige  

 til fængsel indtil 2 år under tilsvarende omstændigheder som anført i  

 miljøbeskyttelseslovens  

 § 110, stk. 2. Med hjemmel i denne bestemmelse fastsætter  

 ministeren  

 bestemmelser om straf for overtrædelse af regler, der fastsættes i medfør af  

 den forslåede stk. 5.
Ad stk. 6 I forhold til udenlandsk registrerede køretøjer foreslås  

 det, at kravet om anbringelse af et miljøzonemærke fraviges.
Kravene om  

 partikeludledning herunder om partikelfilter foreslås ikke fraveget.
Det er  

 Miljøministeriets vurdering, at det vil være for vidtgående, hvis udenlandske  

 køretøjer skal erhverve et miljøzonemærke.
Omvendt bør kravene til udledning  

 af  

 partikler ved kørsel i en miljøzone af konkurrencemæssige årsager også gælde  

 for udenlandske køretøjer.
I stedet for kravet om et miljøzonemærke foreslås det, at  

 ministeren fastsætter krav til førerens fremlæggelse af dokumentation.
Det er  

 her hensigten, at der skal fremlægges dokumentation for, at betingelserne i  

 stk. 1, nr. 1 og 2 om partikeludledning og partikelfilterkrav er  

 overholdt.
Bemyndigelsen kan endvidere anvendes til at fastsætte nærmere krav  

 til dokumentationen, herunder krav om hvor ofte filterets effektivitet skal  

 checkes.
I medfør af den gældende miljøbeskyttelseslovs § 110,  

 stk. 3 kan der i regler eller forskrifter, der udstedes i medfør af  

 loven,  

 fastsættes straf af bøde.
Det kan endvidere fastsættes, at straffen kan stige  

 til fængsel indtil 2 år under tilsvarende omstændigheder som anført i  

 miljøbeskyttelseslovens § 110, stk. 2. Med hjemmel i denne  

 bestemmelse fastsætter ministeren bestemmelser om straf for overtrædelse af  

 regler, der fastsættes i medfør den forslåede stk. 6.
Til § 15 c Ad stk. 1 Den foreslåede dispensationsadgang kan anvendes i tilfælde,  

 hvor det er godtgjort, at der foreligger sikkerhedsmæssige årsager til at  

 fravige kravet om montering af partikelfiltre, at det ikke er teknisk muligt  

 at  

 montere et partikelfilter (for eksempel på meget gamle køretøjer) eller, at  

 der  

 foreligger en anden anerkendelsesværdig begrundelse for ikke at kræve  

 montering  

 af partikelfilter.
Adgangen til at meddele dispensation i de nævnte tilfælde  

 omfatter også offentligt ejede køretøjer.
 Derudover vil der skulle meddeles dispensation i de særlige  

 tilfælde, hvor opfyldelsen af kravene i en miljøzone vil belaste en  

 virksomhed  

 på en sådan måde, at opfyldelse af filter- og mærkekravene vil indebære  

 ekspropriation i grundlovens § 73s forstand.
 Den foreslåede ordning, hvorefter der gives  

 kommunalbestyrelserne i København, Frederiksberg, Århus, Aalborg og Odense  

 Kommuner mulighed for at etablere miljøzoner med virkning fra den 1. juli  

 2008  

 eller senere afhængigt af kommunalbestyrelsens beslutning, vil i  

 almindelighed  

 ikke rejse spørgsmål om ekspropriation efter grundlovens § 73.
 Det kan imidlertid ikke udelukkes, at kravene om montering  

 af partikelfilter ved etablering af en miljøzone vil kunne ramme enkelte  

 virksomheder  

 atypisk hårdt, og at kravene om partikelfilter i sådanne tilfælde vil kunne  

 få  

 karakter af et ekspropriativt indgreb mod den pågældende virksomhed.
Det må bero på en konkret vurdering, om der i det enkelte  

 tilfælde foreligger ekspropriation, og i vurderingen vil bl.a. indgå den  

 økonomiske betydning af kravene om partikelfilter.
Det bemærkes i den  

 forbindelse, at en virksomhed efter omstændighederne vil kunne blive atypisk  

 hårdt ramt økonomisk, fordi virksomheden har forretningssted indenfor  

 miljøzonen  

 og vil skulle montere partikelfilter på alle køretøjer, eller fordi  

 virksomheden  

 har specialkøretøjer, hvor det vil være særlig omkostningsfuldt at skulle  

 montere partikelfilter.
Et specialkøretøj defineres ved, at den samlede pris  

 for køretøjet overstiger det dobbelte af prisen for chassiset.
 Det foreliggende lovforslag indeholder ikke hjemmel til  

 ekspropriation, og det foreslås på den baggrund, at der i lovforslagets  

 § 15 c, stk. 1, skabes hjemmel til, at miljøministeren i særlige  

 tilfælde dispenserer fra kravene om montering af partikelfilter.  

 Miljøministerens afgørelse herom kan ikke påklages til anden administrativ  

 myndighed.
 Der forudsættes, at dispensationsadgangen vil blive anvendt  

 i tilfælde, hvor en virksomhed ellers ville blive ramt atypisk hårdt af  

 kravene  

 om montering af partikelfilter på en sådan måde, at kravene i givet fald  

 ville  

 have fået karakter af et ekspropriativt indgreb.
 Adgangen til at meddele dispensation under henvisning til  

 at partikelfilterkravet udgør et ekspropriativt indgreb gælder ikke i forhold  

 til offentligt ejede køretøjer.
 Det forudsættes, at ministerens beføjelser til at meddele  

 dispensation i medfør af lovens § 80 vil blive henlagt til  

 Miljøstyrelsen.
Ad stk. 2 Det foreslås, at ministeren kan fastsætte nærmere bestemmelser  

 vedrørende adgangen til at meddele dispensation, herunder om adgangen til at  

 fastsætte vilkår m.v.
Det er hensigten, at denne hjemmel skal udmøntes ved,  

 at  

 der blandt andet fastsættes regler om adgangen til at meddele midlertidige  

 dispensationer  det vil sige dispensationer med vilkår om tidsmæssig  

 begrænsning, og om adgangen til at meddele dispensationer, som kun gælder i  

 en  

 eller flere af de etablerede miljøzoner.
Også den mulighed, at der meddeles  

 dispensation  

 til nogle  men ikke alle - køretøjer i en virksomhed, og den mulighed,  

 at der  

 meddeles dispensation til bestemte ruter, er omfattet af den foreslåede  

 bemyndigelse.
Ad § 15 d Formålet med miljøzonemærker er, at tilsynsmyndigheden og  

 politiet kan se, om et givent køretøj i miljøzonen overholder kravene om  

 partikeludledning samt partikelfilter.
Miljøzonemærket har således en helt  

 afgørende rolle i forhold til håndhævelsen af partikelfilterkravet i  

 miljøzonerne.
Miljøstyrelsen vil producere og distribuere  

 miljøzonemærkerne, og der vil ikke af Miljøstyrelsen blive krævet betaling  

 herfor.
Det af lovforslaget omhandlede miljøzonemærke er således det mærke,  

 som  

 Miljøstyrelsen producerer og distribuerer og ikke andre mærker.
Ad stk. 1 Den foreslåede bemyndigelse i stk. 1 vil blive  

 udmøntet i nærmere bestemmelser om miljøzonemærkeordningen.
I relation til udstedelse af et miljøzonemærke vil  

 ministeren fastlægge, at ejeren eller den varige bruger af et af de af  

 § 15 b, stk. 1 nævnte køretøjer hos synsvirksomheden har krav på at  

 få gennemført de nødvendige partikelundersøgelser og på at erhverve et  

 miljøzonemærke, såfremt kravene i § 15 b, stk. 1, nr. 1 henholdsvis  

 nr. 2 er opfyldt.
Det vil for eksempel sige, at såfremt den tekniske  

 undersøgelse viser, at køretøjet overholder de udledningsnormer, der gælder  

 for  

 Euro 3 motor, så skal der for perioden frem til 1. juli 2010 udstedes et  

 miljøzonemærke.
Ligeledes skal der udstedes et miljøzonemærke, såfremt det  

 godtgøres, at køretøjet har et effektivt partikelfilter, jf. § 15 b,  

 stk. 3 og regler udstedt i medfør heraf.
Ministeren vil endvidere  

 fastsætte, hvor synsvirksomheden skal anbringe miljøzonemærket på  

 køretøjerne,  

 idet det blandt andet sikres, at placeringen ikke bliver et sted, som hindrer  

 førerens udsyn.
I relation til inddragelse af mærket vil ministeren blandt  

 andet fastlægge, at miljøzonemærket skal inddrages, såfremt betingelserne for  

 at få et miljøzonemærke ikke længere er opfyldt.
Der vil i denne forbindelse  

 blive fastsat regler om, at synsvirksomhederne i forbindelse med  

 gennemførelse  

 af det årlige bilsyn af egen drift skal gennemføre en kontrol og som led heri  

 inddrage et miljøzonemærke, såfremt betingelserne for udstedelse af mærket  

 ikke  

 længere er opfyldt.
Dette vil i praksis sige, at såfremt et køretøj, der fra  

 et  

 tidligere syn har et miljøzonemærke, kommer til syn, så skal synsvirksomheden  

 enten checke partikeludledningen, herunder filterets effektivitet, såfremt et  

 sådant check ikke er gennemført indenfor det seneste år, eller inddrage  

 miljøzonemærket.
Ministeren kan endvidere fastsætte regler om, at  

 udstedelser og inddragelser af miljøzonemærker skal registreres.
Det vil  

 blive  

 fastlagt nærmere, hvorledes registreringen skal gennemføres, idet der  

 eventuelt  

 vil blive pligt til at registrere udstedelser og inddragelser i  

 Motorregisteret  

 for Køretøjer.
Desuden kan den foreslåede bemyndigelse vedrørende digital  

 indberetning i bestemt form anvendes til at pålægge en pligt til digitalt at  

 indberette oplysninger til tilsynsmyndigheden vedrørende blandt andet  

 udlevering henholdsvis inddragelse af miljøzonemærker.
Indberetning i bestemt  

 form indebærer, at der kan fastsættes regler om indberetning i et bestemt  

 elektronisk  

 program.
 Det bemærkes, at ministeren i kraft af miljøbeskyttelseslovens  

 almindelige regler om delegation forventes at henlægge beføjelsen til blandt  

 andet at udstede miljøzonemærker til Miljøstyrelsen i relation til de  

 tilfælde,  

 hvor Miljøstyrelsen meddeler dispensation i medfør af § 15 c, stk.1.
 Endelig har ministeren mulighed for at fastsætte regler for  

 tilsynet med den organisation eller virksomhed, der pålægges beføjelser i  

 medfør  

 af den foreslåede § 15 d, stk. 2. Der kan for eksempel være behov  

 for, at tilsynsmyndigheden gennemfører en undersøgelse af antallet af  

 distribuerede mærker sammenholdt med antallet af de mærker, der ifølge  

 ovennævnte  

 indberetning er udstedt henholdsvis inddraget.
Ad stk. 2 Med den foreslåede § 15 d, stk. 2 kan  

 miljøministeren henlægge de i bestemmelsen nævnte opgaver til en privat  

 organisation  

 eller virksomhed.
Det er hensigten, at miljøministeren til de synsvirksomheder,  

 der er godkendt af Færdselsstyrelsen i henhold til lov om godkendelse og syn  

 af  

 køretøjer, henlægger opgaver vedrørende gennemførelse af  

 partikelundersøgelser  

 samt udstedelse, inddragelse, anbringelse, registrering, indberetning,  

 kontrol  

 og revision i forhold til miljøzonemærker.
Den foreslåede adgang til at  

 henlægge beføjelser omfatter således ikke de i stk. 1 nævnte beføjelser  

 vedrørende udformning af mærket samt tilsyn.
Synsvirksomhederne vil således blandt andet skulle inddrage  

 miljøzonemærker, såfremt det ved et senere syn viser sig, at de tekniske krav  

 ikke længere er opfyldt.
I så fald vil køretøjet blive underlagt de generelle  

 krav ved syn, og skal igennem et nyt syn, hvis miljøzonemærket ønskes  

 generhvervet.
Færdselsstyrelsen vil i »Vejledning om syn af køretøjer«  

 instruere synsvirksomhederne om at kontrollere, at bilen er forsynet med et  

 effektivt partikelfilter og på den baggrund godkende bilen med supplerende  

 kode  

 om »partikelfilter« på synsrapporten eller i det centrale register.
Ved  

 efterfølgende periodiske syn skal synsvirksomheden kontrollere, at filteret  

 er  

 effektivt.
 Det er endvidere hensigten, at miljøministeren efter  

 forhandling med justitsministeren med hjemmel i forvaltningslovens § 1,  

 stk. 2, vil fastlægge regler om, at synsvirksomhederne vil være  

 underlagt  

 forvaltningslovens bestemmelser om blandt andet begrundelser og  

 klagevejledning.
Synsvirksomhederne fastsætter selv prisen for udførelse af  

 de nævnte opgaver.
Denne prisfastsættelse svarer til, hvad der i henhold til  

 lov  

 nr. 473 af 9. juni 2004 om godkendelse og syn af køretøjer, jf. § 21,  

 efter 1. januar 2007 vil gælde for så vidt angår prisfastsættelsen for syn af  

 køretøjer i almindelighed.
I nærværende lovforslag vedrørende miljøzoner er  

 det  

 på dette punkt vedrørende prisen for partikelundersøgelser samt udstedelse af  

 miljøzonemærker fundet mest naturligt at følge konstruktionen i lov om  

 godkendelse og syn af køretøjer.
 I overensstemmelse med almindelige forvaltningsretlige  

 regler om delegation kan ministeren fra en privat organisation eller  

 virksomhed  

 tilbagetage beføjelser, der i medfør af stk. 2 er henlagt til en privat  

 organisation eller virksomhed, hvis der er saglig begrundelse herfor.
Ad stk. 3 Synsvirksomhedernes afgørelser vedrørende et miljøzonemærke  

 kan påklages til ministeren eller den, ministeren bemyndiger hertil.
Det er  

 hensigten, at der skal være klageadgang til Miljøstyrelsen.
Ad § 15 e Lovforslaget indeholder en bemyndigelse til, at  

 miljøministeren kan fastsætte regler om miljøzoner, herunder om  

 partikeludledning  

 og miljøzonemærker, samt at de øvrige relevante dele af reglerne vedrørende  

 lastbiler  

 og busser finder tilsvarende anvendelse i forhold til varebiler.
Baggrunden  

 for  

 dette forslag er, at varebiler ifølge DMUs emissionsopgørelser står for  

 44 % af  

 vejtrafikkens partikeludledning, mens de tunge køretøjer bidrager med 36 % af  

 vejtrafikkens partikeludledning.
I dag er det imidlertid relativt dyrt og  

 teknisk  

 vanskeligt at montere partikelfilter på varebiler.
Det er hensigten, at en  

 eventuel udmøntning af bemyndigelsen forudgående vurderes hensigtsmæssig i  

 forhold til miljø og sundhed, teknik, økonomi m.v. samt, at den pågældende  

 ordning ligger inden for EU-retlige og ekspropriationsretlige rammer.  

 Miljøstyrelsen vil i 2007 igangsætte et arbejde med henblik på at  

 tilvejebringe  

 et opdateret beslutningsgrundlag for eventuelt at udmønte hjemmelen.
Det forudsættes, at miljøministeren i forbindelse med en  

 eventuel udmøntning af hjemlen anvender den af Færdselsstyrelsen fastlagte  

 definition af »varebiler«, jf.
Bekendtgørelse af Detailforskrifter for  

 køretøjer.
Hjemlen omfatter alle varebiler uanset hvilket brændstof, der  

 anvendes,  

 men tænkes især udmøntet i forhold til dieseldrevne varebiler.
Ad nr. 3 Forslaget i nr. 3 indebærer en tilføjelse til den eksisterende  

 § 110 i miljøbeskyttelsesloven og forslaget indebærer, at ejeren eller  

 den  

 varige bruger, der overtræder bestemmelsen i den foreslåede § 15 b,  

 stk. 2, jf. § 15 b, stk. 1 nr. 1  3 om  

 partikelfilterkrav og  

 miljøzonemærkekrav, og føreren, der overtræder den foreslåede § 15 b,  

 stk. 2, jf. § 15 b, stk. 1, nr. 3 om miljøzonemærkekrav, skal  

 kunne straffes med bøde og straffen kan stige til fængsel indtil 2 år under  

 tilsvarende omstændigheder som anført i miljøbeskyttelseslovens § 110,  

 stk. 2.
 Overtrædelse af dispensationer meddelt i henhold til  

 forslagets § 15 c, stk. 1 kan straffes under henvisning til den  

 gældende  

 bestemmelse i miljøbeskyttelseslovens § 110, stk.1, punkt 4.
Det fremgår af den gældende miljøbeskyttelseslovs  

 § 110, stk. 3, at der i regler eller forskrifter, der udstedes i  

 medfør af loven, kan fastsættes straf af bøde.
Det kan endvidere fastsættes,  

 at  

 straffen kan stige til fængsel indtil 2 år under tilsvarende omstændigheder  

 som  

 anført i miljøbeskyttelseslovens § 110, stk. 2. Det er på grund af  

 de  

 af dette lovforslag omfattede nye bestemmelsers placering ikke nødvendigt at  

 konsekvensrette miljøbeskyttelseslovens § 110, stk. 3, idet de nye  

 § 15 a - § 15 e allerede er omfattet af formuleringen »§§ 12  

   

 16« i § 110, stk. 3. Denne bestemmelse vil blandt andet omfatte  

 overtrædelse af de krav, som ministeren fastsætter i medfør de foreslåede  

 § 15 b, stk. 5 eller stk. 6 om fremlæggelse af dokumentation  

 relateret til undtagelserne for veteranbiler og udenlandske køretøjer.
 Strafansvar for juridiske personer følger af den gældende  

 miljøbeskyttelseslov.
Til § 2 Det foreslås, at loven træder i kraft den 1. januar 2007.
Bilag 1 Lovforslaget sammenholdt med gældende lov Gældende formulering med de ændringer, der  

 følger af vedtagne ændringer, der træder i kraft 1. januar 2007 Lovforslaget § 1 § 9 v.  

  

 Miljøministeren  

 kan meddele påbud med henblik på opfyldelse af forpligtelser i henhold til  

 § 9 j, stk. 1, § 9 l, stk. 1, og § 9 q, stk. 1,  

 samt meddele påbud og forbud om opfyldelse af regler fastsat med hjemmel i  

 § 9 k, § 9 l, stk. 2 og 3, § 9 m, § 9 n,  

 stk. 1-5, § 9 q, stk. 3, og § 9 t, jf. dog § 9 u,  

 stk. 1, nr. 8.
 1.  


  

 § 9, stk. 2  

  

 ophæves.
 Stk. 2.  

  

 Afgørelser  

 efter stk. 1 kan ikke påklages til anden administrativ myndighed.
 2. Efter  

 § 15 indsættes:
 »  

 § 15 a.  

  

 Kommunalbestyrelsen  

 i København, Frederiksberg, Århus, Aalborg eller Odense Kommuner kan træffe  

 bestemmelse om etablering af miljøzoner i større sammenhængende byområder,  

 hvor der er betydelig trafik med de i § 15 b, stk. 1, nævnte  

 køretøjer.
Stk. 2.  

  

 Kommunalbestyrelsen  

 kan under de samme betingelser som i stk. 1 træffe bestemmelse om  

 udvidelse eller i helt særlige tilfælde mindre indskrænkninger af en  

 etableret miljøzone.
Kommunalbestyrelsen kan ikke uden tilladelse fra  

 miljøministeren ophæve en etableret miljøzone.
 Stk. 3.  

  

 Miljøministeren  

 fastsætter regler om den geografiske afgrænsning af større sammenhængende  

 byområder, herunder om undtagelse af visse veje.
 Stk. 4.  

  

 Kommunalbestyrelsens afgørelse efter stk. 1 og 2 kan ikke påklages til  

 anden administrativ myndighed.
Stk. 5.  

  

 Kommunalbestyrelsen  

 offentliggør afgørelser om etablering, udvidelse, indskrænkning eller  

 ophævelse af en miljøzone.
Der skal gå mindst 14 måneder fra  

 offentliggørelsen af kommunalbestyrelsens afgørelse om etablering eller  

 udvidelse  

 af en miljøzone til det tidspunkt, hvor miljøzonen har virkning.
 Stk. 6.  

  

 Ministeren fastsætter regler om offentlighedens inddragelse, når  

 kommunalbestyrelsen  

 træffer afgørelse efter stk. 1 og 2.
 § 15 b.  

  

 For lastbiler eller busser, der er drevet af en motor med  

 kompressionstænding,  

 og som er indregistreret med en tilladt totalvægt på mere end 3.500 kg,  

 gælder der i en miljøzone, jf. § 15 a, følgende krav, jf. dog  

 stk. 4 - 6:
 1)  

 	  

 Efter 1. juli 2008  

 skal der på køretøjer indregistreret første gang før den 1. oktober 2001 være  

 monteret et effektivt partikelfilter, medmindre køretøjet som minimum  

 opfylder  

 udstødningsnormerne i bekendtgørelse om Detailforskrifter for Køretøjer 2006,  

 punkt 7.06.022 (2) a) (Euro 3).
 2)  

 	  

 Efter 1. juli 2010  

 skal der på køretøjer indregistreret første gang før den 1. oktober 2006 være  

 monteret et effektivt partikelfilter, medmindre køretøjet som minimum  

 opfylder  

 udstødningsnormerne i bekendtgørelse om Detailforskrifter for Køretøjer 2006,  

 punkt 7.06.022 (2) b) (Euro 4).
 3)  

 	  

 Efter 1. juli 2008  

 skal køretøjer være forsynet med et miljøzonemærke i overensstemmelse med  

 regler fastsat i medfør af § 15 d, stk. 1.
 Stk. 2.  

  

 Det  

 påhviler ejeren eller den person (brugeren), som har varig rådighed over et  

 køretøj omfattet af stk. 1, at sikre sig, at køretøjet i en miljøzone  

 opfylder  

 kravene i stk. 1, nr. 1  3, jf. dog stk. 4 - 6. Det påhviler  

 føreren af et køretøj omfattet af stk. 1 at sikre sig, at køretøjet i en  

 miljøzone opfylder kravet i stk. 1, nr. 3, jf. dog stk. 4 - 6.
 Stk. 3.  

  

 Miljøministeren  

 fastsætter regler om effektive partikelfiltre samt om kontrol af  

 partikeludledning, herunder af partikelfiltre.
 Stk. 4.  

  

 Kravene i  

 stk. 1, nr. 1  3, gælder ikke for køretøjer, der benyttes af  

 forsvaret,  

 politiet, redningsberedskabet eller lignende nødtjenester, såfremt disse  

 køretøjer sædvanligvis ikke kører i en miljøzone, og der er opstået et  

 ekstraordinært  

 behov for anvendelse af køretøjet i en miljøzone, eller køretøjet her  

 anvendes ved øvelsesvirksomhed.
Stk. 5.  

  

 Kravene i  

 stk. 1, nr. 1  3, gælder ikke for køretøjer, der er registreret  

 her i  

 landet som veteranbil, eller som er registreret i udlandet og er mere end 30  

 år gamle.
Ministeren fastsætter regler om førerens fremlæggelse af  

 dokumentation  

 for, at betingelserne i 1. pkt. er opfyldt.
 Stk. 6.  

  

 Kravet i  

 stk. 1, nr. 3, gælder ikke for køretøjer, der er registreret i udlandet.  

 Ministeren fastsætter regler om førerens fremlæggelse af dokumentation for,  

 at bestemmelserne i stk. 1, nr. 1 og 2 er opfyldt.
 § 15 c.  

  

 Miljøministeren kan i særlige tilfælde dispensere fra partikelfilterkrav i  

 § 15 b, stk. 1, nr. 1 og 2.
 Stk. 2.  

  

 Miljøministeren kan fastsætte regler om adgangen til at meddele dispensation,  

 herunder om vilkår, tidsbegrænsning og dokumentation.
§ 15 d.  

  

 Miljøministeren fastsætter regler om en miljøzonemærkeordning.
Ministeren kan  

 herunder fastsætte regler om udformning, udstedelse, anbringelse, inddragelse  

 og registrering af miljøzonemærker.
Ministeren fastsætter også regler om  

 tilsyn, kontrol, revision og digital indberetning i bestemt form.
Stk. 2.  

  

 Ministeren kan til en privat organisation eller virksomhed henlægge  

 beføjelser  

 til at 1)  

 	  

 vurdere, om de i  

 § 15 b, stk. 1, nr. 1 og 2, nævnte krav er opfyldt, 2)  

 	  

 udstede, anbringe,  

 inddrage og registrere miljøzonemærker og 3)  

 	  

 føre kontrol og  

 revision med den i stk. 1 nævnte ordning.
Stk. 3.  

  

 Afgørelser  

 om miljøzonemærker truffet af den private organisation eller virksomhed kan  

 af den, afgørelsen retter sig mod, påklages til ministeren eller den,  

 ministeren bemyndiger hertil.
Klagefristen er 4 uger fra den dag, afgørelsen  

 er meddelt.
Klagen skal være skriftlig og skal indgives til ministeren eller  

 den, ministeren bemyndiger hertil.
En klage har ikke opsættende virkning,  

 medmindre ministeren bestemmer andet.
§ 15 e.  

  

 Miljøministeren  

 kan fastsætte regler om miljøzoner for varebiler, herunder om  

 partikeludledning og miljøzonemærker, samt om at reglerne i § 15 a,  

 § 15 b, stk. 2  6, og §§ 15 c - d finder tilsvarende  

 anvendelse  

 i forhold til varebiler.« 3.  

  

 I  

  

 § 110, stk. 1, nr. 1,  

  

 indsættes efter »overtræder«: »§ 15 b, stk. 2,«.
§ 2 Loven træder i kraft den 1. januar 2007.
 1)  

 Lovforslaget har som udkast været notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet), som ændret ved direktiv 98/48/EF.
