Betænkning afgivet af Erhvervsudvalget den 10.  

 december 1998 Betænkning over Forslag til lov om ændring af  

 realkreditloven, lov om Dansk Landbrugs Realkreditfond, lov om ændring  

 af forskellige skatte- og afgiftslove og pensionsafkastbeskatningsloven (Tavshedspligt, partsbegreb, harmonisering af  

 koncernregler, konvertering, regelforenkling af udlånsbestemmelser,  

 ophævelse af afgiftsfritagelsen for indeksobligationer m.v.) Udvalget har behandlet lovforslaget i nogle møder  

 og har herunder stillet spørgsmål til økonomiministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Dansk Familielandbrug, Dansk Landbrugs Realkreditfond, De Danske Landboforeninger og Nykredit.
 Der er af økonomiministeren og af nogle mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes og Det Radikale Venstres  

 medlemmer af udvalget) lovforslaget til vedtagelse med de under nr. 2,  

 5, 8-11, 13-15, 19, 21-23 og 25-33 stillede ændringsforslag.
 Et mindretal (Socialistisk Folkepartis medlem af udvalget) vil  

 stemme hverken for eller imod lovforslaget, men vil stemme for de under nr.  

 1-4, 6-8, 12, 16-20, 24 og 32 stillede ændringsforslag.
 Hvis det under nr. 20 stillede ændringsforslag  

 forkastes, vil mindretallet stemme for de under nr. 21 og 22 stillede  

 ændringsforslag.
Mindretallet er bekymret for, at lovforslaget vil blive  

 begyndelsen til enden for Dansk Landbrugs Realkreditfond.
Mindretallet  

 ønsker ikke, at DLR's eneret til at belåne landbrugsejendomme  

 på mellem 45-70 pct. af landbrugsejendommens værdi fjernes, da  

 mindretallet finder, at det er en velegnet og velfungerende  

 lånemulighed for især husmænd og mindre landbrug.
Ligeledes  

 er mindretallet bekymret for at ændre strukturen, fordi DLR ikke er  

 omfattet af EU's direktiver på det finansielle marked, hvilket  

 indebærer, at Folketinget kan fastsætte, hvilke regler DLR skal  

 arbejde efter.
Det giver en større frihed til at udlægge  

 særlige opgaver inden for finansieringsområdet til DLR, uden at  

 EU kan blande sig.
 Et andet mindretal (Dansk Folkepartis medlem af udvalget)  

 indstiller lovforslaget til vedtagelse med de under nr. 2, 5, 8-11,  

 13-20, 23 og 25-33 stillede ændringsforslag.
 Et tredje mindretal (Enhedslistens medlem af udvalget) vil stemme  

 hverken for eller imod lovforslaget, men vil stemme for de under nr. 1-4,  

 6-8, 12, 16, 17, 19, 20, 24 og 32 stillede ændringsforslag.
 Hvis de under nr. 16 og 17 stillede ændringsforslag  

 forkastes, vil mindretallet stemme for det under nr. 18 stillede  

 ændringsforslag.
 Hvis det under nr. 20 stillede ændringsforslag  

 forkastes, vil mindretallet stemme for de under nr. 21 og 22 stillede  

 ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 5, 8-11,  

 13-15, 18-20, 23 og 25-33 stillede ændringsforslag.
 Hvis det under nr. 18 stillede ændringsforslag  

 forkastes, vil mindretallet stemme for de under nr. 16 og 17 stillede  

 ændringsforslag.
 Hvis det under nr. 20 stillede ændringsforslag  

 forkastes, vil mindretallet stemme for de under nr. 21 og 22 stillede  

 ændringsforslag.
Mindretallet havde gerne set en fuldstændig  

 ligestilling mellem DLR og de øvrige realkreditinstitutter, når  

 det drejer sig om belåning af landbrugsejendomme.
Mindretallet finder,  

 at lovforslaget med de af ministeren stillede ændringsforslag er et  

 skridt i den rigtige retning.
Mindretallet finder det dog svært at se  

 begrundelsen for ikke at gennemføre en fuldstændig  

 ligestilling.
 Et femte mindretal (Kristeligt Folkepartis medlem af udvalget) vil  

 stemme hverken for eller imod lovforslaget, men vil stemme for de under nr.  

 1-4, 6-8, 12, 18, 19, 21, 22, 24 og 32 stillede ændringsforslag.
Ændringsforslag Til § 1 Af	et mindretal (SF), tiltrådt af et mindretal (EL  

 og KRF):
 1) I nr. 2 indsættes efter »§ 12, stk. 9,«: »§ 36,  

 stk. 11,«.
 Af	økonomiministeren, tiltrådt af et flertal  

 (udvalget med undtagelse af FP):
 2) Efter nr. 10 indsættes som nyt nummer:
 »01. § 18 d, stk. 3, affattes således:
»Stk. 3. Uanset stk. 1 kan interne revisions- eller  

 vicerevisionschefer tillige være interne revisions- eller  

 vicerevisionschefer i tilknyttede virksomheder.«« Af	et mindretal (SF), tiltrådt af et mindretal (EL  

 og KRF):
 3) Nr. 13 affattes således:
»13. § 22, stk. 2, og § 23 ophæves.« 4) Nr. 14 affattes således:
 »14. § 25 affattes således:
 »§ 25. Den maksimale løbetid er 30 år,  

 jf. dog stk. 2. Ved fastsættelse af lånets løbetid skal  

 der tages hensyn til pantets forventede værdiforringelse og  

 lånets afdragsprofil.
Stk. 2. Den maksimale løbetid er 35 år  

 for lån til alment boligbyggeri, ungdomsboliger og private  

 andelsboliger, såfremt långivningen sker på grundlag af  

 tilsagn om støtte efter lov om almene boliger samt støttede  

 private andelsboliger m.v.«« Af	økonomiministeren, tiltrådt af et flertal  

 (S, V, KF, DF, CD, RV og FP):
 5) I den under nr. 14 foreslåede affattelse af §  

 25 ændres »udamortiseres« til: »amortiseres«.
 Af	et mindretal (SF), tiltrådt af et mindretal (EL  

 og KRF):
 6) Efter nr. 14 indsættes som nyt nummer:
 »02. Efter § 25 indsættes:
»§ 25 a.
Lån til ejerboliger til  

 helårsbrug og fritidshuse kan uanset den sikkerhedsmæssige  

 placering ikke ydes, så de amortiseres langsommere end et  

 30-årigt lån, der amortiseres over løbetiden med en  

 ydelse, som udgør en fast procentdel af hovedstolen  

 (annuitetslån).«« 7) I nr. 16 ændres »§§ 26-39« til: »§§ 26-35 og  

 37-39«.
 Af	økonomiministeren, tiltrådt af  

udvalget:
 8) I det under nr. 16 foreslåede § 26, stk. 2,  

 udgår nr. 5.
 Af	økonomiministeren, tiltrådt af et flertal  

 (S, V, KF, DF, CD, RV og FP):
 9) I den under nr. 16 foreslåede § 26  

 indsættes som stk. 5:
»Stk. 5. Inden for en lånegrænse på  

 70 pct. kan der ydes lån til landbrugs- og skovbrugsejendomme,  

 gartnerier m.v.« 10) I den under nr. 16 foreslåede § 27  

 udgår 2. pkt.
 11) I den under nr. 19 foreslåede affattelse af §  

 42, stk. 1 og 2, affattes stk. 2 således:
»Stk. 2. Lån kan ydes på grundlag af en  

 ideel anpart af en fast ejendom, såfremt der foreligger et tinglyst  

 dokument, der knytter en tinglyst eksklusiv brugsret til anparten.
Samtlige  

 adkomsthavere til den ideelle anpart skal som debitor være  

 påført pantebrevet.« Af	et mindretal (SF), tiltrådt af et mindretal (EL  

 og KRF):
 12) I den under nr. 21 foreslåede affattelse af §  

 52, stk. 1, ændres »§ 25« til: »§ 25 a«.
 Af	økonomiministeren, tiltrådt af et flertal  

 (S, V, KF, DF, CD, RV og FP):
 13) I den under nr. 21 foreslåede affattelse af §  

 52, stk. 1 og 2, udgår stk. 2.
 Stk. 3-5 bliver herefter til stk. 2-4.
 14) I det under nr. 23 foreslåede § 74, stk. 5,  

 ændres »stk. 4« til: »stk. 2 og 4«.
 15) I nr. 25 ændres »stk. 11 og 12« til: »11-13«, og efter  

 det foreslåede § 77, stk. 12, indsættes som nyt stykke:
»Stk. 13. Finanstilsynet kan bestemme, at stk. 10  

 finder anvendelse i andre tilfælde, hvor realkreditinstitutter alene  

 eller i fællesskab har en sådan direkte eller indirekte  

 tilknytning til en virksomhed, at det må anses for påkrævet  

 at anvende de nævnte regler.« Af	et mindretal (EL), tiltrådt af et mindretal (SF  

 og DF):
 16) Efter nr. 37 indsættes som nyt nummer:
 »03. Efter kapitel 15 indsættes som nyt kapitel:
»Kapitel 15 a Tilsynsudvalg § 93 a.
Med det formål at føre  

 parlamentarisk kontrol med Finanstilsynets tilsyn efter denne lov etableres  

 et tilsynsudvalg.
Stk. 2. Udvalget, der nedsættes efter nyvalg,  

 består af 1 folketingsmedlem fra hvert af de i Folketinget  

 repræsenterede partier.
Udvalget vælger selv sin formand.
Stk. 3. Hvert medlem af udvalget kan foranledige  

 udvalget indkaldt til møde til drøftelse af Finanstilsynets  

 tilsynsvirksomhed.
Endvidere kan drøftelse i udvalget finde sted efter  

 ønske fra økonomiministeren.
 Stk. 4. Økonomiministeren kan efter  

 udvalgets beslutning deltage i udvalgets møder.
Stk. 5. Til udvalget knyttes en sekretær, som  

 ikke er medlem af Folketinget.
Sekretæren skal stå i fast  

 tjenesteforhold til Folketinget.
 § 93 b. Økonomiministeren holder tilsynsudvalget  

 orienteret om sager vedrørende kriseramte realkreditinstitutter, der  

 er underlagt Finanstilsynets tilsyn.
§ 93 c.
Udvalget kan enten mundtligt eller skriftligt over for  

 økonomiministeren tilkendegive sin opfattelse vedrørende de  

 spørgsmål, som tages under behandling i udvalget.
§ 93 d.
Den bevillingsmæssige kontrol med Finanstilsynet  

 er ikke omfattet af udvalgets indseende.
Udvalget kan dog i forbindelse med  

 indhentelse af oplysninger blive gjort bekendt med generelle  

 bevillingsmæssige forhold.
§ 93 e.
Tilsynsudvalgets medlemmer og sekretær er under  

 ansvar efter straffelovens §§ 152-152 e underlagt tavshedspligt med hensyn  

 til, hvad de erfarer i udvalget.«« 17) I den under nr. 38 foreslåede § 98  

 indsættes i stk. 5, efter nr. 6 som nyt nummer:
»7)	Tilsynsudvalget som led i den parlamentariske kontrol med  

 Finanstilsynets tilsynsvirksomhed.« Nr. 7-14 bliver herefter nr. 8-15.
 Af	et mindretal (FP), tiltrådt af et mindretal (SF,  

 DF og KRF):
 18) I den under nr. 38 foreslåede affattelse af §  

 98 affattes stk. 5, nr. 8, således:
 »8)	Folketingets stående udvalg, som led i den parlamentariske  

 kontrol med forvaltningen, om kriseramte danske realkreditinstitutter, der er  

 trådt i betalingsstandsning, er under konkurs, likvidation,  

 overdragelse eller rekonstruktion, dog således at  

 realkreditinstitutternes enkelte kunder ikke kan identificeres,«.
 Af	økonomiministeren, tiltrådt af udvalget:
 19) I den under nr. 38 foreslåede § 98  

 indsættes i stk. 5, nr. 9, før »Rigsrevisionen« ordene:  

 »Statsrevisorerne og«.
 Af	et mindretal (FP), tiltrådt af et mindretal (SF,  

 DF og EL):
 20) Den under nr. 38 foreslåede § 98 a affattes  

 således:
»§ 98 a.
Som part i forholdet til Finanstilsynet  

 anses det realkreditinstitut, som undersøgelsen efter § 94  

 vedrører, samt den til hvem en af Finanstilsynet truffet  

 afgørelse i øvrigt retter sig.« Af	et mindretal (V), tiltrådt af et flertal (S, KF,  

 CD, RV og KRF):
 21) I den under nr. 38 foreslåede § 98 a  

 indsættes efter stk. 3 som nyt stykke:
»Stk. 4. Endelig kan Finanstilsynet, når  

 tilsynet tager en sag op vedrørende redelig forretningsskik og god  

 realkreditinstitutpraksis, jf. § 1, stk. 6, under særlige  

 omstændigheder tillige tilkende partsbeføjelser til andre  

 fysiske eller juridiske personer end de i stk. 2 og 3 nævnte.  

 Partsbeføjelser kan alene tillægges, for så vidt  

 angår den del af sagen, som har direkte og væsentlig betydning  

 for den pågældende.
Tilkendelse af partsbeføjelser skal  

 ske under hensyntagen til beskyttelsen af fortrolige oplysninger om de  

 virksomheder, der er under tilsyn.« Af økonomiministeren, tiltrådt af et flertal  

 (S, V, KF, CD, RV og KRF):
 22) I den under nr. 38 foreslåede § 98 a  

 indsættes som stk. 5:
»Stk. 5. Partsstatus og partsbeføjelser efter  

 stk. 2-4 er begrænset til forhold, hvor tilsynets afgørelser  

 træffes efter den 20. oktober 1998.« Til § 2 Af	økonomiministeren, tiltrådt af et flertal  

 (S, V, KF, DF, CD, RV og FP):
 23) Før nr. 1 indsættes som nyt nummer:
 »01. Overskriften til kapitel 1 affattes således:
»Virksomhedsområde og  

 organisationsform«.« Af	et mindretal (SF), tiltrådt af et mindretal (EL  

 og KRF):
 24) Nr. 1 udgår.
 Af	økonomiministeren, tiltrådt af et flertal  

 (S, V, KF, DF, CD, RV og FP):
 25) Nr. 1 affattes således:
»1. § 2 ophæves.« 26) Efter nr. 4 indsættes som nyt nummer:
 »02. Overskriften til kapitel 3 affattes således:
»Værdiansættelse, lånegrænser og  

 låneudmåling«.« 27) Efter nr. 4 indsættes som nyt nummer:
 »03. § 12, stk. 1, affattes således:
»Instituttets lån i de i § 1, stk. 2, nævnte  

 ejendomme skal være placeret inden for en lånegrænse  

 på 70 pct.
For de i § 1, stk. 2, nævnte ejendomme, der efter  

 realkreditlovens bestemmelser kan belånes som ejerboliger til  

 helårsbrug, er den i 1. pkt. nævnte lånegrænse dog 80  

 pct.«« 28) Efter nr. 7 indsættes som nyt nummer:
»04. I § 14, stk. 2, indsættes efter »midler«: »samt  

 om opgørelse af den cirkulerende obligationsmasse og andre  

 forpligtelser«.« Til § 3 29) I det under nr. 2 foreslåede § 8, stk. 5,  

 ændres »obligationsserier« til: »obligationsfondskoder«.
Til § 4 30) I den under nr. 1 foreslåede affattelse af § 2,  

 stk. 3, nr. 1, ændres »obligationsserier« til:  

 »obligationsfondskoder«.
Til § 5 31) I stk. 7 ændres »obligationsserier« til:  

 »obligationsfondskoder«.
 Af	økonomiministeren, tiltrådt af udvalget:
 32) § 5, stk. 8, ophæves.
 Stk. 9 bliver herefter stk. 8.
 Af	økonomiministeren, tiltrådt af et flertal  

(S, V, KF, DF, CD, RV og FP):
 33) I stk. 9 ændres »obligationsserier« til:  

 »obligationsfondskoder«.
Bemærkninger Til nr. 1 Ændringsforslaget er en konsekvens af  

 ændringsforslag nr. 7 og 24.
 Til nr. 2, 5, 8-11, 13-15, 19, 22, 23 og 25-33.
Regeringen fremsatte lovforslaget, der  

 efterfølgende har været til høring.
Bl.a. i lyset af den  

 foretagne høring foreslås der justeringer af lovforslaget.
I lovforslaget er foreslået en  

 lånegrænse for landbrugsejendomme m.v. på 60 pct. af  

 ejendommens værdi.
Dette skete ud fra hensynet til at sikre samme  

 lånegrænse for alle erhvervsejendomme.
Der foreslås nu en justering af dette forslag,  

 således at lånegrænsen for landbrugsejendomme m.v. for de  

 almindelige realkreditinstitutter hæves fra 60 til 70 pct.
Dette  

 indebærer samme lånegrænse for de almindelige  

 realkreditinstitutter som for Dansk Landbrugs Realkreditfond, DLR.
 Som konsekvens heraf foretages en ændring af  

 DLR-loven, således at der ikke længere er tale om delvis eneret  

 for DLR ved to-lags-belåning.
Det er endvidere hensigten at ændre  

 bekendtgørelsen om de almindelige realkreditinstitutters  

 låneudmåling og værdiansættelse, således at  

 værdien af driftsinventar og besætning ved belåning af  

 landbrugsejendomme m.v. maksimalt kan indgå med 30 pct. af  

 værdien af jord og bygninger.
Dette skal ses i lyset af, at den  

 nuværende grænse på 50 pct. ved enhedsbelåning  

 forekommer for høj.
Ud af en samlet realkreditbelåning til landbruget  

 på ca. 120 mia. kr. tegner DLR og de almindelige realkreditinstitutter  

 sig for henholdsvis 1/3 og 2/3 af  

 markedet.
De almindelige realkreditinstitutter har ydet enhedsbelåning  

 (dvs. belåning op til 70 pct.) for sammenlagt ca. 17 mia. kr.
Dette  

 svarer til ca. 14 pct. af hele landbrugets realkreditfinansiering.
En  

 lånegrænse op til 70 pct. vurderes ikke at berøre  

 realkreditobligationernes guldrandethed.
 Herudover indeholder ændringsforslaget en  

 række tekniske ændringer vedrørende intern revision og  

 ideelle anparter.
Erhvervsøkonomiske konsekvenser Ændringsforslagene må forventes at fremme  

 konkurrencen om den fremtidige realkreditfinansiering af landbrugsejendomme  

 m.v.
Dette vil afhænge af udlånspolitikken hos de fremtidige  

 udbydere af realkreditlån på landbrugsområdet.
 Ændringsforslagene skønnes i øvrigt  

 ikke at få konsekvenser for borgerne.
Statsfinansielle konsekvenser Ændringsforslagene skønnes ikke at have  

 statsfinansielle konsekvenser. Ændringsforslagene har ikke finansielle  

 konsekvenser for amts- eller primærkommuner.
Administrative konsekvenser for det offentlige Ændringsforslagene skønnes ikke umiddelbart  

 at have administrative konsekvenser.
Administrative konsekvenser for erhvervslivet Ændringsforslagene kan lette de administrative  

 byrder for jordbruget, idet det i større omfang vil blive muligt at  

 opnå realkreditfinansiering i ét institut.
Forholdet til EU-retten DLR er undtaget fra EU's bankdirektiver, der også  

 regulerer realkreditinstitutterne.
 På dansk foranledning blev IRF og DLR i oktober 1986  

 optaget på en undtagelsesliste fra EU's banksamordningsdirektiver.  

 Skibskreditfonden blev allerede optaget på undtagelseslisten i 1977. I  

 banksamordningsdirektiverne sættes der ikke kriterier for denne  

 undtagelsesliste, men Kommissionen har i hvert tilfælde vurderet de  

 enkelte landes ønsker om undtagelse fra direktiverne.
 I begrundelsen for, at Kommissionen imødekom  

 Danmarks anmodning om, at IRF og DLR blev undtaget fra  

 banksamordningsdirektiverne, blev det anført, at:
+ DLR vil med fremsættelsen af  

 ændringsforslagene stadig være et specialiseret institut med en  

 yderst begrænset markedsandel på bank- og  

 realkreditområdet.
Der lægges ikke med ændringsforslagene  

 op til en ændring af DLR's maksimale lånegrænse.
 Det skal også bemærkes, at muligheden for, at  

 realkreditinstitutter kan yde lån op til 70 pct. under visse  

 betingelser, har eksisteret siden begyndelsen af 1986 og således  

 også i oktober 1986, hvor DLR blev undtaget fra  

 banksamordningsdirektiverne.
 Det bemærkes, at Skibskreditfonden fortsat er  

 undtaget fra bankdirektiverne, mens IRF blev omfattet, da  

 to-lags-belåningen på industriområdet blev afskaffet i  

 begyndelsen af 1990'erne.
Regeringen ser gerne, at DLR fortsat friholdes fra EU's  

 banksamordningsdirektiver, og vil drøfte dette spørgsmål  

 med EU-Kommissionen.
Såfremt DLR omfattes af EU's bankdirektiver, vil  

 DLR blive omfattet af solvensdirektivet.
Dette indebærer bl.a., at  

 reglerne for opgørelse af egenkapitalen og dermed solvenskravet bliver  

 anderledes end de regler, DLR skal opfylde i dag i henhold til DLR-loven.  

 Idet DLR hermed ikke vil kunne indregne garantikapital og grundfonde ved  

 opgørelse af kapitalkravet, er det oplyst, at kapitalkravet til DLR  

 vil øges med mellem 0,8 og 1 mia. kr.
DLR's grundfonde er tegnet af  

 Nationalbanken og pengeinstitutterne, mens garantikapitalen er stillet af  

 pengeinstitutterne.
Det må forventes, at DLR kan opnå en  

 overgangsordning, efter hvilken grundfonde og garantikapital kan medregnes.  

 De almindelige realkreditinstitutter har en tiårig overgangsperiode fra  

 1991 til 2001, hvori den solidariske hæftelse kan medregnes til  

 kapitalgrundlaget under delvis nedtrapning.
Ad nr. 2 Ændringsforslaget har til formål at  

 præcisere, at interne revisorer, som det hele tiden har været  

 tilsigtet, kan fungere i alle realkreditinstitutters koncerntilknyttede  

 virksomheder.
Ad nr. 5 Ændringen er af redaktionel karakter.
Ad nr. 8 Ændringsforslaget er en konsekvens af  

 ændringsforslag nr. 9.
Ad nr. 9 Det foreslås, at realkreditinstitutterne kan yde  

 lån til landbrugsejendomme m.v. op til 70 pct. af ejendommens  

 værdi.
 Ændringsforslaget indebærer en udvidelse af  

 realkreditinstitutternes mulighed for belåning af landbrugsejendomme  

 m.v., idet realkreditinstitutterne i dag kun kan yde lån op til 70 pct.  

 i de omhandlede ejendomme, såfremt der samtidig optages  

 indekslån, type IJ, på mindst 20 pct. af ejendommens  

 værdi.
 Ændringsforslaget indebærer, at der i loven  

 indføres samme lånegrænse på 70 pct. for DLR og de  

 almindelige realkreditinstitutter ved belåning af landbrugsejendomme  

 m.v.
Ad nr. 10 Det foreslås, at det i lovforslaget foreslåede  

 § 27, 2. pkt., udgår, da bestemmelsen begrænser  

 realkreditinstitutternes mulighed for at yde lån ud over  

 lånegrænsen mod garanti eller selvskyldnerkaution fra stat eller  

 kommune til lån til opførelse, om- og tilbygning,  

 vedligeholdelse eller opretning.
Da det kun er muligt at give lån ud  

 over lånegrænserne mod garanti eller selvskyldnerkaution fra stat  

 eller kommune, vurderes der ikke at være behov for denne  

 begrænsning.
Ad nr. 11 Som led i yderligere regelforenkling foreslås det at  

 ændre formuleringen af § 42, stk. 2. Bestemmelsen vil  

 indholdsmæssigt blive bredere end den nugældende bestemmelse,  

 hvilket imidlertid skal sammenholdes med, at blandt andet  

 værdiansættelsesreglerne vil begrænse institutternes  

 mulighed for at belåne ideelle anparter.
Ad nr. 13 Bestemmelsen har vist sig overflødig, og det  

 foreslås derfor, at den udgår.
Ad nr. 14 Det foreslås, at Industriens Realkreditfond undtages  

 for bestemmelsen i § 74, stk. 2. Begrundelsen herfor er identisk med  

 begrundelsen for undtagelsen fra § 74, stk. 4, og der kan henvises til  

 bemærkningerne herom.
Ad nr. 15 Ændringsforslaget er en følge af, at der i  

 lovforslaget er foreslået en ændret affattelse af § 77, stk. 10,  

 således at denne harmoniseres med bank- og sparekasselovens § 37 a,  

 stk. 9. I bank- og sparekasseloven findes en bestemmelse om, at  

 Finanstilsynet kan bestemme, at stk. 9 finder anvendelse i andre  

 tilfælde.
En tilsvarende bestemmelse findes ikke i realkreditloven.
 Det kan imidlertid tænkes, at  

 realkreditinstitutterne i fællesskab har en accessorisk virksomhed,  

 hvor tilsynet vil finde det mest korrekt at kræve konsolidering.
Bestemmelsen vil ligeledes kunne anvendes til at  

 kræve underkonsolidering, såfremt tilsynet finder, at der er et  

 tilsynsmæssigt behov herfor.
Der kunne f.eks. være et  

 tilsynsmæssigt behov for at kræve underkonsolidering, hvis en  

 koncern, hvor moderselskabet er et finansielt holdingselskab, ejer flere  

 forskellige finansielle delkoncerner.
Ad nr. 19 Rigsrevisionen har ved brev af 10. november 1998 til  

 Økonomiministeriet påpeget, at statsrevisorernes status som  

 revisorer af statsregnskabet i henhold til grundloven i sig selv konstituerer  

 hjemmelen til videregivelse af fortrolige oplysninger fra Finanstilsynet.  

 Rigsrevisionen finder derfor, at statsrevisorerne bør indføjes  

 i loven som berettiget til at modtage de nævnte oplysninger med  

 tavshedspligt til følge.
Rigsrevisionen er indføjet i lovforslaget som  

 berettiget til at modtage fortrolige oplysninger.
Der er i den forbindelse  

 tale om at lovfæste den hidtidige praksis, hvorefter Rigsrevisionen kan  

 indhente alle de oplysninger, som er i Finanstilsynets besiddelse, og som  

 skønnes af betydning for udførelsen af Rigsrevisionens arbejde.  

 Baggrunden for den hidtidige praksis er Rigsrevisionens deltagelse i den  

 parlamentariske kontrol med forvaltningen.
Den danske grundlov konstituerer i sig selv en hjemmel for  

 statsrevisorerne til at indhente alle de oplysninger, som er i  

 Finanstilsynets besiddelse, og som skønnes af betydning for  

 udførelsen af statsrevisorernes arbejde.
Det findes derfor  

 hensigtsmæssigt også at indføje statsrevisorerne i loven  

 som berettiget til at modtage fortrolige oplysninger fra Finanstilsynet.
Ad nr. 22 For at undgå lovgivning med tilbagevirkende kraft  

 gælder den udvidede adgang til partsstatus og partsbeføjelser i  

 henhold til bestemmelsens stk. 2-4 alene i forhold, hvor Finanstilsynets  

 afgørelser træffes efter den 20. oktober 1998.
Ad nr. 23 Ændringsforslaget er en konsekvens af  

 ændringsforslag nr. 25.
Ad nr. 25 Med ændringsforslaget ophæves DLR's eneret til  

 at yde lån på grundlag af udstedelse af realkreditobligationer i  

 intervallet 45-70 pct. af ejendommens værdi.
Ad nr. 26 Ændringsforslaget er en konsekvens af  

 ændringsforslag nr. 27.
Ad nr. 27 Med ændringsforslaget får DLR samme mulighed  

 som institutter under realkreditloven til at yde lån til mindre  

 landbrugsejendomme m.v., hvor erhvervsudøvelsen ikke er af  

 afgørende betydning for ejerens økonomi.
Ad nr. 28 Der vil fortsat ved opgørelsen af reservekravet  

 kunne ses bort fra den del af forpligtelserne, der svarer til lån, hvor  

 staten yder garanti, har overtaget debitorforpligtelsen eller har foretaget  

 indfrielser ved hjælp af andre obligationer og i andre lignende  

 tilfælde.
Der vil herudover blive fastsat regler om reduceret  

 reservekrav i tilsvarende omfang, som der gælder for  

 realkreditinstitutterne, der er omfattet af realkreditloven, for den del af  

 den cirkulerende obligationsmasse og øvrige forpligtelser, der  

 forholdsmæssigt kan henføres til boligdelen på en  

 landbrugsejendom m.v.
Ad nr. 29-31 og 33 Ændringerne er af teknisk karakter.
Ad nr. 32 Med de foreslåede ændringer i nr. 8 og 9 vil  

 der ikke være behov for overgangsbestemmelsen.
Til nr. 3 Ændringsforslaget er en konsekvens af  

 ændringforslag nr. 7 og 24. Ændringsforslaget indebærer, at  

 de lånetyper m.v., der henvises til i realkreditlovens § 36, fortsat  

 defineres i realkreditloven.
Til nr. 4 og 6 Ændringsforslaget er en konsekvens af  

 ændringsforslag nr. 7 og 24. Ændringsforslaget indebærer,  

 at den nugældende bestemmelse i realkreditlovens § 24 vedrørende  

 pålydende rente på indeksobligationer m.v. opretholdes.
Til nr. 7 og 24 Ændringsforslagene indebærer, at de regler,  

 der i dag gælder for realkreditinstitutters og DLR's mulighed for at  

 belåne landbrugsejendomme m.v., opretholdes.
 Dette indebærer, at DLR's såkaldte eneret til  

 at yde realkreditlån til landbrugsejendomme m.v. i intervallet mellem  

 45-70 pct. af ejendomsværdien opretholdes.
Til nr. 12 Ændringsforslaget er en konsekvens af  

 ændringsforslag nr. 4 og 6, som igen er en konsekvens af  

 ændringsforslag nr. 7 og 24.
Til nr. 16 Hidtidige erfaringer har vist, at det på grund af  

 tavshedsbestemmelserne i den finansielle tilsynslovgivning har været  

 svært eller umuligt at udøve en reel kontrol med  

 tilsynsmyndighederne og den ansvarlige minister.
Behovet for den  

 parlamentariske kontrol har vist sig i en række sager, herunder bl.a.  

 Spar Nord-sagen, Færøbank-sagen og senest Hafnia-sagen.
For at  

 tilgodese Folketingets muligheder for i sager af en vis betydning at kunne  

 få adgang til de fornødne dokumenter med henblik på at  

 påse, at lovgivningen overholdes, er det nødvendigt at etablere  

 en særlig parlamentarisk konstruktion, som under iagttagelse af  

 tavshedsbestemmelserne i den finansielle tilsynslovgivning sikres den  

 fornødne adgang til tilsynsmyndighedernes sagsbehandling.  

 Konstruktionen kan på grund af Finanstilsynets tavshedspligt alene  

 etableres ved lov.
En sådan lov vil være i overensstemmelse med  

 de gældende EU-forpligtelser på området.
 Der etableres et tilsynsudvalg, som har til opgave at  

 føre parlamentarisk kontrol med Finanstilsynets virksomhed.
 Hvert af de partier, der er repræsenteret i  

 Folketinget, udpeger efter nyvalg et medlem af tilsynsudvalget.
 Udvalget, der holder møde efter anmodning fra et  

 medlem, kan indhente oplysninger om alle dele af Finanstilsynets  

 tilsynsvirksomhed. Økonomiministeren er forpligtet til af egen drift  

 at orientere udvalget om sager vedrørende kriseramte institutter, der  

 er undergivet Finanstilsynets tilsyn.
 Tilsynsudvalget kan over for økonomiministeren  

 tilkendegive sin opfattelse vedrørende de spørgsmål,  

 udvalget behandler, men er i øvrigt ikke beføjet til at  

 træffe beslutninger vedrørende konkrete sager, der  

 forelægges udvalget.
 Tilsynsudvalgets medlemmer er underlagt tavshedspligt  

 efter straffelovens §§ 152-152 e med hensyn til enhver oplysning, de under  

 deres hverv bliver vidende om.
Til nr. 17 Bestemmelsen indsættes med henblik på at  

 fastslå, at Finanstilsynets tavshedspligt ikke er til hinder for, at  

 tilsynet eller økonomiministeren videregiver oplysninger til det under  

 nr. 16 foreslåede tilsynsudvalg.
Til nr. 18 Det har gentagne gange vist sig umuligt for Folketingets  

 stående udvalg at få oplysninger vedrørende de finansielle  

 institutter - oplysninger, der er nødvendige for, at lovgivningsmagten  

 kan udføre den almindelige parlamentariske kontrol med forvaltningen.  

 Det er forslagsstillernes opfattelse, at de gældende regler må  

 betragtes som værende både unødigt stramme og  

 retssikkerhedsmæssigt stærkt betænkelige.
Dette skal ses i  

 lyset af, at den skærpede tavshedspligt ifølge  

 Justitsministeriet ikke er direktivbestemt.
Det fremgår således  

 hverken af 1. eller 2. banksamordningsdirektiv, at der ikke kan videregives  

 fortrolige oplysninger til Folketingets stående udvalg, hvorfor der  

 klart er tale om en overimplementering.
Det fremgår således  

 også af advokat, dr.jur.
Jan Schans Christensens + Eneudredning om partsbegreb og tavshedspligt i  

 den finansielle tilsynslovgivning*  

 udgivet af Erhvervsministeriet i september 1996, side 101 ff., at en  

 række andre EU-lande i deres nationale lovgivning har hjemmel til at  

 videregive fortrolige oplysninger til parlamentsudvalg.
Det foreslås, at den ansvarlige minister skal kunne  

 videregive fortrolige oplysninger vedrørende kriseramte institutter  

 m.v. til Folketingets stående udvalg som led i den parlamentariske  

 kontrol med forvaltningen.
De pågældende folketingsmedlemmer, der  

 modtager oplysningerne, vil i medfør af § 98, stk. 6, blive omfattet  

 af tavshedspligten i stk. 1.
 Videregivelse af fortrolige oplysninger forudsætter,  

 at realkreditinstituttet er kriseramt og som følge heraf er  

 trådt i betalingsstandsning, overdrages, er under konkurs, likvidation  

 eller rekonstruktion.
Denne betingelse tilsigter at afgrænse de  

 tilfælde, hvor en videregivelse til Folketingets stående udvalg  

 er særlig relevant for den parlamentariske kontrol.
Finanstilsynet og  

 andre myndigheder, herunder især skattemyndighederne, vil i en  

 sådan situation være tæt involveret i afviklingen,  

 overdragelsen eller rekonstruktionen m.v. af instituttet.
Til nr. 20 Ændringsforslaget indebærer, at partsbegrebet  

 i loven udvides, således at f.eks. kunder i realkreditinstituttet  

 bliver betragtet som parter i sager, der vedrører kundens forhold i  

 realkreditinstituttet.
 Baggrunden for forslaget er, at det særlige  

 partsbegreb i de gældende finansielle love, der afskærer kunder i  

 et pengeinstitut, forsikringsselskab samt et realkreditinstitut fra  

 rettigheder, som følger af de almindeligt gældende  

 forvaltningsretlige regler, bør ændres.
De gældende regler indebærer f.eks., at en  

 kunde, der klager over et realkreditinstituts behandling, ikke kan få  

 adgang til nogen oplysninger overhovedet, selv om det faktisk er kundens  

 oplysninger, der danner grundlag for, at Finanstilsynet  

 iværksætter en nærmere undersøgelse af  

 realkreditinstituttet.
Samme kunde kan heller ikke klage over Finanstilsynets  

 afgørelse til Erhvervsankenævnet, da vedkommende ikke betragtes  

 som part, selv om afgørelsen på mange måder også  

 retter sig til kunden.
Særligt rammer disse bestemmelser de mindre  

 erhvervskunder, der heller ikke kan indbringe sagen for de private  

 ankenævn, og som derfor er tvunget til at indbringe sagen for  

 domstolene, hvilket både er tidkrævende og økonomisk meget  

 byrdefuldt.
 Det er klart, at langt størstedelen af  

 Finanstilsynets afgørelser, f.eks. for så vidt angår krav  

 til solvens, regnskab m.v., alene involverer de finansielle institutter som  

 parter, men det er forslagsstillernes opfattelse, at det ved  

 afgørelser, der også har virkning for andre end det finansielle  

 institut, bør sikres, at elementære rettigheder som klageadgang  

 og aktindsigt gælder for alle, der berøres af afgørelsen.
Dette synspunkt støttes da også af juridiske  

 eksperter; senest har således advokat, dr.jur.
Jan Schans Christensen i  

+Eneudredning om tavshedspligt og  

 partsbegreb i den finansielle tilsynslovgivning* på side 167 anført følgende  

 betragtning: +På den anden  

 side har indførelsen af det særlige partsbegreb også  

 medført, at man - uden at det er klart, om man har ønsket denne  

 virkning - i meget vid udstrækning har afskåret Finanstilsynet og  

 Erhvervsankenævnet fra på baggrund af et konkret skøn at  

 tillægge andre end de tilsynsbelagte virksomheder selv  

 partsbeføjelser som f.eks. klageadgang m.v.
Dette gælder  

 også, selv om man - som nærmere redegjort for i kapitel V - kan  

 pege på en række situationer, hvor der kunne være anledning  

 til at foretage en konkret afvejning af, om en person af særlige grunde  

 bør tillægges visse partsbeføjelser.* Følgende anføres endvidere på side 168  

 i eneudredningen: +Måtte man  

 finde en ændring af det særlige partsbegreb betimelig, taler  

 meget derfor for, at man ikke skal vende tilbage til det almindelige  

 forvaltningsretlige partsbegeb, men snarere finde et andet  

 afgrænsningskriterium end det i dag anvendte.
Overvejelser om et  

 ændret, men fortsat begrænset partsbegreb bør formentlig  

 inddrage en konkret vurdering, tilfælde for tilfælde, af behovet  

 for tildeling af (visse) partsbeføjelser til andre berørte  

 interesser end de tilsynsbelagte virksomheder.
Sådanne overvejelser  

 kunne måske mest hensigtsmæssigt ske under medvirken af de  

 berørte branche- og forbrugerorganisationer som led i en mere  

 overordnet vurdering af det klagesystem, som findes i den finansielle sektor.  

 Under alle omstændigheder bør man efter min opfattelse - om ikke  

 andet så af ordensmæssige grunde - præcisere i  

 tilsynslovene, at den, til hvem en af Finanstilsynet truffet afgørelse  

 retter sig, naturligvis har partsstatus i relation til afgørelsen,  

 også selv om den pågældende ikke er en tilsynsbelagt  

 virksomhed.* Forslaget indebærer, at det ikke kun er  

 realkreditinstituttet, der anses som part i de sager, hvori Finanstilsynet  

 træffer afgørelser, men at tillige andre, som f.eks. kunder i  

 realkreditinstituttet, som Finanstilsynets afgørelse retter sig til,  

 er parter i forhold til sagen.
Partsstatus betyder, at de gældende  

 forvaltningsretlige regler om partshøring, aktindsigt og klageadgang  

 også finder anvendelse for disse.
Dette betyder f.eks., at klageren  

 skal betragtes som part i de tilfælde, hvor Finanstilsynet på  

 baggrund af en konkret klage iværksætter en undersøgelse  

 af, hvorvidt et realkreditinstitut har levet op til reglerne om god skik og  

 praksis.
Endvidere skal tillige f.eks. kunder, der på grund  

 af en afgørelse fra Finanstilsynet bliver berørt af  

 afgørelsen - selv om selve afgørelsen formelt set alene er  

 rettet mod instituttet - også betragtes som part.
Det må i  

 øvrigt i de enkelte sager bero på en konkret vurdering af sagen,  

 herunder afgørelsens art, hvem der i den enkelte sag efter den  

 foreslåede bestemmelse skal betragtes som parter.
Det bemærkes  

 dog, at kunder, der efter forvaltningslovens almindelige partsbegreb ikke  

 ville kunne opnå partsstatus, heller ikke efter lovforslagets  

 bestemmelser vil kunne få det, ligesom det heller ikke er alle, der har  

 en +interesse* i en sag, der vil kunne opnå  

 partsstatus.
Til nr. 21 Advokat, dr.jur.
Jan Schans Christensen anfører i  

 sin eneudredning, side 144:
+ Den foreslåede bestemmelse åbner mulighed for,  

 at Finanstilsynet under særlige omstændigheder tillige kan give  

 kunder m.fl. en eller flere partsbeføjelser.
Anvendelsen af  

 bestemmelsen forudsætter, at der er tale om en sag, der vedrører  

 tilsynet med, at realkreditinstitutter drives i overensstemmelse med redelig  

 forretningsskik og god realkreditinstitutpraksis, samt at sagen har en  

 direkte og væsentlig betydning for den pågældende.  

 Partsbeføjelser efter denne bestemmelse kan ikke tilkendes juridiske  

 og fysiske personer i deres egenskab som nævnt i stk. 2 og 3.
Finanstilsynet er ikke klageinstans for kunders klager  

 over realkreditinstitutter.
Privatkunder kan få deres klager over et  

 realkreditinstitut behandlet i Realkreditankenævnet og erhvervskunder  

 hos domstolene.
Langt de fleste kundeklager henhører under  

 Realkreditankenævnet eller domstolene, allerede fordi klagen  

 vedrører forhold uden for Finanstilsynets kompetence, f.eks.  

 formueretlige tvister.
Finanstilsynet kan således kun skride ind over for  

 en generel eller principiel adfærd i strid med god  

 realkreditinstitutpraksis, hvis der er tale om en praksis fra  

 realkreditinstituttets side og ikke blot en adfærd i et  

 enkeltstående tilfælde.
Der kan dog forekomme tilfælde,  

 hvor det påklagede forhold kan tages op af tilsynet på baggrund  

 af et enkeltstående tilfælde, forudsat at tilfældet er  

 udtryk for en generel adfærd i strid med redelig forretningsskik.
Når Finanstilsynet tager en sag op vedrørende  

 redelig forretningsskik og god realkreditinstitutpraksis, har det hidtil  

 alene været det berørte realkreditinstitut, som blev inddraget  

 som part i sagen.
Da det imidlertid ikke kan afvises, at der i konkrete sager  

 af den her omhandlede beskaffenhed kan være forhold, som har direkte og  

 væsentlig betydning for en kunde m.fl., foreslås det med denne  

 bestemmelse, at der tillægges tilsynet adgang til - gennem et konkret  

 skøn inden for rammerne af bestemmelsen - at tillægge kunden  

 m.v. visse partsbeføjelser.
Det forhold, at sagen skal have væsentlig betydning  

 for kunden m.fl., er udtryk for, at der skal indlægges et  

 væsentlighedskriterium i tilsynets skøn.
Ved vurderingen af, om  

 partsbeføjelser skal gives, skal Finanstilsynet foretage en afvejning  

 af  f.eks. kundens interesse i at kunne benytte kendskab til sagens  

 dokumenter og hensynet til beskyttelsen af fortrolige oplysninger om de  

 virksomheder, der er under tilsyn.
 Endelig skal Finanstilsynet foretage en afgrænsning  

 af, hvilken del af sagen der vedrører den pågældende.  

 Tildeling af partsbeføjelser efter stk. 4 forudsætter, at sagen  

 kan afgrænses.
 Da Finanstilsynet selv er nærmest til at foretage en  

 afvejning af de berørte interesser, foreslås det, at kompetencen  

 til at træffe afgørelse om en eller flere partsbeføjelser  

 ligger hos Finanstilsynet.
 I tilfælde, hvor Finanstilsynet har taget en sag op  

 vedrørende et realkreditinstituts overholdelse af redelig  

 forretningsskik og god realkreditinstitutpraksis, og hvor klageren ikke  

 tillægges en eller flere partsbeføjelser, vil tilsynet holde  

 klageren underrettet om sagens eventuelle videre forløb, i det omfang  

 tavshedspligten giver mulighed herfor.
Finanstilsynets afslag på at tage en sag op efter  

 generalklausulen i lovens § 1, stk. 6, kan indbringes for  

 Erhvervsankenævnet, jf. lovens § 100, stk. 3. Det samme gælder,  

 for så vidt angår tilsynets afgørelser om tildeling af  

 partsbeføjelser.
Tilsynet vil indrette sin praksis herefter og i  

 øvrigt tilrettelægge den interne koordination, så den  

 sikrer en ensartet praksis.
