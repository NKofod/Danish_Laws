Nr LSF 2 Forslag til Lov om ophævelse af lov om tilskud til arbejdsgivernes  

 betaling af arbejdsmarkedsbidrag Fremsat af Svend Auken (S) Jytte Andersen (S) Bakholt (S) Ole Vagn  

 Christensen (S) Søren B.
Jørgensen (S) Kaj Poulsen (S) Joanna Rønn (S)  

 Taanquist (S) den 7. oktober 1986 Vedtaget ved tredjebehandling den 18. december 1986 Lov nr 941 af 23/12/1986 § 1 Stk. 1. Lov nr. 138 af 6. april 1985 om tilskud til arbejdsgivernes betaling af arbejdsmarkedsbidrag ophæves.
Stk. 2. Der ydes sidste gang tilskud til arbejdsgivernes betaling af arbejdsmarkedsbidrag med forfaldsdag 1. januar 1987. ATP-bidrag, der er indbetalt efter 15. december 1986, kan ikke danne grundlag for beregning af tilskud.
§ 2 Loven træder i kraft ved bekendtgørelsen i Lovtidende.
Oprindeligt fremsat lovforslag Blad nr 2 § 1 Lov nr. 138 af 6. april 1985 om tilskud til arbejdsgivernes betaling af arbejdsmarkedsbidrag ophæves 1. januar 1987.
§ 2 Loven træder i kraft ved bekendtgørelsen i Lovtidende.
BEMÆRKNINGER TIL LOVFORSLAGET Lovforslaget er en uændret genfremsættelse af et i folketingssamlingen 1985-86 fremsat forslag (se Folketingstidende 1985-86, forhandlingerne sp. 80 og 1131, samt tillæg A sp. 617).
Den 30. marts 1985 vedtog et flertal ved 3. behandling forslag til lov om tilskud til arbejdsgivernes betaling af arbejdsmarkedsbidrag.
 Loven betyder et årligt arbejdsgivertilskud på 2.150 kr. pr.
 lønmodtager for hvem der indbetales fuldt ATP-bidrag.
 Statens udgift til ordningen er i 1987 skønnet at udgøre 2,5 mia kr.
En ophævelse af loven sikrer finansiering af socialdemokratiets forslag til folketingsbeslutning om regulering af efterløns- og dagpengesatser samt afskaffelse af 70 pct.-trinnet i efterlønsordningen.
