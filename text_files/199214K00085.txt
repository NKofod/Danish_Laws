Nr BTL 85 Betænkning over Forslag til lov om ændring af lov om gymnasiet m.v.  

 (Afskaffelse af betaling for fotokopier m.v.)   

 Nr L 85 1992-93, 1. samling Afgivet af Uddannelsesudvalget Afgivet: 19930427 Udvalget har behandlet lovforslaget i en række møder og har herunder  

 stillet spørgsmål til undervisningsministeren, som denne har besvaret  

 skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danske Gymnasieelevers Sammenslutning, Gymnasieelevernes Landsorganisation, Pædagogisk Råd ved Tårnby Gymnasium, Skolebestyrelsen ved Amtsgymnasiet i Roskilde og Skolebestyrelsen ved Viborg Amtsgymnasium.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

forkastelse ved 3. behandling.
Et flertal inden for flertallet (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) finder lovforslaget unødvendigt.
Der er tale om  

 ordninger, som kan ændres administrativt.
Betalingsordningerne er dele af  

 tidligere indgåede forlig, som regeringen i forbindelse med forhandlingerne  

 om finansloven for 1994 er indstillet på at forhandle en ændring af for så  

 vidt angår kopiafgiften, men til gengæld for hele ungdomsuddannelsesområdet.
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til vedtagelse med de  

 stillede ændringsforslag.
Et mindretal inden for mindretallet (Fremskridtspartiets medlem af  

 udvalget) er principielt tilhænger af, at der opkræves brugerbetaling for  

 forbrug af bestemte kollektive goder.
Imidlertid er det i den forbindelse  

 vigtigt at understrege, at såfremt der er tale om at indføre brugerbetaling  

 på offentlige ydelser, der hidtil har været leveret som såkaldte  

 gratisydelser, bør brugerbetalingen ledsages af en modsvarende  

 skattelettelse, ellers vil brugerbetaling principielt fungere som  

 »dobbeltbetaling« eller »dobbeltbeskatning«.
Når det  

 foreliggende lovforslag har sympati hos Fremskridtspartiet, er det derfor  

 ikke af pricipielle grunde, men derimod, fordi den måde, den aktuelle  

 brugerbetaling er gennemført på, ikke tilfredsstiller de rimelige krav,  

 Fremskridtspartiet stiller til nye initiativer vedrørende offentlige ydelser.  

 Den nuværende brugerbetaling ligner mere en camoufleret skattestigning.
 ÆndringsforslagAf et mindretal (SF), tiltrådt af et  

mindretal (FP):
 Til titlen 1) Titlen affattes således:
»Forslag til Lov om ændring af lov om gymnasiet m.v., lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., lov om grundlæggende social- og sundhedsuddannelser inden for  

 bistands-, pleje- og omsorgsområdet m.v., lov om erhvervsuddannelser og lov  

 om de erhvervsgymnasiale uddannelser til højere handelseksamen og højere  

 teknisk eksamen (Afskaffelse af betaling for fotokopier)».Til § 1 2) Nr.  

 1 udgår.
 3) Nr. 2 affattes således:
»2. § 17, stk. 3, 2.pkt., ophæves.« Ny paragraf 4) Efter § 1 indsættes som ny paragraf:
 » § 01 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 442 af 2. juni 1992, foretages følgende ændringer:
 1.  § 29, stk. 3, 2.pkt., ophæves.
2. § 29 a ophæves.« Ny paragraf 5) Efter § 1 indsættes som ny paragraf:
 » § 02 I lov om grundlæggende social- og sundhedsuddannelser inden  

 for bistands-, pleje- og omsorgsområdet m.v., jf. lovbekendtgørelse nr. 671  

 af 29. juli 1992, foretages følgende ændring:
 1.  § 18, stk. 3, 2. og 3.pkt., ophæves.
2. § 18 a ophæves.« Ny paragraf 6) Efter § 1 indsættes som ny paragraf:
 » § 03 I lov om erhvervsuddannelser, jf. lovbekendtgørelse nr. 668  

 af 29. juli 1992, som ændret ved lov nr. 1091 af 23. december 1992, foretages  

 følgende ændring:
§ 19 a, stk. 3, 2.pkt., ophæves.« Ny paragraf 7) Efter § 1 indsættes som ny paragraf:
 » § 04 I lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse nr. 684 af  

 29. juli 1992, foretages følgende ændring:
§ 15, stk. 3, 2.pkt., ophæves.« Bemærkninger Til nr. 1 Ændringsforslaget er en konsekvens af de under nr. 4-7 stillede  

 ændringsforslag.
 Til nr. 2-3 Det foreslås, at lovforslaget indsnævres til kun at omfatte  

 afskaffelse af kopiafgiften.
 Til nr. 4-7 Som bebudet i bemærkningerne til lovforslaget stilles der  

 ændringsforslag, der udvider lovforslaget til at omfatte alle  

 ungdomsuddannelser.
