 I medfør af § 4 i lov nr. 166 af 29. marts 1974 om grundforbedringslån  

 fastsættes:
§ 1.  Grundforbedringslån med fortrinspant kan ydes  

 til dækning af samtlige omkostninger, herunder kurstab, ved planlægning og  

 gennemførelse af de i lovens § 1 nævnte arbejder.
Ved beregning af lånets  

 størrelse bortses dog fra vederlag for eget arbejde, medmindre dette er  

 udført efter forudgående aftale med den i medfør af § 3, stk. 1, udnævnte  

 tilsynsførende.
 Stk. 2.  Ved mekaniske vandingsanlæg kan lån med  

 fortrinspant alene ydes til de dele af anlægget, som nedgraves i jorden eller  

 på anden måde bringes i varig fast forbindelse med ejendommen.
 § 2.  Ansøgning om godkendelse af fortrinspant for et  

 grundforbedringslån skal indgives på blanketter, der fås hos  

 jordbrugskommissionerne.
Stk. 2.  Ansøgningen skal være ledsaget af en på  

 ansøgerens bekostning udarbejdet plan med bekostnings- og  

 rentabilitetsoverslag for det påtænkte grundforbedringsarbejde.
Planen skal  

 indeholde en erklæring om anlæggets fordelagtighed i forhold til de dermed  

 forbundne udgifter.
Planer og overslag m.v. skal være udarbejdet af personer,  

 som af statens jordlovsudvalg anerkendes som sagkyndige på det pågældende  

 område.
 Stk. 3.  For merglings- og kalkningsarbejders  

 vedkommende skal planen være bilagt kort eller rids, hvorpå jordbundens  

 kalktilstand (herunder reaktionstal) samt de i planen foreslåede kalk- eller  

 mergelmængder er anført.
§ 3.  Tilsyn med, at grundforbedringsarbejdet udføres  

 forsvarligt i overensstemmelse med den godkendte plan, føres på låntagerens  

 bekostning af en af jordbrugskommissionen udnævnt sagkyndig.
Den  

 tilsynsførende må ikke være økonomisk interesseret i arbejdets udførelse  

 eller materialeleverance eller stå i tjenesteforhold til entreprenøren eller  

 leverandøren af materialer.
Stk. 2.  Når arbejdet er afsluttet, udarbejder den  

 tilsynsførende endelig regnskabsopgørelse og sender denne til låntageren.  

 Bekræftet afskrift af opgørelsen tillige med erklæring om arbejdets  

 forsvarlige udførelse i overensstemmelse med planen sendes til vedkommende  

 jordbrugskommission.
Efter eventuel besigtigelse påtegner  

 jordbrugskommissionen afskriften erklæring om godkendelse af udgifterne.
Den  

 således påtegnede afskrift sendes til långiveren, hvorefter lånet eller dets  

 rest, jfr. § 4, kan udbetales til dækning af de godkendte udgifter.
Såfremt  

 hele lånesummen ikke er medgået til arbejdets udførelse, forsyner kreditor  

 pantebrevet med nedskrivningspåtegning, der tinglyses.
Jordbrugskommissionen  

 skal sikre sig dokumentation for, at nedskrivningspåtegningen er tinglyst  

 behørigt.
 Stk. 3.  Til regnskabsopgørelsen anvendes en særlig  

 blanket, der fås hos jordbrugskommissionerne.
 § 4.  Til dækning af udgifter til arbejdsløn og  

 materialer kan der med den tilsynsførendes godkendelse udbetales forskud af  

 lånesummen, når pantebrev er behørigt tinglyst i overensstemmelse med lovens  

 § 2, og der inden hver forskudsudbetaling er udført arbejde for et større  

 beløb end forskuddet, og arbejdet er forsvarligt udført efter den godkendte  

 plan.
 § 5.  Bekendtgørelsen træder i kraft ved  

 offentliggørelsen i Lovtidende.
 Landbrugsministeriet, den 29. april  

 1974.
P.
M.
V.
Vald.
Hornslet.
/K.
Barnekow.
