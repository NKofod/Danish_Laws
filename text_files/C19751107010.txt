Ligningsrådet har i medfør af skattekontrollovens § 8 D vedtaget at  

 pålægge domstolene at give de skattelignende myndigheder oplysninger om de  

 skattepligtige beløb, der i henhold til § 1 i bekendtgørelse nr. 154 af 19.  

 april 1971 udbetales til nævninger, domsmænd, sagkyndige retsmedlemmer, jfr.  

 retsplejelovens kapitel 9, 9 a og 9 b, og lægdommere i boligretterne.
Det  

 bemærkes i denne forbindelse, at godtgørelse for fravær fra hjemmet om natten  

 (50 kr.) ikke er skattepligtig indkomst for modtageren.
 Oplysningerne skal indsendes første gang omfattende indkomståret 1976,  

 hvilket efter de gældende frister vil sige senest den 20. januar 1977. De  

 skal indsendes til ligningsmyndigheden i den kommune, hvori det enkelte  

 embede er beliggende, på samme måde som oplysning om løn m.v.
Til brug ved meddelelse af de pågældende oplysninger anvendes formular S  

 74, som udfyldes med oplysninger om modtagerens Cpr.nr., bopælskommune,  

 stilling, fulde navn og fuldstændige private postadresse samt embedets  

 CIR.nr., navn, adresse og telefonnummer.
Det oplysningspligtige beløb opføres  

 i oplysningssedlens rubrik 36 (vederlag, honorar, dagpenge m.v., der er  

 B-indkomst.
 P.M.V.
 E.B.
