Opkrævningsfunktionerne vedrørende afgift til staten i henhold til  

 ligningslovens § 14C af beløb, der frigives efter boligreguleringslovens §  

 33, stk. 3, i anledning af den berettigedes død, konkurs eller tvangsakkord  

 varetages fra og med den 1. september 1978 af statsskattedirektoratet.
I det  

 følgende angives de retningslinier, der herefter skal følges vedrørende  

 afgiftens beregning og indeholdelse m.v.
Retningslinierne afløser fra det  

 nævnte tidspunkt de ved cirkulære nr. 201 af 28. september 1967 fastsatte  

 retningslinier.
 1. Afgiftens beregning og indeholdelse.
 Ved udbetalingen af afgiftspligtige beløb påhviler det Grundejernes  

 Investeringsfond, Nørre Voldgade 12A, 1358 københavn K., at give boets  

 vedkommende underretning om, hvordan afgiften er beregnet, samt om adgangen  

 til at få afgiftsberegningen efterprøvet, jfr. reglerne i ligningslovens §  

 14D.
 Afgiften beregnes af Grundejernes Investeringsfond, der tillige indeholder  

 afgiftsbeløbet og inden 4 uger efter indeholdelsen indbetaler dette til  

 statsskattedirektoratet, regnskabs- og opkrævningsafdelingen, postboks 100,  

 3460 Birkerød.
 Samtidig med indbetalingen til statsskattedirektoratets regnskabs- og  

 opkrævningsafdeling skal Grundejernes Investeringsfond fremsende en  

 afgiftsanmeldelse, hvortil blanketter kan rekvireres hos  

 statsskattedirektoratets blanketadministration, postboks 100, 3460 Birkerød.
 Afgiftsanmeldelsen udfyldes i 4 eksemplarer, hvoraf 1 sendes til den  

 afgiftspligtige, 1 til statsskattedirektoratets interne revision og 1 til  

 statsskattedirektoratets regnskabs- og opkrævningsafdeling.
 Sker indbetaling efter udløbet af den fastsatte frist på 4 uger, må der  

 svares renter af afgiftsbeløbet fra fristens udløb med den rentesats, der  

 gælder ved for sen indbetaling af beløb, som de indeholdelsespligtige skal  

 indbetale efter kildeskatteloven, jfr. denne lovs § 63, stk. 2.
 2. Påklage af afgiftsberegningen.
I tilfælde, hvor afgiftsberegningen har været påklaget til skatterådet  

 eller landsskatteretten, sender den myndighed, der har afsagt kendelsen,  

 underretning til klageren og Grundejernes Investeringsfond.
Landsskatteretten  

 underretter tillige vedkommende skatteråd.
Går afgørelsen ud på, at den beregnede afgift skal nedsættes, anmoder  

 skatterådet statsskattedirektoratets regnskabs- og opkrævningsafdeling om at  

 udbetale det for meget indeholdte beløb til klageren tillige med  

 rentegodtgørelse beregnet fra indeholdelsesdatoen.
Skatterådet sender en  

 genpart af afgangsordren til statsskattedirektoratets interne revision,  

 postboks 999, 3460 Birkerød.
Medfører afgørelsen en forhøjelse af den beregnede afgift, sender  

 skatterådet tilgangsordre til statsskattedirektoratets regnskabs- og  

 opkrævningsafdeling og en genpart til statsskattedirektoratets interne  

 revision.
Statsskattedirektoratet foranlediger det for lidt erlagte beløb  

 opkrævet med en betalingsfrist på 4 uger hos den, der har modtaget  

 udbetalingen.
Opkrævningen skal indeholde oplysning om, at der ved betaling  

 efter fristens udløb må svares rente af det for lidt erlagte beløb med samme  

 rentesats som bestemt i kildeskattelovens § 63, stk. 2, samt om, at beløb,  

 der ikke indbetales rettidigt, vil blive søgt inddrevet ved udlæg.
 Opkrævningen og inddrivelsen sker i øvrigt efter de for inddrivelse af  

 personlige skatter sædvanligt gældende regler.
 3. Kontroloplysninger samt kommunernes andel af  

 afgiften.
 Statsskattedirektoratet foranlediger kontroloplysninger fra  

 afgiftsanmeldelserne udsendt til de afgiftspligtiges ligningsmyndigheder.
Statsskattedirektoratet foretager endvidere beregning og afregning af  

 kommunernes andel af afgiften.
Samtidig med afregningen sender direktoratet  

 en fortegnelse til kommunerne over de dem tilkommende andelsbeløb.
 4. Ikrafttrædelse.
 Reglerne i dette cirkulære har virkning fra og med den 1. september 1978,  

 således at afgiftsanmeldelser, der fremkommer fra og med denne dato, skal  

 sendes til statsskattedirektoratet.
 Skattedepartementet, den 24. august  

 1978.
HANS P.
GØTRIK.
 /Niels Opstrup.
