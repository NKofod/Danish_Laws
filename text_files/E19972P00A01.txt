A.A.1 Bruttoindkomsten A.A.2 Periodespørgsmål A.A.3 Personlig indkomst og kapitalindkomst A.A.4 Beskatning af ægtefæller A.A.5 Børns beskatning A.A.1 Bruttoindkomsten A.A.1.1 SL § 4, 5, 6 Indkomstbegrebet Udgangspunktet for opgørelsen af den skattepligtige indkomst er SL §§ 4-6.
SL's indkomstbegreb bygger på et nettoindkomstprincip, hvorefter det er  

 bruttoindkomsten med fradrag af de udgifter, der er afholdt for at erhverve  

 indkomsten, som skal beskattes.
SL §§ 4-6 er fra 1922 og er ved senere  

 lovgivning ændret og suppleret i betydelig omfang.
Dog er §§ 4-6 fortsat i  

 det væsentlige udtryk for dansk skatterets hovedregler om opgørelsen af den  

 skattepligtige indkomst.
Det beløb, der er grundlag for beregningen af den  

 almindelige indkomstskat kaldes den skattepligtige indkomst.
Selv på de  

 punkter, hvor SL §§ 4-6 er ændret eller suppleret kan bestemmelserne fortsat  

 have selvstændig betydning som beskatningshjemmel.
Efter SL §§ 4 og 6 er den skattepligtige indkomst differencen mellem på  

 den ene side de skattepligtige bruttoindtægter jf.
SL § 4 og på den anden  

 side de fradragsberettiget bruttoudgifter jf.
SL § 6. Den skattepligtige  

 indkomst er altså en nettostørrelse.
SL § 4 opstiller den almindelige  

 hovedregel for beregningen af bruttoindkomsten.
Efter SL § 4 skal alle  

 indtægter, såvel engangsindtægter som tilbagevendende indtægter medregnes ved  

 indkomstopgørelsen.
Det er således principielt uden betydning, om indtægten  

 er resultat af positive indkomstbestræbelser (fx virksomhed som lønmodtagere  

 eller selvstændig erhvervsdrivende) eller en uventet erhvervelse (fx en  

 gevinst eller gave). Bestemmelsen indeholder ikke en udtømmende opremsning.
Skattepligten omfatter alle erhvervelser af økonomisk værdi.
Det er derfor  

 uden betydning om indtægten fremtræder i form af penge eller andet aktiv af  

 økonomisk værdi.
 Som en undtagelse fra SL § 4 opregnes i SL § 5 en række indtægter, der  

 ikke er skattepligtige selv om dette måtte følge af SL § 4. Herudover  

 indeholder den øvrige skattelovgivning undtagelser til SL § 4. I det følgende  

 omtales nogle mere specielle former for indtægter.
 Hvad angår indkomstopgørelsen efter aktieavancebeskatningsloven henvises  

 til LVS afsnit G.
 A.A.1.2 Nedslag for renteindtægter mv.
Adgangen til nedslag for rente- og pensionsindtægter er ophævet fra og med  

 indkomståret 1994 jf. lov nr. 480 af 30 jun. 1993. Personer, der ved udgangen  

 af indkomståret 1993 var fyldt 67 år er dog fortsat berettiget til nedslag i  

 skatteansættelsen for renteindtægter mv. gennem en overgangsordning, der  

 gradvist reducerer nedslaget beregnet i 1993, til endeligt ophør fra og med  

 indkomståret 1999. For indkomståret 1994 udgør rentenedslaget det samme beløb  

 som beregnet i 1993. For indkomståret 1995 nedsættes det i 1993 beregnede  

 beløb med 700 kr.
For indkomståret 1996 nedsættes det i 1993 beregnede beløb  

 med 1.400 kr.
For 1997 nedsættes nævnte beløb med 2.100 kr. og for 1998  

 nedsættes beløbet med 2.800 kr.
For ægtefæller medfører overgangsordningen at  

 1993 nedslaget - beregnet for den enkelte ægtefælle på grundlag af fordeling  

 af renteindtægterne - fastfryses.
Ved skilsmisse eller dødsfald vil nedslaget  

 for den enkelte forblive som beregnet i 1993.
A.A.1.3 Skattefri indtægter En række indtægter er i særlovgivningen fritaget for skattepligt, hvor  

 dette ikke følger af SL's regler.
A.A.1.3.1 LL § 7 LL § 7 hjemler skattefrihed for indtægter af vidt forskellig karakter,  

 uden at skattefriheden bygger på noget fælles synspunkt.
Det drejer sig dels  

 om nogle understøttelser og hædersgaver til deltagerne i de to verdenskrige  

 og disses efterladte, dels om en række socialt eller medicinsk betingede  

 ydelser og endelig om nogle ydelser, hvis størrelse er fastsat under hensyn  

 til skattefriheden:
§§ 7 litra a og 7 litra v Indsamlede hædersgaver, hæderspriser, der udbetales i henhold til  

 Nobelstiftelsens Grundstadgar, samt hæderspriser ydet som et uansøgt  

 engangsbeløbaf mellemstatslige organisationer og institutioner, hvori Danmark  

 deltager eller er medlem, når hædersprisen udelukkende har karakter af en  

 anerkendelse af modtagerens fortjenester.
§§ 7 litra b-7 litra h samt §§ 7 litra k-7 litra m Hædersgaver og understøttelser med oprindelse i de to verdenskrige eller  

 større skibskatastrofer.
En skatteyder havde fra Norge i henhold til de norske krigspensionslove  

 fået tillagt en løbende månedlig ydelse som følge af en under den 2.  

 verdenskrig pådraget lidelse.
Ydelserne kunne ikke sidestilles med de i LL §  

 7, litra h, omhandlende skattefrie ydelser i henhold til lov nr. 475 af 1.  

 okt. 1945 om erstatning til besættelsestidens ofre, idet skattefriheden i  

 henhold til nævnte bestemmelse i LL ikke omfatter løbende ydelser.
§ 7 litra i Invaliditetsbeløb, invaliditetsydelser og førtidsbeløb, samt personlige  

 tillæg og invaliditets-, bistands- og plejetillæg, der udbetales i henhold  

 til lov om social pension.
Hjemmelen til skattefrihed for tillæg til pensionister efter § 72 c i lov  

 om social pension, findes ligeledes i LL § 7 litra i.
Tillægget ydes som  

 kompensation til pensionister, der bor i kommuner med en høj skatteprocent,  

 og kan ydes til både enlige og gifte pensionister.
§ 7 litra j Ydelser, der af offentlige myndigheder og institutioner udredes i henhold  

 til lov om social bistand til dækning af visse nærmere bestemte udgifter for  

 modtageren.
Skattefriheden omfatter understøttelser og tilsvarende ydelser  

 efter bistandsloven i de tilfælde, hvor de sociale myndigheder på  

 skønsmæssigt grundlag yder hjælpen efter behov.
Endvidere er ydelser efter  

 bistandslovens § 37 a og 47 a skattefrie samt støtte, der af disse  

 myndigheder og institutioner ydes i henhold til bestemmelser i anden  

 lovgivning, hvorefter støtten opgøres på grundlag af beregninger efter lovens  

 § 37 a.
Se endvidere skm. cirk. nr. 72 af 17. apr. 1996, pkt. 2.1.10 og  

 A.B.4.2.1.
§ 7 litra o Beløb, der hidrører fra udbetaling af beboerindskud i almene boliger.
§ 7 litra p Børnetilskud, forskudsvis udbetaling af børnebidrag og af bidrag i  

 anledning af dåb og konfirmation er ligeledes skattefri.
Tilsvarende gælder  

 for flerbørnstilskud og adoptionstilskud i henhold til § 10a og § 10b i lov  

 om børnetilskud og forskudsvis betaling af børnebidrag.
§ 7 litra r og 7 litra s Visse udbetalinger, hvis størrelse er fastsat af det offentlige under  

 hensyntagen til skattefriheden.
Det gælder ydelser til dækning af merudgifter  

 for personer udsendt af den danske stat til tjeneste i udlandet, herunder  

 ydelser udbetalt af EU-Kommisionen til personer med midlertidig  

 udstationering ved denne, samt værdien af soldaters frie ophold.
§ 7 litra t Erstatninger, der udredes i henhold til forligsaftale af 5. nov. 1969  

 mellem det svenske aktieselskab Astra og repræsentanter for neurosedynskadede  

 børn (thalidomidskadede børn).
§ 7 litra u Statslig godtgørelse udbetalt til HIV-smittede personer eller disses  

 efterladte, når godtgørelsen ydes i sammenhæng med, at de pågældende er  

 blevet behandlet ved danske sygehuse eller er smittet af personer, der er  

 blevet behandlet ved danske sygehuse.
 Skattefritagelsen gælder også for støtte, der udbetales af  

 Blødererstatningsfonden til blødere, der efter behandling med blodprodukter  

 ved danske sygehuse er blevet konstateret HIV-smittede, eller til disses  

 efterladte (jf. lov nr. 440 af 14. jun. 1995 (Lov om  

 Blødererstatningsfonden)).
§ 7 litra x Engangsbeløb efter lov om arbejdsskadeforsikring, lov om erstatning til  

 tilskadekomne værnepligtige m.fl. og lov om erstatning for  

 vaccinationsskader.
Bestemmelsen omfatter alene de engangsbeløb, der  

 udbetales ved udgangen af den måned, hvori den erstatningsberettigede fylder  

 67 år.
§ 7 litra z Ydelser til en person fra en fond, stiftelse, forening mv., som er  

 godkendt af socialministeren, og hvis formål er at støtte socialt eller  

 sygdomsbekæmpende arbejde.
Ydelser fra en fond mv., der overstiger 5.000 kr.  

 inden for et kalenderår, medregnes dog til den skattepligtige indkomst med  

 den del af værdien, der overstiger 5.000 kr.
Se skm. cirk. nr. 72 af 17. apr.  

 1996, pkt. 2.1.23.
§ 7 litra æ Eftergivet studiegæld efter kapitel 3 i lov om tilskud til afvikling af  

 studiegæld og endvidere for eftergivet for meget udbetalt uddannelsesstøtte  

 efter lov om statens uddannelsesstøtte (jf. lov nr. 214 af 29. mar. 1995).
§ 7 litra ø Tilskud i henhold til kap. 4 i lov om folkehøjskoler, landbrugsskoler,  

 husholdningsskoler og efterskoler til personer, som når tilskuddet modtages,  

 opfylder aldersbetingelsen efter lov om social pension for at modtage  

 folkepension, som modtager eller får forskud på førtidspension, eller som  

 modtager invaliditetsydelse med bistand eller plejetillæg.
§ 7 litra å Bidrag efter lov om hjemmeservice.
 Udenlandske socialforsikringsydelser mv.
 Udenlandske socialforsikringsydelser og erstatninger udbetalt i henhold  

 til udenlandsk ulykkesforsikringslovgivning er ikke omfattet af  

 skattefritagelsesbestemmelserne i LL § 7, se lsr. 1981.52 og 1982.188.
A.A.1.3.2 LL §§ 7 F og 7 G Ifølge LL § 7 F skal en række ydelser til boligstøtte ikke medregnes i  

 indkomsten, *fx tilskud til bygningsejere til installationsarbejder som nævnt  

 i § 4, stk. 1, nr. 1, i lov om Elsparefonden og tilskud til forbrugere ved  

 køb af nye energieffektive apparater og udstyr som nævnt i § 4, stk. 1, nr.  

 3, 2. pkt., i samme lov.* Den del af udgifterne, som svarer til de skattefri tilskud mv., kan ikke  

 fradrages ved indkomstopgørelsen eller medregnes ved opgørelsen af grundlaget  

 for skattemæssige afskrivninger og medregnes ikke til anskaffelsessummen ved  

 opgørelse af skattepligtig fortjeneste ved afståelse af fast ejendom.
 Ifølge LL § 7 G skal beløb, der udloddes fra en andelsboligforening til  

 andelshaverne, ikke medregnes ved indkomstopgørelsen i det omfang beløbet  

 hidrører fra et tilskud i henhold til byfornyelses- og boligforbedringslovens  

 § 56, stk. 1, eller saneringslovens § 64 c.
 En udførlig redegørelse om disse bestemmelser findes i skm. cirk. nr. 72  

 af 17. apr. 1996, pkt. 2.6 og 2.7.
LL § 7 I Beløb, der af staten udbetales som inflationsgaranti i forbindelse med  

 Danmarks Skibskreditfonds udstedelse af indeksregulerede obligationer til  

 finansiering af ny- og ombygning af skibe, er ifølge LL § 7 I skattefri for  

 låntager.
Se lov nr. 209 af 28. apr. 1993 om visse tidsmæssige betingelser  

 knyttet til aftale- og leveringstidspunkt.
LL § 7 J Afdragsbidrag, der efter § 13 i lov om refinansiering af realkreditlån mv.  

 i landbrugsejendomme og §§ 2b-2d i lov om indeksregulerede realkreditlån af  

 staten ydes til jordbrugslån, er ifølge LL § 7 J skattefri for låntager.
 Afdragsbidrag ydet i henhold til § 6, stk. 1, jf. stk. 3 i lov nr. 850 af  

 20. dec. 1989 om Dansk Landbrugs Realkreditfond er ligeledes skattefri for  

 låntager.
LL § 7 K Legater, der er betinget af, at de anvendes til studierejser i udlandet, Færøerne og Grønland, er indkomstskattefri for modtageren, i det omfang de  

 medgår til dækning af sædvanlige udgifter til rejse mellem Danmark og  

 studiestedet, sædvanlige meromkostninger ved opholdet på studiestedet samt  

 dokumenterede udgifter til betaling af undervisning, deltagerafgifter og  

 lign., herunder betaling for kurser i studiestedets sprog.
LL § 7 K, stk. 3  

 og 4, indeholder regler om beskatning af ph.d.-studerendes studierejser i  

 udlandet finansieret efter afsnit II i lov om statens uddannelsesstøtte.  

 Stipendier til ph.d.-studerende i udlandet er indkomstskattefrie for den dels  

 vedkommende, der ikke overstiger *11.000 kr. pr. måned (1997). Herudover kan  

 den ph.d.-studerende indenfor visse rammer modtage et skattefrit beløb fra  

 den pågældendes uddannelsesinstitution.
Se nærmere A.B.6.5.
 Kandidatstipendiater, som er lønmodtagere, og personer, der er indskrevet  

 ved et ph.d-studium og som finansieres ved hjælp af legater, er ikke omfattet  

 af bestemmelserne i LL § 7 K, stk. 3 og 4. Se nærmere A.B.6.5.
Ved legat forstås en gave.
Den må ikke være betinget af egentlige  

 modydelser, således at der er tale om gensidigt bebyrdende kontrakt, som fx  

 en ansættelseskontrakt eller et forfatterhonorar.
Legater omfatter ydelser  

 fra fonde, institutioner eller det offentlige.
A.A.1.3.3 SL § 5 litra d og LL § 9, stk. 5, 8 og 9 - rejsegodtgørelse *SL § 5 litra d vedrørende skattefrihed for dagpenge- og rejsegodtgørelse,  

 modtaget under udførelse af offentlige hverv, der gør det nødvendigt for den  

 pågældende at tage ophold uden for hjemstedskommunen, er ophævet med virkning  

 fra 1. jan. 1997 ved lov nr. 1063 af 12. dec. 1996. Reglerne i SL § 5 litra d  

 kan dog anvendes indtil 31. mar. 1999.* Se nærmere A.B.1.7.1.
 Princippet i SL § 5 litra d er videreført i LL § 9, stk. 5, hvorefter  

 godtgørelser, der udbetales af en arbejdsgiver, for lønmodtagerens rejse- og  

 befordringsudgifter ikke skal medregnes ved indkomstopgørelsen, såfremt  

 godtgørelsen ikke overstiger satser, der fastsættes af Ligningsrådet. *LL §  

 9, stk. 7, vedrørende en arbejdsgivers udbetaling af et skattefrit beløb på  

 indtil 60 % af Ligningsrådets satser for skattefri rejsegodtgørelse, når  

 arbejdsgiveren afholder lønmodtagerens udgifter ved rejse i udlandet, er ved  

 lov nr. 452 af 6. jun. 1997 ændret til stk. 9, og procentsatsen er nedsat til  

 30 %.* Se A.B.1.7.2.
A.A.1.3.4 Visse indtægter ved spil Efter SL § 4 skal indtægter ved spil, herunder lotterispil, samt ved  

 væddemål medregnes ved indkomstopgørelsen, men en lang række gevinster fra  

 lotterispil, tipning, dansk lotto og præmieobligationer er dog undtagne fra  

 skattepligt.
A.A.1.3.5 Omkostningstillæg - MF De omkostningstillæg, der ydes medlemmer af Folketinget med beløb, der  

 varierer efter medlemmets bopæl, er efter lov om valg til Folketinget  

 skattefri.
Se A.B.2.6.
A.A.1.3.6 Legater til udlændinge Legater der ydes til stipendiater fra udviklingslandene er under visse  

 betingelser indkomstskattefri, jf.
LL § 7 K, stk. 7.
A.A.1.3.7 Børnefamilieydelsen Børnefamilieydelse for børn under 18 år er skattefri, jf. lovbekg. nr. 791  

 af 1. okt. 1995.
A.A.1.3.8 Afkald på indtægt En skattepligtig indtægt skal som hovedregel medregnes ved  

 indkomstopgørelsen på tidspunktet for den endelige retserhvervelse, se  

 A.A.2.1.
 Er der først erhvervet ret til en indtægt kan et efterfølgende afkald på  

 at modtage indtægten normalt ikke tillægges skattemæssig betydning, jf. fx  

 lsr. 1950.142 og skd. 76.753.
 Hvis der gives afkald på en indtægt forud for tidspunktet for den endelige  

 retserhvervelse, skal der normalt ikke ske beskatning.
 Beskatning indtræder dog, hvis modtageren i forbindelse med afkaldet  

 træffer beslutning om, hvordan indtægten skal anvendes (dispositivt afkald).
Det er en forudsætning for skattefrihed, at der gives et blankt afkald  

 over for den, der skulle have udredet vederlaget.
Der skal fx ikke ske  

 beskatning af en skuespiller, der uden vederlag optræder for en velgørende  

 forening, hvorimod beskatning skal ske, såfremt der optrædes  

 »gratis« imod, at der betales et beløb til et af skuespilleren  

 nærmere angivet formål, jf. lsr. 1973.122 (blankt afkald), 1974.29  

 (dispositivt afkald), skd. 28.89 (dispositivt afkald).
Arbejdstagerrepræsentanter i bestyrelser for aktieselskaber og  

 anpartsselskaber er indkomstskattepligtige af bestyrelseshonorar, der  

 tilkommer dem, selv om de over for selskabet har givet afkald på honoraret  

 til fordel for trediemand, fx LO, en lokal fagforening, en socialfond  

 el.lign.
Dette gælder selv om den pågældende på forhånd uigenkaldeligt  

 forpligter sig til sådant (dispositivt) afkald for hele det tidsrum, hvori  

 han er medlem af bestyrelsen. i tilfælde, hvor det er staten som institution,  

 der har sæde i en bestyrelse, erhverver den pågældende statstjenestemand ikke  

 ret til honorar, der afregnes til staten, og tjenestemanden skal derfor ikke  

 beskattes af honoraret.
Dette gælder uanset, om honoraret af vedtægtsmæssige  

 eller administrative grunde udbetales til bestyrelsesmedlemmet for  

 efterfølgende at blive afregnet til statskassen.
Forældre og børn, der yder vederlagsfri arbejdsindsats ved rengøring,  

 reparationer mv. på privatskoler, er ikke skattepligtige af værdien af det  

 præsterede arbejde, heller ikke hvor arbejdet i øvrigt ligger inden for den  

 pågældendes erhverv.
Skattefriheden bortfalder dog, såfremt forældrene fx af  

 hensyn til skolens opnåelse af statstilskud udskriver regninger med angivelse  

 af arbejdets værdi.
I VLD af 12. jun. 1989 (Skat 1989.8.588) (TfS 1989,428) gav en lærer, der  

 var ansat under Skolesamvirket Tvind, afkald på løn.
Da afkaldet efter  

 omstændighederne alene fandtes begrundet i muligheden for at undgå at afregne  

 A-skat, tillagdes afkaldet ikke skattemæssig virkning.
Hovedaktionærer - rentefri udlån Der henvises til LVS afsnit S.F.1.4 om fikseret vederlag i  

 hovedaktionærforhold, samt afsnit S.F.1.2.2.5 om rentefri udlån.
A.A.2 Periodespørgsmål A.A.2.1 Beskatningstidspunktet Periodeafgrænsning er generelt omtalt i E.A.3. I det følgende er omftalt  

 nogle spørgsmål for ikke erhvervsdrivendes indtægter.
Lønindtægter og anden A-indkomst, der kommer til udbetaling efter  

 indkomstårets udløb, skal medtages i indkomstopgørelsen for det indkomstår,  

 hvori udbetalingen finder sted, dog senest på det tidspunkt, hvor der er  

 forløbet 6 måneder efter retserhvervelsen, og senest ved ophøret af den  

 pågældendes subjektive skattepligt.
Dette følger af Skatteministeriets KSL  

 bek. nr. 768 af 19. sep. 1995 (med senere ændringer) § 22.
Feriegodtgørelse beskattes i optjeningsåret.
Feriegodtgørelse, der  

 tilfalder lønmodtageren ved ansættelsesforholdets ophør efter ferielovens §  

 14, stk. 3, beskattes dog i fratrædelsesåret (jf. § 22, stk. 3, i bek. nr.  

 768 af 19. sep. 1995). For lønmodtagere med ret til ferie med løn beskattes  

 ferielønnen først i det år, hvori ferien holdes, selv om udbetalingen støtter  

 sig på en i det foregående indkomstår optjent ferieret, lsr. 1973.106. Se  

 A.B.1.1.
Lejeindtægter skal henføres til den periode, lejen vedrører.
Dette gælder  

 også selv om lejen er forudbetalt evt. for en flerårig periode og  

 lejekontrakten er uopsigelig fra begge parters side.
En eventuel tinglysning  

 af lejekontrakten er uden betydning for beskatningstidspunktet.
Udbytte beskattes i det år, hvori det endeligt vedtages på  

 generalforsamlingen.
Det er uden betydning, at udbyttet først kan hæves  

 senere, lsr. 1962.98.
Renteindtægter skal som hovedregel først beskattes på det tidspunkt, hvor  

 de forfalder til betaling.
Se A.D.1 om afvigelser herfra, herunder om  

 reglerne i LL § 5A og § 5B.
 Efter praksis beskattes underholdsbidrag og understøttelser i henhold til  

 en forpligtelseserklæring først i betalingsåret.
Indtægt i form af gaver anses skattepligtig, i det år, hvor gavetilsagnet  

 kommer til modtagerens kundskab, hvorved han erhverver ret til gaven.
Hvis  

 gavemodtageren, før gaveløftet er opfyldt, giver betingelsesfrit afkald på  

 gaven, skal beskatning ikke ske.
 Ved overdragelse af formuegoder - bortset fra sædvanlige handelsforhold -  

 er tidspunktet for aftalens indgåelse afgørende for beskatningstidspunktet,  

 idet ejendomsretten ved aftalen overgår til køberen, selv om tidspunktet for  

 opfyldelsen af handlen først indtræder på et senere tidspunkt.
 Ved salg af fast ejendom er der derfor erhvervet ret til salgssummen  

 allerede ved underskrivelse af slutseddel, medens overtagelsesdagen,  

 tidspunktet for skøde eller tinglysning af skødet er uden betydning i denne  

 relation.
 Også ved overdragelse af andre formuegoder er beskatningstidspunktet lig  

 tidspunktet for indgåelse af aftalen.
Ved salg af værdipapirer udløses avancebeskatningen også i det år, hvori  

 aftalen indgås, selv om handlen først opfyldes i et følgende år.
Se lsr.  

 1977.117, hvor parterne havde aftalt, at overdragelsen juridisk og  

 skattemæssigt først fandt sted samtidig med betalingen, men hvor  

 avancebeskatning alligevel fandt sted i det år, aftalen var indgået.
 Der gælder således ikke et enkelt på alle områder gældende  

 periodiseringsprincip, og på mange områder synes praksis ikke helt at have  

 lagt sig fast på, hvilket princip der skal anvendes, se fx TfS 1995,462.
Er spørgsmålet om retten til en indkomst genstand for en retstvist, kan  

 indkomsten normalt først anses for endeligt erhvervet, når rettens eksistens  

 er fastslået gennem dom eller forlig, lsr. 1971.14, 1972.108, 1975.128 og TfS  

 1997,11. Er alene indkomstens størrelse genstand for en retstvist, udskydes  

 beskatningen ikke.
Se TfS 1997,306 (appelleret) vedr. lønkrav i konkursbo.
 Vedrørende tidspunktet for den endelige erhvervelse af en indkomst, og  

 dermed beskatningstidspunktet, i forbindelse med skatteforbehold og  

 omgørelse, se TfS 1997,298.
A.A.2.2 Fradragstidspunktet Udgifter, der er fradragsberettigede, kan normalt fradrages, når der er  

 opstået en retlig forpligtelse til at afholde udgiften.
 Om fradrag for en lønmodtagers erhvervsudgifter mv., se afsnit A.F.
Udgifter, der har karakter af fradragsberettigede driftsomkostninger kan  

 normalt fratrækkes, når der er indtrådt en endelig forpligtelse til at  

 afholde udgiften, også selv om beløbet endnu ikke er forfaldent.
Hvor der  

 foreligger en forudbetaling for en flerårig periode, kan udgiften ikke  

 fratrækkes i betalingsåret, men vil kunne afskrives over vedkommende periode.
 Hvis udgiften medgår til anskaffelse af et aktiv med omsætningsværdi  

 følger periodefordelingen af de forskellige afskrivningsregler.
Forfaldstidspunktet er som hovedregel afgørende for fradragsretten for  

 renteudgifter, jf.
LL § 5, stk. 1. Forfalder renten for en længere periode  

 ved låneoptagelsen, vil alene renteudgifter, der vedrører indkomståret, kunne  

 fratrækkes.
Se nærmere herom A.E.1.1.2.
Beløb, der er anvendt til ejendomsskatter, er som hovedregel ikke  

 fradragsberettiget.
De kan dog i et vist omfang fradrages, jf.
LL § 14, se  

 herom E.K.2.2 og A.D.3.
Fradrag for underholdsbidrag, jf.
LL § 10 og § 11, og ydelser efter en  

 forpligtelseserklæring, jf.
LL § 12, er betinget af, at betaling faktisk har  

 fundet sted, lsr. 1957.72, og forudsætter endvidere, at beløbet er  

 forfaldent, jf. lsr. 1972.77. Se videre afsnit A.F.4.
 Præmier o.lign., der kan fradrages efter reglerne i  

 pensionsbeskatningsloven, er fradragsberettigede i det år, hvori beløbet  

 forfalder til betaling, men hvor der er tale om, at fradragsretten er knyttet  

 til et indskud, hvis størrelse vilkårligt bestemmes af skatteyderen, fx  

 indskud på kapitalopsparing, er fradragsretten knyttet til  

 betalingstidspunktet.
Tab kan normalt fratrækkes, når tabet og dets størrelse er endeligt  

 konstateret.
Om tab på debitorer, se E.B.2.6.5.
A.A.2.3 Underskud Underskud i den skattepligtige indkomst mv. kan fremføres til fradrag i  

 den skattepligtige indkomst mv. for de nærmest følgende 5 indkomstår efter  

 reglerne i PSL § 13 og VSL § 13. For selskaber mv., fonde og foreninger samt  

 dødsboer gælder LL § 15.
 Skattemæssige underskud, der er konstateret, og som fremføres efter LL §  

 15, fremføres til fradrag efter de regler, som gælder for underskud i  

 skattepligtig indkomst.
Reglerne er beskrevet i henholdsvis skd.cirk. nr. 129 af 4. juli 1994 om  

 PSL, og i skd.cirk. nr. 21 af 9. dec. 1986 om VSL.
Samt skm.cirk. nr. 72 af  

 17. apr. 1996 til LL pkt. 21.
A.A.2.3.1 PSL § 13 PSL § 13 omfatter de underskud, der kan fremkomme ved opgørelsen af den  

 skattepligtige indkomst og ved opgørelsen af den personlige indkomst.
A.A.2.3.1.1 Underskud i skattepligtig indkomst Underskud i skattepligtig indkomst skal efter § 13, stk 1, så vidt muligt  

 modregnes med skatteværdien i mellem-, topskatterne samt skat af  

 aktieindkomst over progressionsbundbeløbet i § 8 a *(34.000 kr.).
Omregning af underskud i skattepligtig indkomst til skatteværdi og fra  

 skatteværdi tilbage til negativ skattepligtig indkomst sker på basis af  

 bundskattesatsen samt satserne for de kommunale og amtskommunale skatter og  

 (for medlemmer af folkekirken) kirkelige afgifter.
Et fremført underskud i  

 den skattepligtige indkomst omregnes til skatteværdi på grundlag af  

 skatteprocenterne i det indkomstår, hvori det uudnyttede underskud helt eller  

 delvist udlignes i de øvrige beregnede skatter.
 Hvis skatteværdien af underskuddet er mindre end summen af de nævnte  

 skatter, foretages modregningen i den nævnte rækkefølge.
 Modregningen sker, før disse skatter eventuelt bliver nedsat med  

 skatteværdien af personfradrag.
 Hvis der efter modregningen er en overskydende negativ skatteværdi,  

 omregnes denne til negativ skattepligtig indkomst, der kan fremføres til de 5  

 følgende indkomstår.
 I de enkelte indkomstår fratrækkes underskuddet først i den skattepligtige  

 indkomst.
 Hvis der herefter er et resterende underskud, omregnes det til skatteværdi  

 og fratrækkes i årets beregnede mellem-, topskatter samt skat af  

 aktieindkomst over progressionsbundbeløbet i § 8 a *(34.000 kr.).
 Modregningen i de nævnte skatter sker i nævnte rækkefølge.
 A.A.2.3.1.2 Underskud i skattepligtig indkomst.
Samlevende ægtefæller Nedenstående regler anvendes for skattepligtige, der lever sammen med en  

 ægtefælle ved indkomstårets udløb.
 Efter § 13, stk.2, skal underskud i skattepligtig indkomst modregnes med  

 skatteværdien i den skattepligtiges øvrige beregnede skatter for det  

 pågældende indkomstår efter samme regler som de ovenfor under A.A.2.3.1.1  

 beskrevne.
 Hvis der efter denne modregning er en overskydende negativ skatteværdi,  

 skal denne omregnes til negativ skattepligtig indkomst og modregnes i den  

 anden ægtefælles positive skattepligtige indkomst for samme indkomstår.
 I det omfang sådan modregning ikke kan ske, modregnes skatteværdien af det  

 uudnyttede underskud i ægtefællens øvrige beregnede skatter i den i  

 A.A.2.3.1.1 nævnte rækkefølge.
*Modregning sker, før ægtefællens egne uudnyttede underskud fra tidligere  

 indkomstår fremføres.* Hvis der efter disse modregninger fortsat resterer et uudnyttet underskud,  

 omregnes dette og fremføres til de 5 følgende indkomstår.
I hvert af disse  

 indkomstår foretages der modregning efter de ovenfor beskrevne regler.
*Hvis ægtefællen ligeledes har uudnyttet underskud vedrørende tidligere  

 indkomstår, modregnes det ældste af underskuddene først, uanset hvilken  

 ægtefælle underskuddet vedrører.* Omregning af underskud i skattepligtig indkomst til skatteværdi og tilbage  

 sker som beskrevet i A.A.2.3.1.1. Skal skatteværdien af underskud modregnes  

 hos den anden ægtefælle, beregnes skatteværdien med denne ægtefælles  

 skatteprocenter. Ægtefæller kan f.eks have forskellige skatteprocenter, hvis  

 de bor i hver sin kommune (-de kan godt alligevel være samlevende i  

 skattemæssig forstand-), eller hvis kun den ene er medlem af folkekirken.
 *Som følge af TfS 1995,538 vedr. rækkefølgen i underskudsfremførelsen i  

 skattepligtig indkomst for ægtefæller, har Styrelsen udgivet et  

 genptagelsescirkulære (T og S-cirkulære 1997-14) gældende for indkomstårene  

 1992, 1993, 1994 og 1995.
Ifølge kendelsen skal en person med positiv skattepligtig indkomst  

 modregne egne underskud vedrørende tidligere indkomstår, før der sker  

 modregning af ægtefællens underskud i skattepligtig indkomst vedrørende såvel  

 det aktuelle indkomstår som tidligere indkomstår.
For indkomståret 1996 er de  

 berørte skatteydere behandlet i overensstemmelse med kendelsen.
 For indkomståret 1997 er reglerne om fremførsel af skattepligtig indkomst  

 ændret tilbage til praksis før kendelsen som følge af ændring af  

 personskattelovens § 13 (se ovenfor). Denne praksis, som nu er lovfæstet, går  

 ud på, at der for et givet indkomstår skal ske overførsel af underskud i  

 skattepligtig indkomst mellem ægtefæller forinden fremførsel af underskud kan  

 foretages.
Skattepligtige, hvis indkomstår 1997 er påbegyndt den 7. november 1996 kan  

 dog vælge at anvende landsskatteretskendelsens principper se TSS-cirk.  

 1997-14.* A.A.2.3.1.3 Underskud i personlig indkomst Underskud i personlig indkomst skal efter § 13 stk. 3, modregnes i  

 eventuel positiv kapitalindkomst, før der beregnes mellem- og topskat.
 Et herefter resterende underskud kan fremføres til de 5 følgende  

 indkomstår.
 I de enkelte indkomstår modregnes underskuddet først i kapitalindkomst og  

 derefter i personlig indkomst før beregningen af mellem- og topskat.
 Modregningen af negativ personlig indkomst nedsætter således ikke den  

 skattepligtige indkomst i fremførelsesårene, men har alene betydning for  

 beregningen af mellem- og topskatterne.
 A.A.2.3.1.4 Underskud i personlig indkomst.
Samlevende ægtefæller Nedenstående regler anvendes for skattepligtige, der lever sammen med en  

 ægtefælle ved indkomstårets udløb.
Efter §13, stk.4, skal negativ personlig indkomst så vidt muligt fradrages  

 i den anden ægtefælles positive personlige indkomst.
Et overskydende negativt  

 beløb skal derefter modregnes i ægtefællernes samlede positive  

 kapitalindkomst i indkomståret.
Har begge ægtefæller positiv kapitalindkomst,  

 modregnes der fortrinsvis i den skattepligtiges kapitalindkomst, og først  

 derefter i den anden ægtefælles kapitalindkomst.
Herefter beregnes  

 ægtefællernes mellem- og topskatter. *Modregning sker, før ægtefællens egne  

 uud-nyttede underskud fra tidligere indkomstår fremføres.* Et herefter resterende underskud kan fremføres til de 5 efterfølgende  

 indkomstår.
I de enkelte indkomstår modregnes underskuddet først i ægtefællernes  

 samlede positive kapitalindkomst, derefter i den skattepligtiges personlige  

 indkomst og til sidst i den anden ægtefælles personlige indkomst. *Hvis  

 ægtefællen ligeledes har uudnyttet underskud vedrørende tidligere indkomstår,  

 modregnes det ældste af underskuddene først, uanset hvilken ægtefælle  

 underskuddet vedrører.* Udenlandsk indkomst Ved overførsel af underskud mellem ægtefæller ses der ved opgørelsen af  

 ægtefællernes skattepligtige indkomster og personlige indkomster samt  

 beregningsgrundlaget for mellemskat efter PSL § 6 a bort fra personlig  

 indkomst, der beskattes i udlandet og ikke her i landet, jf.
PSL § 13, stk.  

 5.
 Bestemmelsen gælder dog ikke for indkomst, som er omfattet af LL § 33 A  

 eller § 33 C.
 En ægtefælles underskud skal ikke modregnes i den anden ægtefælles  

 udenlandske indkomst.
 Det er alene ved overførsel af underskud mellem ægtefæller, at der kan ses  

 bort fra udenlandsk personlig indkomst efter § 13, stk. 5, og ikke ved  

 fremførsel af underskud hverken for den ægtefælle, der har den udenlandske  

 indkomst, eller for den anden ægtefælle.
 Ved opgørelsen af, om en ægtefælle har underskud, der kan overføres til  

 den anden ægtefælle, ses der bort fra udenlandsk personlig indkomst, for  

 hvilken der kan opnås skattefritagelse eller skattelempelse i henhold til en  

 dobbeltbeskatningsoverenskomst eller LL § 33. Det er uden betydning, om en  

 skattefritagelse i dobbeltbeskatningsoverenskomst beror på en exemption-  

 eller creditlempelse.
 Den udenlandske indtægt, der kan bortses fra, er nettoindtægten, dvs.  

 bruttoindtægten reduceret med f.eks. fradrag for arbejde i udlandet.
Dette er præciseret i selve lovteksten, idet der ved lov nr. 312 af 17.  

 maj 1995 er indsat en udtrykkelig bestemmelse i PSL § 13, stk. 5, hvorefter  

 den personlige indkomst reduceres med fradragsberettigede udgifter, der  

 vedrører denne indkomst, uanset om de pågældende udgifter er omfattet af  

 reglerne i PSL § 3, stk. 2, om fradrag i personlig indkomst.
Se i øvrigt  

 afsnit D.C.3.
A.A.2.3.1.5 Generelt om underskud For alle typer af underskud gælder, at underskud kun kan fremføres til  

 modregning i et senere indkomstår, hvis - og i det omfang - det ikke har  

 været muligt at modregne underskuddet i et tidligere indkomstår.
 Underskud, der er opstået før et indkomstår, hvori den skattepligtige  

 indgår ægteskab, kan fremføres til modregning hos ægtefællen, forudsat at  

 ægtefællerne er samlevende ved udgangen af det indkomstår, hvori modregningen  

 foretages.
Begrænset skattepligtige Retten til at fremføre underskud tilkommer såvel fuldt som begrænset  

 skattepligtige.
Underskud fra et indkomstår med begrænset skattepligt kan - inden for de  

 gældende rammer - fradrages i den skattepligtige indkomst for indkomstår med  

 fuld skattepligt.
Tilsvarende kan underskud fra et indkomstår med fuld  

 skattepligt fradrages i indkomsten for et indkomstår med begrænset  

 skattepligt.
Ligeledes vil et underskud i en ansættelse som begrænset  

 skattepligtig for den sidste del af et indkomstår kunne modregnes i en  

 positiv ansættelse som fuldt skattepligtig for første del af samme  

 indkomstår.
På grund af udrejse blev der foretaget 2 ansættelser for en skatteyder,  

 én som fuldt skattepligtig med negativ indkomst og én som  

 begrænset skattepligtig med positiv indkomst.
Der skulle foretages en  

 udligning af indkomsterne i de to skattepligtsperioder, før der kunne blive  

 tale om fremførsel af tidligere års underskud, Skat 1987.8.600.
 Fremkommer der underskud i en ansættelse, der ikke omfatter et helt  

 indkomstår, er det kun skattepligtsperiodens underskud og ikke underskuddet  

 omregnet til »helårsunderskud«, der kan bringes til fradrag i de  

 følgende indkomstår.
A.A.2.3.2 Flere underskud Hvis en skattepligtig har flere underskud, skal underskuddene udlignes i  

 nedenstående rækkefølge:
 1) Årets virksomhedsunderskud.
 2) Virksomhedsunderskud fra tidligere indkomstår.
 3) Årets negative personlige indkomst.
 4) Negativ personlig indkomst fra tidligere indkomstår.
 5) Årets negative skattepligtige indkomst.
 6) Negativ skattepligtig indkomst fra tidligere indkomstår.
 Hvis der er flere gamle underskud, udlignes det ældste underskud først.
A.A.3 Personlig indkomst og kapitalindkomst Ifølge PSL, jf. lovbkg. nr. 716 af 11. sep. 1997, opdeles de indtægter,  

 der indgår i den skattepligtige indkomst, i personlig indkomst (PSL § 3) og  

 kapitalindkomst (PSL § 4). Den skattepligtige indkomst opgøres efter  

 skattelovgivningens almindelige regler, jf.
PSL § 1. Ved opgørelsen af den  

 skattepligtige indkomst kan fratrækkes visse udgifter, og disse udgifter kan  

 tillige fratrækkes ved opgørelsen af den personlige indkomst eller  

 kapitalindkomsten, når dette udtrykkeligt er bestemt.
Foruden den  

 skattepligtige indkomst opgøres en aktieindkomst (PSL § 4 a), se herom  

 S.F.1.1, og en CFC-indkomst (Controlled Foreign Company) (PSL § 4 b), se S.D.5.5.
 Aktieindkomst og CFC-indkomst beskattes særskilt og indgår ikke i den  

 skattepligtige indkomst.
A.A.3.1 Personlig indkomst PSL § 3 PSL § 3 omhandler den personlige indkomst.
A.A.3.1.1 Indtægter Personlig indkomst vil først og fremmest være:
a) Lønindkomst, honorarer o.lign., b) indtægt ved selvstændig erhvervsvirksomhed, c) private og sociale pensionsindtægter, d) løbende udbetalinger og rateudbetalinger fra pensionsordninger, der er  

 indkomstskattepligtige efter pensionsbeskatningsloven, e) arbejdsløshedsdagpenge, sygedagpenge, efterløn mv., f) kontanthjælp, g) underholdsbidrag og andre løbende ydelser, h) uddannelsesstøtte o.lign., i) fortjeneste ved førstegangsafståelse af visse ejerlejligheder, j) genvundne afskrivninger, der indgår i den skattepligtige indkomst og k) fortjeneste eller tab ved afståelse af goodwill mv.
Listen er ikke udtømmende, idet personlig indkomst defineres som al den  

 indkomst, som indgår i den skattepligtige indkomst, og som ikke er  

 kapitalindkomst, jf.
PSL § 3, stk. 1. Se hertil skm. cirk. nr. 129 af 4. jul.  

 1994, pkt. 3.
Selvstændig virksomhed Indtægt ved selvstændig virksomhed er, som nævnt under litra b, personlig  

 indkomst.
Indkomst ved visse passive virksomheder, fx anparter, mindre  

 udlejningsvirksomheder mv. og udlejning af afskrivningsberettigede  

 driftsmidler, som omhandlet af PSL § 4, stk. 1, nr. 10, 12 og 13, henføres  

 dog til kapitalindkomsten.
Se nærmere E.F.1.3-6.
Hvis en selvstændig erhvervsdrivende benytter sig af adgangen til at vælge  

 virksomhedsordningen, jf.
VSL afsnit I, se nærmere E.G.1, eller  

 kapitalafkastordningen, jf.
VSL afsnit II, se nærmere E.G.2, er det kun den  

 del af overskuddet, der overføres fra virksomheden til den skattepligtige  

 selv, der er personlig indkomst.
A.A.3.1.2 Fradrag i personlig indkomst Driftsomkostning ved selvstændig virksomhed Ved opgørelsen af den personlige indkomst kan fradrages visse nærmere  

 afgrænsede udgifter, jf.
PSL § 3, stk. 2, nr. 1-10, som gennemgås i det  

 følgende.
1. Efter PSL § 3, stk. 2, nr. 1, fradrages driftsomkostninger i sædvanlig  

 forstand for selvstændige erhvervsdrivende.
Der er tale om de udgifter, der  

 medgår til at erhverve, sikre og vedligeholde indkomsten, fx lønudgifter,  

 vareindkøb og skattemæssige afskrivninger (efter såvel AL, SL som LL).
 Fradragsretten efter § 3, stk. 2, nr. 1, omfatter i det hele taget alle  

 driftsomkostninger, der er fradragsberettigede efter SL § 6 a.
 Der gælder dog følgende undtagelser:
a.
Renteudgifter mv.
Dette gælder uanset om disse har tilknytning til den  

 erhvervsmæssige virksomhed eller ikke.
Under virksomhedsordningen fragår de  

 renteudgifter mv., der omfattes af ordningen, ved opgørelsen af  

 virksomhedsoverskuddet. Øvrige renteudgifter kan alene fradrages i  

 kapitalindkomsten.
Desuden undtages kurstabsfradrag efter LL § 6.
b.
Fradragsberettigede kurstab efter KGL.
c.
Visse løbende provisioner og præmier, jf.
LL § 8, stk. 3.
d.
Særlige renteudgifter - korrektionsrenter - jf.
VSL § 11, stk. 3,  

 sidste pkt. e.
Kontingenter til arbejdsgiverforeninger, fagforeninger og  

 andre faglige sammenslutninger, jf.
LL § 13.
f.
Havfradrag for erhvervsfiskere jf.
LL § 9 G.
Hvis en brancheforening opkræver særlige servicebidrag og bidrag til  

 kollektiv garantiforsikring hos sine arbejdsgivermedlemmer, kan disse  

 medlemmer fratrække denne del af bidragene i den personlige indkomst i medfør  

 af PSL § 3, stk. 2, nr. 1, jf.
Skat 1987.2.147 (TfS 1987,42).
 Selvstændige erhvervsdrivende, der er medlemmer af registreringspligtige  

 foreninger omfattet af fondsbeskatningsloven, kan foretage fradrag i den  

 personlige indkomst efter PSL § 3, stk. 2, nr. 1, i det omfang kontingentet  

 medgår til dækning af foreningens udgifter af erhvervsmæssig karakter.
Afgørende for medlemmets fradragsret er den skattemæssige fordeling ved  

 opgørelsen af foreningens skattepligtige indkomst, jf.
SD-cirk. 1989-2.
Løbende ydelser Fradrag for udgifter til løbende ydelser, der udredes efter en gensidig  

 bebyrdende aftale, efter LL § 12, stk. 7, skal som hovedregel fradrages ved  

 opgørelsen af den skattepligtige indkomst, men kan i visse tilfælde fradrages  

 ved opgørelsen af den personlige indkomst efter PSL § 3, stk. 2, nr. 1.  

 Forudsætningen for, at der er fradragsret for den løbende ydelse i den  

 personlige indkomst, er for det første, at den skattepligtige, som afholder  

 ydelsen, er selvstændig erhvervsdrivende.
Det er dernæst afgørende, at den  

 afholdte ydelse har karakter af en driftsomkostning.
Der kan fx være tale om  

 fradragsret ved opgørelsen af den personlige indkomst i de tilfælde, hvor den  

 skattepligtige i forbindelse med overtagelse af en virksomhed påtager sig en  

 underholds- eller aftægtsydelse (eventuelt i form af fribolig) over for den  

 tidligere ejer.
Der kan også være tale om, at købesummen for en virksomhed  

 helt eller delvis fastsættes til en løbende andel af overskuddet eller  

 omsætningen i en vis årrække.
Se nærmere E.I.2.4.
 2. PSL § 3, stk. 2, nr. 2, henviser til visse bestemmelser i LL og KSL,  

 efter hvilke der kan tages fradrag i den personlige indkomst.
Udgifter i følge LL § 8 Udgifter, som i forbindelse med den skattepligtiges erhverv er afholdt til  

 rejser, reklame o.lign., kan fradrages ved opgørelsen af den personlige  

 indkomst, jf.
LL § 8, stk. 1. Repræsentationsudgifter kan som hovedregel dog  

 kun fradrages med 25 pct. af beløbet, jf.
LL § 8, stk. 4. Se nærmere herom  

 E.B.3.7.
LL §§ 8 B, 8 C, 8 I og 8 J Erhvervsmæssige forskningsudgifter og tilslutningsafgifter mv., der er  

 fradragsberettigede efter de særlige regler i LL §§ 8 B og 8 C, fragår ved  

 opgørelsen af den personlige indkomst, jf.
E.B.3.11.
Udgifter til undersøgelse af nye markeder med henblik på etablering af en  

 erhvervsvirksomhed eller udvidelse af en bestående virksomhed, jf.
LL § 8 I,  

 kan ligeledes fradrages i den personlige indkomst.
Tilsvarende gælder for  

 udgifter til advokat og revisor samt gebyrer til Erhvervs- og  

 Selskabsstyrelsen i forbindelse med etablering af en erhvervsvirksomhed jf.  

 LL § 8 J.
LL §§ 8 K, 8 L og 8 N Udgifter, som afholdes til beplantning af fredsskov efter reglerne i LL §  

 8 K, kan fradrages i den personlige indkomst.
Det samme gælder for udgifter  

 til erhvervelse af know-how og patentrettigheder i tilknytning til den  

 skattepligtiges erhverv, jf.
LL § 8 L, samt for de udgifter i forbindelse med  

 udarbejdelse af forretningsplan, for hvilke der ydes tilskud efter § 2, stk.  

 2, i lov om tilskud til iværksættere, jf.
LL § 8 N.
LL §§ 14, 14 F I det omfang ejendomsskatter mv. er fradragsberettigede i henhold til LL §  

 14 foretages fradraget ved opgørelsen af den personlige indkomst, medmindre  

 ejendommen er omfattet af LL § 15 A.
Bidrag til sociale fonde, jf.
LL § 14 F,  

 fradrages i den personlige indkomst.
KSL § 25 A Beløb, der overføres til den medarbejdende ægtefælle efter KSL § 25 A til  

 beskatning hos denne, fragår ved opgørelsen af den personlige indkomst hos  

 den anden ægtefælle.
 Bidrag og præmier til pensionsordninger mv.
 3. Efter PSL § 3, stk. 2, nr. 3, fradrages præmier og bidrag til  

 pensionsordninger mv. i det i PBL § 18 nævnte omfang.
 Indbetalinger til kapitalpensionsordninger kan dog kun fradrages i det  

 omfang, bidraget kan rummes i den personlige indkomst efter fradrag af bidrag  

 til andre pensionsordninger, men uden fradrag for kapitalpensionsbidraget.
 Fradragsretten gælder, hvad enten den skattepligtige er selvstændig  

 erhvervsdrivende eller ikke, se skd. cirk. nr. 24 af 16. dec. 1986 om PBL.
 Der er endvidere fradragsret for bidrag til hjælpe- og  

 understøttelsesfonde efter PBL § 52.
Erhvervsdrivendes egne indbetalinger til pensionsordninger fragår ved  

 opgørelsen af den personlige indkomst uden for virksomheden, selv om de  

 anvender virksomhedsordningen.
Beløbet fragår således ikke i  

 virksomhedsindkomsten.
Bidrag til ansattes pension fragår i virksomhedsindkomsten, hvis  

 virksomhedensordningen anvendes, og ellers i den personlige indkomst, jf.
PSL  

 § 3, stk. 2, nr. 1, om driftsudgifter.
Investeringsfonds 4. Henlæggelser til investeringsfonds kan fradrages ved opgørelsen af den  

 personlige indkomst, jf.
PSL § 3, stk. 2, nr. 4.
Husdyrbesætninger 5. Ifølge PSL § 3, stk. 2, nr. 5, kan forskelsbeløb og nedskrivning ifølge  

 husdyrbesætningslovens §§ 2 og 8 fradrages ved opgørelsen af den personlige  

 indkomst.
Varelagernedskrivninger 6. Varelagernedskrivninger efter varelagerlovens § 1, stk. 4, kan  

 fradrages ved opgørelsen af den personlige indkomst, jf.
PSL § 3, stk. 2, nr.  

 6.
Arbejdsmarkedsbidrag 7. Arbejdsmarkedsbidrag kan fradrages ved opgørelsen af den personlige  

 indkomst efter PSL § 3, stk. 2, nr. 7 i samme omfang som nævnt i LL § 8  

 M.Virksomhedsskatteloven 8. Henlæggelser til konjunkturudligning efter § 22 b i  

 virksomhedsskatteloven fradrages ved opgørelsen af den personlige indkomst,  

 jf.
PSL § 3, stk. 2 nr. 8.
LL § 9 B 9. Befordringsudgifter, som er fradragsberettigede efter LL § 9 B,  

 fradrages ved opgørelsen af den personlige indkomst, jf.
PSL § 3, stk. 2, nr.  

 9.
Tilbagebetalt kontanthjælp 10. Tilbagebetalt skattepligtig kontanthjælp fradrages i samme omfang som  

 nævnt i LL § 8 O, jf.
PSL § 3, stk. 2, nr. 10.
A.A.3.1.2.1 Blandet benyttede driftsmidler Driftsmidler, der benyttes både til erhvervsmæssige og til private formål,  

 kan som hovedregel ikke indgå i virksomhedsordningen.
Det betyder, at den  

 erhvervsdrivende skal fradrage de udgifter, som svarer til den  

 erhvervsmæssige andel af driftsmidlets benyttelse, ved opgørelsen af sin  

 personlige indkomst.
Genvundne afskrivninger på driftsmidlet skal på samme  

 måde medregnes til den personlige indkomst.
 Den erhvervsdrivende kan dog vælge at lade biler og vindmøller, der  

 benyttes både til erhvervsmæssige og til private formål, indgå i  

 virksomhedsordningen, og i disse tilfælde skal afskrivninger på (hele)  

 driftsmidlet indgå i virksomhedsordningen.
Tab ved salg af et afskrivningsberettiget driftsmiddel, der benyttes både  

 til erhvervsmæssige og til private formål, kan af selvstændige  

 erhvervsdrivende fradrages ved opgørelsen af den personlige indkomst.
Hvis  

 aktivet er medtaget i virksomhedsordningen, skal tabet fradrages ved  

 opgørelsen af virksomhedsindkomsten.
A.A.3.1.2.2 Lønmodtagere I det omfang skattepligtige, der ikke er selvstændige erhvervsdrivende,  

 afholder fradragsberettigede udgifter, herunder afskrivninger, skal fradrag  

 foretages ved opgørelsen af den skattepligtige indkomst (men ikke ved  

 opgørelsen af den personlige indkomst). For lønmodtagere kan fradrag dog kun  

 ske i det omfang, den pågældendes samlede fradragsberettigede udgifter  

 overstiger *3.900 kr., jf.
LL § 9, stk. 1.
 Eventuelle genvundne afskrivninger skal medregnes til den personlige  

 indkomst.
Reglerne om, at lønmodtageres fradrag skal foretages ved opgørelsen af den  

 skattepligtige indkomst, gælder fx for lønmodtagere, der anvender egen bil  

 delvis erhvervsmæssigt, jf.
LL § 9 B, stk. 3, og som afskriver den efter  

 reglerne i AL afsnit II.
 Tab ved en lønmodtagers salg af et blandet driftsmiddel kan kun fradrages  

 ved opgørelsen af den skattepligtige indkomst.
A.A.3.2 Kapitalindkomst PSL § 4 Kapitalindkomsten omfatter de i PSL § 4 opregnede indtægter og udgifter,  

 se nærmere lovbekg. nr. 716 af 11. sep. 1997. Bestemmelsen er for så vidt  

 udtømmende.
Det kan dog i anden lov være bestemt, at indtægter og udgifter,  

 der ikke er nævnt i bestemmelsen, skal behandles som kapitalindkomst, jf. fx  

 PBL § 53.
 De omhandlede indtægter og udgifter skal normalt medregnes i  

 kapitalindkomsten, selv om der er tale om en erhvervsmæssig indtægt eller  

 udgift.
 Erhvervsmæssige renteudgifter mv. skal indgå i kapitalindkomsten, dog ikke  

 i de tilfælde, hvor den skattepligtige anvender virksomhedsordningen.
Erhvervsdrivende, der benytter virksomhedsordningen, kan iflg.
VSL § 23 a  

 vælge at medregne indtil *32.200 kr. (1997) af hævet kapitalafkast i den  

 personlige indkomst i stedet for at lade beløbet beskatte som  

 kapitalindkomst.
Tilsvarende kan erhvervsdrivende, der benytter  

 kapitalafkastordningen, vælge at henføre indtil *32.200 kr. af det beregnede  

 kapitalafkast til den personlige indkomst jf.
VSL med ændringer til PSL.
Se  

 endvidere skm. cirk. nr. 129 af 4. juli 1994 og E.G.1.6.1.
 Gevinst og tab på fordringer, som den skattepligtige har erhvervet som  

 vederlag i næring, medregnes ved opgørelsen af den personlige indkomst.
Indtægt ved rentenydelse er kapitalindkomst.
Det modsatte gælder for  

 renter, som advokater indvinder af klientkonti, disse er personlig indkomst  

 (Skat 1988.2.92) (TfS 1988,91).
Løbende udlodning af overskud - bortset fra en normal forrentning af  

 indskudt medlemskapital - i selskaber og foreninger, som nævnt i ABL § 2 b,  

 medregnes dog til den personlige indkomst.
Vedr. beskatning af udbytte samt  

 fortjeneste og tab på aktiver henvises til LVS.
 Fradragsberettigede omkostninger, der medgår til at erhverve, sikre eller  

 vedligeholde kapitalindkomst, fragår direkte ved opgørelsen af denne.
A.A.3.2.1 En- og tofamilieshuse mv. § 4, stk. 1, nr. 6 Overskud eller underskud af en- og tofamilieshuse mv. er iflg.
PSL § 4,  

 stk. 1, nr. 6, kapitalindkomst.
Bestemmelsen omfatter:
1. Ejendomme, som indeholder en selvstændig lejlighed, jf.
LL §§ 15 B,  

 stk. 1, 2. tofamilieshuse, jf.
LL § 15 B, stk. 2. Se A.D.3, 3. stuehuse og beboelser på skovbrugsejendomme, jf.
LL § 15 B, stk. 3 og  

 4, 4. ejendomme, som indeholder en eller to selvstændige lejligheder, og som  

 i væsentligt omfang benyttes erhvervsmæssigt, jf.
LL § 15 B, stk. 5. Dette  

 gælder dog kun den del af ejendommen, der tjener til bolig for ejeren, 5. grunde, der må antages at have nytteværdi for ejeren, 6. udlejningsejendomme, som indeholder 6 eller færre beboelseslejligheder,  

 hvoraf højst en lejlighed er beboet af en eller flere ejere, jf.
LL § 15 C,  

 stk. 1, 7. udlejningsejendomme af den under nr. 6 nævnte art, hvor mere end en  

 lejlighed den 27. apr. 1994 er beboet af en ejer, jf.
LL § 15 C, stk. 2, 8. ejendomme til helårsbeboelse, som indeholder flere end to  

 beboelseslejligheder, og som ejes og bebos af deltagerne i et boligsameje, et  

 boliginteressentskab, et boligkommanditselskab eller et andet fællesskab, der  

 ikke er selvstændigt skattesubjekt, og hvor der til deltagelsen er knyttet en  

 brugsret til en beboelseslejlighed i ejendommen, jf.
LL § 15 C, stk. 4. Se  

 endvidere A.D.3.
Kun ejendomme, som helt eller delvis tjener til bolig for ejeren, er  

 omfattet af bestemmelsen.
Ved bedømmelsen heraf er det uden betydning, om  

 ejeren har gjort brug af sin beboelsesret eller ej, blot ejendommen faktisk  

 har været til ejerens disposition.
 Bestemmelsen omfatter ejendomme, der udlejes en del af året og ejendomme,  

 hvoraf en del udlejes.
Bestemmelsen omfatter derimod ikke ejendomme, der i hele året udelukkende  

 benyttes til udlejning.Hvad medregnes i kapitalindkomsten Overskud eller underskud af de ovenfor nævnte ejendomme omfatter:
1. Lejeværdi af bolig i egen ejendom, jf.
LL §§ 15 B-15 I, 2. indtægter ved udlejning en del af året (fx udlejning af et sommerhus  

 eller en helårsbolig) eller indtægter ved udlejning af en del af ejendommen  

 (fx ved udlejning af den anden lejlighed i et tofamilieshus eller ved udleje  

 af værelser i det omfang indtægten er skattepligtig). Se A.D.3 vedr.
LL § 15  

 P.
 3. fradragsberettigede udgifter efter LL §§ 15 J og 15 K, stk. 1.
 4. afskrivninger med hjemmel i SL § 6 a (ejendomme med  

 hjemfaldsforpligtelser og bygninger på egen grund). Se E.C.4.6.
Blandede ejendomme med vurderingsfordeling Indtægter og driftsudgifter vedrørende den erhvervsmæssigt benyttede del  

 af ejendomme med vurderingsfordeling efter LL § 15 B, stk. 5 er personlig  

 indkomst, jf.
PSL § 3, stk. 1 og stk. 2, nr. 1. Den del af  

 vedligeholdelsesudgifterne, der kan henføres til den erhvervsmæssigt  

 benyttede del af ejendommen, jf.
LL § 15 K, stk. 2, kan fradrages ved  

 opgørelsen af den personlige indkomst.
 Blandede ejendomme uden vurderingsfordeling mv.
Skattepligtige, der udøver erhvervsvirksomhed i egen ejendom i et omfang,  

 der ikke berettiger til vurderingsfordeling efter LL § 15 B, stk. 5 kan  

 fradrage en til den erhvervsmæssige anvendelse svarende del af lejeværdien i  

 kapitalindkomsten.
Tilsvarende regler gælder skattepligtige, der udlejer  

 lokaler til erhverv, når den erhvervsmæssige benyttelse ikke berettiger til  

 vurderingsfordeling.
Der kan ikke foretages fradrag ved opgørelsen af den  

 personlige indkomst, da fradraget skal modsvare den beregnede lejeværdi af  

 den erhvervsmæssigt benyttede del af ejendommen.
Udleje - delvis Skattepligtige, der udlejer en del af værelserne i en lejlighed i egen  

 ejendom til beboelse, og som er skattepligtige af vederlaget, kan vælge at  

 anvende regnskabsmæssigt opgjorte fradrag.
Anvendes det regnskabsmæssige  

 princip, kan den del af lejeværdien, der vedrører det udlejede, fradrages i  

 kapitalindkomsten.
Er der tale om udlejning af boligen i en del af året, fx  

 et sommerhus, nedsættes helårslejeværdien forholdsmæssigt for den del af  

 året, hvor udlejningen har fundet sted.
Dette gælder dog ikke, såfremt den  

 skattepligtige i medfør af LL § 15 O, stk. 2 foretager fradrag på 40 pct. af  

 den i det pågældende indkomstår modtagne leje - efter bruttofradraget på 7000  

 kr. jf.
LL § 15 O, stk. 1. 1 pkt. - for et sommerhus.
Fradraget, der skal  

 dække samtlige de med udlejningen forbundne udgifter og tillige modsvare egen  

 lejeværdi i udlejningsperioden, foretages i kapitalindkomsten.
Lignende  

 regler gælder vedrørende helårsboliger, der udlejes en del af året jf. § 15  

 P, stk. 2, sidste pkt.
Se herom A.D.3.
Udelukkende udlejning Indtægter og driftsudgifter vedrørende en- og tofamilieshuse mv., der i  

 hele året udelukkende benyttes til udlejning, er personlig indkomst.
Arbejdsværelse Fradrag for arbejdsværelse i egen ejendom beregnes på grundlag af  

 lejeværdien.
Selv om fradraget modsvarer den del af lejeværdien, der kan  

 henføres til arbejdsværelser, anses fradraget for en driftsomkostning i  

 forbindelse med det indtægtsgivende arbejde.
Se i øvrigt A.F.1.12.
 Lønmodtagere kan således kun foretage fradrag i den skattepligtige  

 indkomst i det omfang, de samlede lønmodtagerudgifter overstiger *3.900 kr.
Er der tale om selvstændig erhvervsvirksomhed, foretages fradrag i den  

 personlige indkomst, jf.
PSL § 3, stk. 2, nr. 1.
Ejendomme med mere end to lejligheder Indtægter og driftsudgifter, herunder lejeværdi af egen bolig, for  

 ejendomme med 3 eller flere lejligheder er personlig indkomst.
A.A.3.2.2 Skibsvirksomhed som bierhverv Indkomst ved selvstændig erhvervsvirksomhed er som hovedregel personlig  

 indkomst.
Se om anpartsreglerne, E.F.1.
A.A.3.2.3 Selvstændig erhvervsvirksomhed - Afgrænsning af begrebet Efter PSL § 3, stk. 2, nr. 1, kan driftsomkostninger - dog ikke  

 renteudgifter mv. - fragå ved opgørelsen af den personlige indkomst, hvis der  

 er tale om driftsomkostninger i forbindelse med selvstændig  

 erhvervsvirksomhed.
 Afgrænsningen mellem lønmodtagere og selvstændige erhvervsdrivende er  

 beskrevet i skd. cirk. nr. 129 af 4. juli 1994. Se E.A.4.
 A.A.3.2.4 Næring - vekselerere m.fl.
I visse tilfælde skal de indtægter og udgifter, der normalt beskattes som  

 kapitalindkomst, medregnes i den personlige indkomst, jf.
PSL § 4, stk. 3.
Det drejer sig om tilfælde, hvor den skattepligtige driver virksomhed som  

 bankier eller vekselerer, og de nævnte indtægter og udgifter hidrører fra  

 denne virksomhed.
Det gælder også, hvis den skattepligtige driver næring ved  

 køb og salg af fordringer eller driver næringsvirksomhed ved finansiering.
 Efter PSL § 4, stk. 3, medregnes i den personlige indkomst gevinster og  

 tab på fordringer, som omfattes af KGL § 4 (fra 1998 § 17) - fordringer  

 erhvervet som vederlag i næring.
A.A.4 Beskatning af ægtefæller Som udgangspunkt skal hver ægtefælle opgøre sin skattepligtige indkomst,  

 personlige indkomst, kapitalindkomst, aktieindkomst og *CFC-indkomst, jf.
LL  

 § 16 H, PSL § § 4 b og 8 b* efter samme regler som enlige skattepligtige, jf.  

 KSL § 4, medmindre andet følger af lovgivningen.
 Ægtefællernes skattepligtige indkomst opgøres således hver for sig.
I personskatteloven er der indbygget en række sambeskatningselementer,  

 vedrørende overførsel mellem ægtefæller af uudnyttede bundfradrag,  

 personfradrag og underskud.
Endelig opgøres ægtefællernes kapitalindkomst og  

 aktieindkomst hver for sig, men skatteberegningen opgøres under et.
 Endvidere fremgår det af kildeskatteloven, at såfremt ægtefællerne i  

 fællesskab driver en personligt ejet erhvervsvirksomhed, er det den af  

 ægtefællerne, der i overvejende grad driver virksomheden, som skal beskattes  

 af det overskud og de aktiver, der knytter sig til virksomheden.
 Dog åbner kildeskatteloven mulighed for, at ægtefællerne fordeler  

 beskatningen af overskuddet imellem sig, enten ved at anmode om overførsel  

 til medarbejdende ægtefælle eller ved at indgå lønaftale.
 Såfremt to personer af samme køn har fået registreret deres partnerskab i  

 henhold til lov om registreret partnerskab, vil de i skattemæssig henseende  

 være at betragte som ægtefæller.
 Ugifte par kan ikke anvende de særlige regler om ægtefællebeskatning jf.  

 HD af 13. maj 1986, offentliggjort i Skat 1986.10.597 (TfS 1986, 512).
A.A.4.1 Ægtefællers fordeling af aktiver og passiver Ved ægtefællers indkomstopgørelse er det fordelingen af aktiver og  

 passiver og de dertil knyttede indtægter og udgifter, som har størst  

 interesse.
Det følger af KSL § 24 A, at det er den af ægtefællerne som ifølge  

 ægteskabslovgivningen har rådighed over kapitalgodet eller, for så vidt angår  

 kapitaludgifter hæfter for betalingen, som skal medtage de respektive  

 indtægter og udgifter ved opgørelsen af sin skattepligtige indkomst og  

 kapitalindkomst.
For så vidt angår evt. lempelse efter KSL § 24 B af en eller  

 begge ægtefællers udenlandske kapitalindtægter eller indkomst i form af  

 udbytte, se D.C.3.
Ægteskabslovgivningens regler En ægtefælle har i følge ægteskabslovgivningen rådighed over sin bodel og  

 evt. særeje, som er det den pågældende:
- ejede ved ægteskabets indgåelse, - har modtaget under ægteskabet som arv, gave eller til sit personlige  

 underhold og - under ægteskabet har indtjent eller anskaffet for sin indtjening, eller  

 som træder i stedet for disse aktiver.
 En ægtefælle hæfter med sin bodel og evt. særeje - uanset særejets art -  

 for de forpligtelser, der påhviler den pågældende, hvad enten de er opstået  

 før eller under ægteskabet.
 Hvem af ægtefællerne, der hæfter for en given fordring, afhænger således  

 af, hvem af ægtefællerne, der har forpligtet sig overfor kreditor ved aftale  

 eller gjort sig skyldig i et erstatningspådragende forhold.
Bevis for ejerforholdet Ægtefællernes selvangivne fordeling af aktiverne og passiverne tillægges  

 ikke kun betydning i skattemæssig henseende men også ved bedømmelsen af  

 ejerforholdet i civilretlig henseende, som fx i relation til kreditorer og  

 evt. bodeling.
Skattemyndighedernes kontrol med ændring af ægtefællernes fordeling Det betyder imidlertid ikke, at skattemyndighederne ikke kan undersøge  

 ægtefællernes fordeling nærmere, såfremt ægtefællerne fra år til år foretager  

 en væsentlig ændret fordeling af aktiver og passiver og de dertil knyttede  

 indtægter og udgifter.
 I disse tilfælde vil det ofte være nødvendigt for skattemyndighederne at  

 sikre, at kapitalindtægter ikke er gledet ud, og at kapitaludgifter ikke er  

 medregnet hos begge ægtefæller.
Men også i tilfælde, hvor ægtefællerne et år foretager en væsentlig anden  

 fordeling af formuegoderne, og denne fordeling ikke er uden skattemæssig  

 betydning, vil skattemyndighederne være berettigede til at ændre den  

 selvangivne fordeling, således at den bliver i overensstemmelse med KSL § 24  

 A, jf.
TOLD-SKAT Nyt 1992.6.183 (TfS 1992, 138).
 Vurderingen af om et aktiv skal henføres til den ene eller den anden  

 ægtefælles bodel, eller evt. særeje, beror på en konkret bedømmelse af  

 forholdet, hvor følgende momenter kan indgå:
Hvem fremstår som den formelle ejer af aktivet* - For så vidt angår fast ejendom, bil og båd, er spørgsmålet, hvem der er  

 registreret som ejer.
 - For så vidt angår andre aktiver, kan det formelle ejerskab fx fremgå af  

 købekontrakten.
Hvem har financieret aktivets erhvervelse* - Såfremt der ikke foreligger bevis for det formelle ejerforhold, eller  

 det har formodningen i mod sig, fordi den pågældende ægtefælle ikke har haft  

 de fornødne midler til sin rådighed, må skattemyndighederne undersøge,  

 hvorledes erhvervelsen er financieret, se fx TfS 1997, 415. Det kunne fx  

 være, at aktivet er erhvervet ved arv eller som gave, der er gyldigt  

 overdraget.
 Se ØLD af 21. jan. 1993, offentliggjort i TOLD-SKAT Nyt 1993.22.1012 (TfS  

 1993, 51), hvor den fulde fradragsret for prioritetsrenter vedr. en i lige  

 sameje erhvervet ejendom blev tillagt manden i forbindelse med  

 samlivsophævelse i 1988. ØL lagde til grund, at der igennem en årrække havde  

 foreligget en aftale om fordeling af rentefradragsretten til fordel for  

 manden, samt at den senere bodelingsoverenskomst naturligt måtte forstås  

 således, at denne aftale også var gældende for 1988.
Bindende retshandler mellem ægtefæller Ved undersøgelse af ægtefællernes fordeling af aktiver og passiver skal  

 skattemyndighederne være opmærksomme på, at ægtefællerne ifølge  

 ægteskabslovgivningens regler kan indgå bindende retshandler med hinanden.
 Der er således intet til hinder for, at ægtefæller kan indgå en aftale om  

 udlån, og at dette lån skal forrentes.
 Hvorvidt skattemyndighederne kan tilsidesætte en sådan aftale, må bero på  

 en konkret bedømmelse af aftalen og dens indhold.
Såfremt den ene ægtefælle overdrager et aktiv, der ikke benyttes  

 erhvervsmæssigt, til den anden ægtefælle, følger det af KSL § 26 B, at den  

 ægtefælle, som overdrager aktivet, ikke skal medregne evt. fortjeneste eller  

 tab ved overdragelsen.
Dette gælder både overdragelse fra særeje til  

 fælleseje og omvendt.
 Aktivet anses til gengæld for erhvervet af den anden ægtefælle på samme  

 tidspunkter, for samme beløb og til samme formål som ved den oprindelige  

 anskaffelse.
 Dette gælder også, selv om et aktiv, fx en fast ejendom, erhverves ved en  

 tvangsauktion.
Ligedeling Såfremt det ikke kan afgøres, hvem af ægtefællerne et  

 indkomstskattepligtigt beløb vedrører, skal hver af ægtefællerne medregne  

 halvdelen, jf.
KSL § 24 A.
Denne regel finder også anvendelse i de tilfælde, hvor det er  

 ægtefællerne, der er i tvivl om, hvem der ejer det pågældende aktiv, eller  

 hvem den aktuelle gældspost påhviler, jf.
Skat 1987.2.135 (TfS 1987, 87).
Ægtefællernes anmodning om ændring af den selvangivne fordeling Ægtefæller, som ikke har fordelt indkomster og fradrag i overensstemmelse  

 med kildeskattelovens regler, og som efter 1. jul. i året efter indkomståret,  

 fremsætter anmodning om ændring af den selvangivne fordeling, kan kun få  

 anmodningen imødekommet, hvis der foreligger særlige omstændigheder, der  

 efter skattemyndighedernes opfattelse gør ændringen påkrævet, jf.
KSL § 62 A,  

 stk. 5.
 Såfremt anmodningen imødekommes, tilkommer der ikke den skattepligtige  

 renter som nævnt i KSL § 62 A, stk. 3, 2. pkt., eller KSL § 62, stk. 3, 2.  

 pkt., af det skattebeløb, som hidrører fra ændringen.
A.A.4.2 Den ægteskabelige samlivsstatus Hvorvidt ægtefællerne i relation til skatteberegningen er omfattet af de  

 særlige regler, som ifølge PSL og KSL gælder for ægtefæller, beror på en  

 fortolkning af den enkelte bestemmelse, jf.
TfS 1996, 592 om den subsidiære  

 hæftelse for skattekrav mellem ægtefæller, der blev skilt og derefter påny  

 giftede sig.
 Om ægtefællerne kan anses for at være samlevende i skattemæssig henseende,  

 afgøres ved en fortolkning af KSL § 4, stk. 3-6. Disse bestemmelser afgrænser  

 spørgsmålet i negativ forstand, idet de beskriver, hvornår samlivet i  

 skattemæssig henseende anses for at være ophævet.
 Bedømmelse af samlivets status i skattemæssig henseende fremgår af  

 nedenstående skema.
 Bedømmelse af samlivets status i skattemæssig henseende:
A.A.4.2.1 Bodeling ved separation eller skilsmisse Ved separation eller skilsmisse skal fællesboet deles.
Såfremt  

 ægtefællerne har skilsmissesæreje eller fuldstændig særeje, skal det holdes  

 udenfor bodelingen.
 Skilsmissesæreje har alene virkning for fordelingen af formuen, såfremt  

 ægteskabet opløses ved separation eller skilsmisse, medens ægtefællernes  

 formue ved den enes død behandles som om, ægtefællerne havde haft fælleseje.  

 Ved fuldstændigt særeje har særejet virkning, hvad enten ægteskabet opløses  

 ved separation, skilsmisse eller ved den ene ægtefælles død.
I den forbindelse opstår spørgsmålet, hvordan ægtefællerne skal beskattes  

 i separations- eller skilsmisseåret.
Samlivet anses for ophørt i skattemæssig  

 henseende på tidspunktet for separationen eller skilsmissen.
Fra separations-  

 eller skilsmissetidspunktet skal ægtefællerne indtil bodelingsoverenskomsten  

 foreligger, beskattes af kapitalindtægter og kapitaludgifter, som kan  

 henføres til deres respektive bodele og evt. særeje, jf.
Skat 1987.7.511 (TfS  

 1987, 369).
 Her statuerede LSR, at ægtefællerne i separationsåret skulle beskattes af  

 en formue svarende til deres respektive bodele, og ikke som ønsket af den ene  

 part, hver af halvdelen af formuen.
 LSR lagde bl.a. vægt på, at den endelige bodeling først fandt sted det  

 efterfølgende år, og at ægtefællerne ikke havde selvangivet i  

 overensstemmelse med bodelingsoverenskomstens indhold.
Derfor skal den ægtefælle, der ved bodelingen fx har fået tillagt et  

 rentebærende aktiv, som hidtil har tilhørt den anden ægtefælle, først  

 beskattes af afkastet fra tidspunktet for bodelingsoverenskomsten, uanset  

 renternes forfaldstidspunkt, jf.
Skat 1986.8.511 (TfS 1986, 430).
Tidspunktet for bodelingsoverenskomsten er også afgørende m.h.t. fradrag  

 for evt. kapitaludgifter, se TOLD-SKAT Nyt 1992.21.637(TfS 1992, 195),  

 vedrørende fradrag for prioritetsrenter.
Her statuerede ØL, at  

 rentefradragsretten vedrørende en fast ejendom i separationsåret tilkom den  

 ægtefælle, som ejendommen tilhørte, uanset at den anden ægtefælle var blevet  

 forskudsregistreret med rentefradraget i lighed med tidligere år.
Sidstnævnte  

 ægtefælle fik først fradragsret i det efterfølgende år, hvor han overtog  

 ejendommen i forbindelse med bodelingen.
Se også TOLD-SKAT Nyt, 1993.13.641  

 (TfS 1993, 347), hvor en af ægtefællerne har indgået aftale om fordeling af  

 fradragsretten til renteudgifter vedr. en fast ejendom i separationsåret blev  

 tilsidesat af LSR, som fandt, at rentefradraget i separationsåret i  

 overensstemmelse med KSL § 24 A skulle henføres til den ægtefælle, der var  

 ejer af ejendommen.
Se endvidere TfS 1995, 640, hvor fradragsretten til  

 renteudgifter blev tillagt skødehaveren fuldt ud, selv om en af kreditorerne  

 - en kreditforening - ikke havde accepteret ham som enedebitor.
 Når en ægtefælle ved bodeling i forbindelse med separation og skilsmisse  

 får tillagt aktiver, som hidtil har tilhørt den anden ægtefælle, succederer  

 førstnævnte ægtefælle i sidstnævntes skattemæssige stilling vedrørende de  

 pågældende aktiver.
A.A.4.2.2 Anmodning om genoptagelse af tidligere indkomstår Ved separation eller skilsmisse er spørgsmålet ofte om den ene af  

 ægtefællerne med henvisning til KSL § 24 A kan få ægtefællernes ansættelser  

 for tidligere indkomstår genoptaget med henblik på en ændret fordeling af fx  

 prioritetsrenterne vedrørende den faste ejendom.
 Under ægteskabets beståen gives der normalt ikke tilladelse til  

 genoptagelse af ægtefællernes ansættelser for tidligere indkomstår, selv om  

 ægtefællerne ikke har selvangivet i overensstemmelse med KSL § 24 A, jf. § 62  

 A, stk. 5.
Da ægtefællerne under ægteskabets beståen er blevet beskattet  

 beløbsmæssigt korrekt, bliver en anmodning om genoptagelse af tidligere  

 indkomstårs ansættelser i forbindelse med separation eller skilsmisse efter  

 administrativ praksis ikke imødekommet, jf.
Skat 1988.9.531.
 Derfor bør der tages højde for disse forhold ved bodelingen.
A.A.4.2.3 Faktisk samlivsophævelse Når ægtefæller lever faktisk adskilt, opstår spørgsmålet, om der  

 foreligger faktisk samlivsophævelse i skattemæssig forstand.
 Hvorvidt samlivet ved faktisk adskillelse anses for ophævet, beror på en  

 konkret vurdering, men som udgangspunkt skal samlivet være ophævet som følge  

 af en uoverensstemmelse mellem ægtefællerne.
Samlivet anses derfor som udgangspunkt ikke for ophævet, hvis ægtefællerne  

 lever faktisk adskilt som følge af deres erhverv, fordi adskillelsen ofte vil  

 være af midlertidig karakter.
Det samme gør sig gældende, hvis den ene  

 ægtefælle afsoner en længerevarende fængselsstraf.
Ophold på plejehjem Opholder den ene ægtefælle sig på plejehjem, anses samlivet for ophævet i  

 skattemæssig henseende, uanset om plejehjemmet er beliggende i umiddelbar  

 nærhed af ægtefællernes tidligere fælles bopæl.
 Såfremt beslutning om den ene ægtefælles anbringelse på plejehjem træffes  

 under hospitalsindlæggelse, anses samlivet for ophørt på dette tidspunkt.
 Opholder begge ægtefæller sig på samme plejehjem, anses de for samlevende  

 i skattemæssig henseende, også selv om de bor på hver sit værelse.
A.A.4.2.4 Genoptagelse af samlivet Såfremt ægtefællerne genoptager samlivet efter separation eller  

 samlivsophævelse, anses samlivet for genoptaget på dette tidspunkt.
A.A.4.3 Forskudt indkomstår Lønmodtageres indkomstår er normalt kalenderåret, hvorimod selvstændigt  

 erhvervsdrivende efter anmodning kan få tilladelse til at anvende forskudt  

 indkomstår. Ægtefæller skal altid anvende samme indkomstår, jf.
KSL § 99.
 Har ægtefællerne forskudt indkomstår fx 1. jul. - 30. jun., er det udløbet  

 af denne periode, der er afgørende i relation til ovennævnte særlige  

 skatteberegningsbestemmelser, jf.TfS 1995, 729 .
A.A.4.3.1 Ophævelse af samlivet Såfremt samlivet ophæves i løbet af det forskudte indkomstår, skal begge  

 ægtefæller aflevere selvangivelse på grundlag af indkomsten i den forskudte  

 periode i ophævelsesåret.
Herefter kan den af ægtefællerne, som er lønmodtager, ansøge  

 ligningsmyndigheden om tilladelse til omlægning af sit forskudte indkomstår,  

 jf.
KSL § 22.
 Eksempel:
 Hidtil har ægtefællerne anvendt perioden 1. jul. til 30. jun.
Samlivet ophæves 1. sep. 1996 Selvangivelsen for indkomståret 1997 skal for begge ægtefæller omfatte  

 indkomsten for perioden 1. jul. 1996 til 30. jun. 1997.
 Omlægningstilladelsen kan for lønmodtagerægtefællen eksempelvis udformes  

 således:
Indtægten for perioden 1. jul. 1997 til 31. dec. 1998. Endvidere skal evt.  

 éngangsindtægter eller -udgifter i perioden 1. jul. 1997 til 31. dec.  

 1998, som ikke hører til den normale løbende indkomst, medregnes i indkomsten  

 for 1998 som en ekstraordinær indkomst   

 eller Indtægten for perioden 1. jul. 1997 til 31. dec. 1998 omregnet til 12  

 måneder, dog skal éngangsindtægter eller -udgifter, som ikke hører til  

 den normale løbende indkomst, ikke omregnes.
Ved en tilladelse til omlægning  

 af indkomstår skal den pågældende ansøger så vidt muligt hverken stilles  

 bedre eller ringere, end hvis omlægning ikke havde fundet sted.
 En ansøgers indkomstforhold kan være så uoverskuelige, at tilladelse til  

 omlægning af indkomstår bør udskydes et år.
A.A.4.4 Ægtefællers skatteberegning Som udgangspunkt beregnes ægtefællers skat efter tilsvarende regler, som  

 gælder for enlige skattepligtige.
Det betyder, at hver ægtefælle skal  

 beskattes på grundlag af sin egen indkomst uafhængig af den anden ægtefælles  

 indkomst.
 Afhængig af ægtefællernes samlivsstatus i skattemæssig henseende er der  

 visse sambeskatningselementer ved skatteberegningen, jf. nedenstående skema.
 Regler vedrørende ægtefællers skatteberegning.
Ægtefællers skatteberegning Som det fremgår af skemaet, kan ægtefæller overføre uudnyttet bundfradrag  

 imellem sig ved beregning af aktieindkomst jf.
PSL § 8 a, stk. 4.
Hvis den ene af ægtefællerne opnår frivillig akkord, tvangsakkord eller  

 gældssanering, skal uudnyttede fradragsberettigede underskud hos denne  

 ægtefælle fra det pågældende og tidligere indkomstår nedsættes.  

 Underskudsbegrænsningen sker, jf.
PSL § 13 a, stk. 1, før fradrag efter PSL §  

 13, stk. 4, 1. pkt. i den anden ægtefælles personlige indkomst.
Såfremt den ægtefælle, der ejer en virksomhed, opnår frivillig akkord,  

 tvangsakkord eller gældssanering og ikke selv kan foretage den fulde  

 underskudsbegrænsning, skal det overskydende beløb overføres til den  

 ægtefælle, som driver virksomheden.
Det er dog kun den del af sidstnævnte  

 ægtefælles underskud, som hidrører fra driften af erhvervsvirksomheden, der  

 kan nedsættes med det overførte beløb, jf.
PSL § 13, a, stk. 2.
 For så vidt angår eksempler på ægtefællers skatteberegning henvises til  

 cirkulære til PSL nr. 129 af 4. jul. 1994.
Rentenedslag Lov om beregning af ægtefællers nedslag i skatteansættelsen for  

 renteindtægter mv., er ophævet pr. 1. jan. 1994. Imidlertid følger det af lov  

 nr. 480 af 30. jun. 1993, § 10, stk. 3, at det nedslag, der er beregnet for  

 indkomståret 1993, ligeledes kan fradrages i indkomståret 1994. Derefter  

 reduceres rentenedslaget gradvis til endeligt ophør fra og med 1999. Se  

 A.A.1.2.
A.A.4.5 Ægtefællers fordeling af overskud af selvstændig  

 erhvervsvirksomhed Det følger af KSL § 25 A, stk. 1, at indkomst vedrørende driften af en  

 erhvervsvirksomhed altid skal beskattes hos den ægtefælle, som driver  

 virksomheden.
 Det er således uden betydning, om virksomheden eller de aktiver, som  

 benyttes i driften, tilhører den anden ægtefælles bodel eller særeje.
Deltager ingen af ægtefællerne i driften af erhvervsvirksomheden, fordi  

 der fx er tale om kommanditistanparter eller en bortforpagtet  

 landbrugsejendom, skal indkomsten vedrørende denne virksomhed beskattes hos  

 den ægtefælle, som ifølge ægteskabslovgivningens regler har rådighed over  

 virksomheden, jf.
KSL § 24 A.
A.A.4.5.1 Rette indkomstmodtager i relation til KSL § 25 A, stk. 1 Deltager begge ægtefæller i driften af erhvervsvirksomheden, er det den  

 ægtefælle, der i overvejende grad driver erhvervsvirksomheden, som skal  

 beskattes af indkomsten vedrørende denne virksomhed.
 I praksis giver det normalt ikke anledning til særlige  

 afgrænsningsproblemer at afgøre, hvem af ægtefællerne der i kraft af sin  

 arbejdsindsats og evt. uddannelse varetager virksomhedens daglige drift,  

 medmindre ægtefællerne har samme uddannelse såsom: læge, tandlæge, advokat,  

 revisor, arkitekt e.l.
Samme uddannelse Såfremt ægtefællerne driver hver deres selvstændige erhvervsvirksomhed fra  

 fælles lokaler og med fælles ansatte, skal ægtefællerne sandsynliggøre, at de  

 har hver deres kundekreds.
Desuden skal fordelingen af indtægterne fremgå af  

 regnskaberne.
Er disse betingelser opfyldt, kan ægtefællerne fordele de fælles udgifter  

 - evt. forholdsmæssigt - imellem sig.
Se TfS 1996, 748, hvor LSR fandt, at et  

 ægtepar, der drev frisørsalon i interessentskabsform, ikke havde  

 tilstrækkelig dokumentation for, at der havde været en sådan opdeling af fx  

 virksomhedens kundekreds, at ægtefællerne havde drevet hver deres virksomhed.
Bliver regnskaberne tilsidesat, er der ingen mulighed for en skønsmæssig  

 fordeling af indtægterne og udgifterne mellem ægtefællerne.
Den ene ægtefælle  

 vil altid blive betragtet som rette indkomstmodtager i medfør af KSL § 25 A,  

 stk. 1, hvorefter den anden ægtefælle kan få overført overskud som  

 medarbejdende ægtefælle i medfør af KSL § 25 A, stk. 3, se VLD offentliggjort  

 i Skat 1986.7.460 (TfS 1986, 352).
Indkomstopgørelsen i medfør af KSL § 25 A, stk. 1 Den ægtefælle, som anses for at være rette indkomstmodtager i henhold til  

 KSL § 25 A, stk. 1, skal medregne indkomsten vedrørende virksomheden ved  

 opgørelsen af sin skattepligtige indkomst, personlige indkomst og  

 kapitalindkomst.
Det er derfor også denne ægtefælle, som kan foretage de skattemæssige  

 afskrivninger.
I det indkomstår, hvori en af ægtefællerne dør, foretages  

 skattemæssige afskrivninger på aktiver, der anvendes i en af ægtefællernes  

 erhvervsvirksomhed, ligeledes hos den, som skal medregne indkomst fra  

 virksomheden til sin skattepligtige indkomst, jf.
KSL § 26 A, stk. 1.
 Endvidere er det også denne ægtefælle, der efter PSL § 3, stk. 2, nr. 1,  

 kan fradrage driftsomkostningerne i sin personlige indkomst.
Endelig er det også denne ægtefælle, som kan foretage henlæggelser til  

 investeringsfonds, jf.
IFL § 2, stk. 1.
Såfremt virksomhedsordningen benyttes, er det den ægtefælle, der har  

 rådighed over virksomheden, der skal beskattes af virksomhedens  

 kapitalafkast, jf.
KSL § 25 A, stk. 2.
Interessentskab Hvis ægtefæller driver en erhvervsvirksomhed som et interessentskab, vil  

 det skattemæssigt blive betragtet som om, den ene ægtefælle driver  

 virksomheden.
Den anden ægtefælle kan enten få overført en del af  

 virksomhedens overskud som medarbejdende ægtefælle, jf.
KSL § 25 A, stk. 3,  

 eller indgå en lønaftale, jf.
KSL § 25 A, stk. 7.
 Deltager den ene ægtefælle i et interessenskab, følger det af lsr.  

 1981.81, at den medarbejdende ægtefælle, uafhængig af om arbejdet udføres for  

 den førstnævnte ægtefælle alene eller for interessentskabet, kan få overført  

 overskud i medfør af KSL § 25 A, stk. 3.
 Udføres arbejdet for interessentskabet alene, kan ægtefællen indgå en  

 almindelig lønaftale, der falder udenfor anvendelsesområdet for KSL § 25 A,  

 stk. 7.
A.A.4.5.2 Betingelser for at anvende reglerne om medarbejdende ægtefælle/  

 lønaftale   

 selv om det ikke fremgår af ordlyden i KSL § 25 A, er det en betingelse for  

 både overførsel til medarbejdende ægtefælle og lønaftale, at der er tale om  

 deltagelse i driften af selvstændig erhvervsvirksomhed.
Se herom skm. cirk.  

 til KSL, nr. 135 af 4. nov. 1988, pkt. 21.
 Derfor kan hverken reglen om overførsel til medarbejdende ægtefælle eller  

 reglen om lønaftale finde anvendelse, når ægtefællen hjælper den anden  

 ægtefælle i en lønnet stilling, se skm. cirk til PSL, nr. 129 af 4. jul. 1994  

 om afgrænsningen mellem lønmodtagere og selvstændigt erhvervsdrivende på  

 skattelovgivningens område.
 Hvorvidt der foreligger selvstændig erhvervsvirksomhed, beror på en samlet  

 bedømmelse af de konkrete forhold vedrørende udøvelsen afvirksomheden, se  

 ovennævnte cirkulære og E.A.4.
Endelig stilles der krav om, at den deltagende ægtefælles arbejdsindsats  

 skal have en vis tilknytning til driften af erhvervsvirksomheden.
Se herom  

 pkt. 23 i cirk. til KSL nr. 135 af 4. nov. 1988.
A.A.4.5.2.1 Forskelle mellem overførsel til medarbejdende ægtefælle og  

 lønaftale Der er en række forskelle mellem overførsel til medarbejdende ægtefælle og  

 lønaftale.
 Den afgørende forskel mellem de to regelsæt, som har konsekvenser for  

 ægtefællernes indkomstopgørelse, er, at bestemmelsen om overførsel til  

 medarbejdende ægtefælle kan betragtes som en regel om skatteberegning.
Bestemmelsen om lønaftale kan derimod betragtes som en statusregel,  

 hvorefter den ægtefælle, som deltager i driften af virksomheden, betragtes  

 som lønmodtager, og den ægtefælle, der i overvejende grad driver  

 virksomheden, anses for arbejdsgiver.
Ved overførsel til medarbejdende  

 ægtefælle betragtes den overførte overskudsandel som indtjent ved selvstændig  

 erhvervsvirksomhed.
Den medarbejdende ægtefælle får overført en andel af  

 virksomhedens skattepligtige overskud før kapitalindtægter og -udgifter.
Det  

 betyder, at fradrag for virksomhedens driftsudgifter er foretaget af den  

 anden ægtefælle, jf.
KSL § 25 A, stk. 4, førend beregningen af overskuddet  

 til den medarbejdende ægtefælle finder sted.
 Ved lønaftale betragtes den deltagende ægtefælles andel som A-indkomst.
 I relation til arbejdsgiverægtefællen er der ved lønaftale tale om en  

 almindelig lønudgift, som fradrages i virksomhedens indkomst, før der  

 foretages skattemæssige afskrivninger.
 Endvidere giver reglen om lønaftale ægtefællerne mulighed for at aflønne  

 den deltagende ægtefælle i overensstemmelse med denne ægtefælles  

 kvalifikationer og præsterede arbejdsindsats, sådan som det er tilfældet for  

 ugifte par og ægtefæller, der driver virksomhed i selskabsform.
 Det betyder, at ægtefæller, som er afskåret fra at anmode om overførsel  

 til medarbejdende ægtefælle, fordi den deltagende ægtefælles arbejdsindsats  

 ikke opfylder væsentlighedskriteriet, med fordel kan anvende reglen om  

 lønaftale.
 Det samme gælder for de ægtefæller, der på grund af det beløbsmæssige  

 maksimum ved overførsel til medarbejdende ægtefælle, ikke kan sikre den  

 deltagende ægtefælle en aflønning, som er i overensstemmelse med denne  

 ægtefælles kvalifikationer og arbejdsindsats.
 Ved lønaftale kan ægtefællerne desuden sikre den deltagende ægtefælle et  

 bedre beregningsgrundlag ved tildeling af sociale ydelser.
A.A.4.5.2.2 Foreligger der overførsel til medarbejdende ægtefælle eller  

 lønaftale* Hvorvidt, der foreligger overførsel til medarbejdende ægtefælle eller  

 lønaftale, afhænger i høj grad af ægtefællernes egne dispositioner.
Såfremt ægtefællerne er samlevende ved indkomstårets udgang, kan de  

 fremsætte anmodning om, at indtil 50 pct. af virksomhedens overskud, dog  

 højst * 151.000 kr. for indkomståret 1997 *, kan overføres til beskatning hos  

 den medarbejdende ægtefælle, jf.
KSL § 25 A.
 Såfremt den af ægtefællerne, der i overvejende grad driver  

 erhvervsvirksomheden, indeholder A-skat og lønmodtagerbidrag i  

 overensstemmelse med kildeskattelovens og arbejdsmarkedsfondslovens regler  

 herom, kan ægte-fællerne indgå lønaftale.
 Lønaftalen kan først tillægges skattemæssig virkning fra det tidspunkt,  

 hvor aftalen træder i kraft.
Anmodning om overførsel til medarbejdende ægtefælle At overførsel til medarbejdende ægtefælle kan betragtes som en regel  

 vedrørende skatteberegning, følger dels af at den udelukkende vedrører  

 fordelingen af beskatningen af erhvervsvirksomhedens overskud, dels af at  

 overførsel sker på ægtefællernes anmodning.
 Anmodningen sker normalt ved indgivelsen af selvangivelsen for det  

 pågældende indkomstår.
 Under forudsætning af at ægtefællerne i øvrigt er enige om overførslen,  

 foretager skattemyndighederne beregningen af det overførte beløb, se Skat  

 1989.6.473 (TfS 1989, 349).
 I det omfang overførsel eller manglende overførsel til medarbejdende  

 ægtefælle viser sig ugunstigt i forhold til andre lovregler, har  

 Ligningsrådet vedtaget, at anmodning om henholdsvis overførsel eller  

 tilbageførsel af overskud kan fremsættes indtil 3 år efter udløbet af det  

 pågældende indkomstår.
Lønaftale At bestemmelsen om lønaftale har karakter af en statusregel følger af, at  

 den ægtefælle, der i overvejende grad driver virksomheden, får status som  

 arbejdsgiver med pligt til at indeholde A-skat og lønmodtagerbidrag af den  

 løn, som udbetales til den deltagende ægtefælle, der i denne sammenhæng har  

 status som lønmodtager.
 Endvidere kan lønaftalen først tillægges skattemæssig virkning fra det  

 tidspunkt, aftalen træder i kraft.
Ikke overførsel til medarbejdende ægtefælle og lønaftale i samme  

 indkomstår   

 selv om ægtefællerne frit kan vælge enten at anmode om overførsel til  

 medarbejdende ægtefælle eller at indgå lønaftale, er de udelukket fra at  

 anmode om overførsel til medarbejdende ægtefælle i de indkomstår, hvor  

 lønaftalen finder anvendelse i hele året eller en del heraf, jf.
KSL § 25 A,  

 stk. 7, 2. pkt.
A.A.4.5.2.3 Den deltagende ægtefælles indkomstopgørelse Uanset om ægtefællerne vælger at overføre overskud til medarbejdende  

 ægtefælle eller indgå lønaftale, skal indkomsten til den deltagende ægtefælle  

 medregnes til denne ægtefælles personlige indkomst jf.
PSL §§ 2 og 3  

 sammenholdt med KSL § 25 A, stk. 3, for så vidt angår overførsel til  

 medarbejdende ægtefælle.
 Set i relation til den deltagende ægtefælle er den afgørende forskel  

 mellem overførsel til medarbejdende ægtefælle og lønaftale, karakteren af  

 indkomsten.
Ved overførsel til medarbejdende ægtefælle betragtes det overførte  

 overskud som indvundet ved selvstændig erhvervsvirksomhed.
Ved lønaftale  

 betragtes indkomsten som lønindkomst.
 Som det fremgår af nedenstående skema har ovenævnte forskel afgørende  

 betydning for den deltagende ægtefælles muligheder for at foretage fradrag  

 ved indkomstopgørelsen.
A.A.4.5.2.4 Den deltagende ægtefælles arbejdsindsats Ved overførsel til medarbejdende ægtefælle stilles der betydelige krav til  

 dennes arbejdsindsats, fordi der skal være tale om væsentlig deltagelse i  

 driften af erhvervsvirksomheden.
 Hvorvidt væsentlighedskriteriet kan anses for opfyldt, beror på en konkret  

 bedømmelse af den medarbejdende ægtefælles arbejdsindsats.
 Normalt skal der være tale om medarbejde af fastere karakter, som lægger  

 betydelig beslag på den medarbejdende ægtefælles arbejdskraft.
 Der skal således være regnet med den medarbejdende ægtefælles arbejdskraft  

 ved tilrettelæggelsen af virksomhedens drift.
 Andre ansatte i virksomheden er i sig selv ikke tilstrækkeligt til at  

 antage, at den medarbejdende ægtefælles arbejdsindsats ikke er af et sådant  

 omfang, at den kan begrunde overførsel.
 Har denne ægtefælle derimod betydelige indtægter eller fx modtaget  

 sygedagpenge i en stor del af året, har det umiddelbart formodningen imod  

 sig, at ægtefællens arbejdsindsats kan karakteriseres som væsentlig.
 I de tilfælde, hvor den medarbejdende ægtefælle arbejder i virksomheden  

 hver dag, anses væsentlighedskriteriet opfyldt ved en daglig arbejdsindsats  

 på 3-4 timer.
 Reglen om overførsel til medarbejdende ægtefælle kan derfor ikke finde  

 anvendelse i de tilfælde, hvor der er tale om lejlighedsvis assistance fx:  

 ved sæsontravlhed, pasning af forretningstelefon, ved den daglige bogføring,  

 medmindre arbejdsopgaverne har et sådant omfang, at de stiller betydelige  

 krav til den medarbejdende ægtefælles arbejdsindsats.
 Er erhvervsvirksomheden påbegyndt, ophørt, eller drives den kun en del af  

 året, anses væsentlighedskriteriet imidlertid for opfyldt, når der ikke er et  

 åbenbart misforhold mellem den medarbejdende ægtefælles arbejdsindsats og det  

 overførte beløb.
 Det samme er tilfældet, hvis ægteskabet er indgået i løbet af året, se  

 Skat 1988.8.480 (TfS 1988, 468).
Deltager den medarbejdende ægtefælle i den anden ægtefælles bivirksomhed,  

 anses den førstnævnte ægtefælles arbejdsindsats som væsentlig, når den kan  

 karakteriseres som væsentlig i forhold til den anden ægtefælles  

 arbejdsindsats, jf.
Skat 1986.2.150 (TfS 1986, 135).
50 pct. af virksomhedens overskud Kan den medarbejdende ægtefælles arbejdsindsats begrunde overførsel, skal  

 beregningsgrundlaget for det overførte overskud, der maksimalt kan overføres  

 til den medarbejdende ægtefælle, opgøres efter reglerne i KSL § 25 A, stk. 4.
 Ifølge KSL § 25 A, stk. 4 er beregningsgrundlaget for det overskud, der  

 maksimalt kan overføres, virksomhedens skattepligtige overskud før  

 kapitalindtægter og kapitaludgifter.
 Skattemæssige afskrivninger, henlæggelser til investeringsfonds mv.  

 foretages således, inden der sker beregning af den del af overskuddet, som  

 kan overføres til medarbejdende ægtefælle.
 For så vidt angår fradrag for kontingent til brancheforening, se E.B.3.15.
På tilsvarende måde skal der ske tillæg af skattepligtige tilskud mv., der  

 vedrører virksomheden, såsom sygedagpenge - også den medarbejdende ægtefælles  

 - efter reglerne om frivillig forsikring.
Evt. forbrug af egne varer fra  

 virksomheden skal ligeledes tillægges.
Endvidere fragår underskud fra tidligere år, i det omfang det hidrører fra  

 virksomheden.
Rente- og udbytteindtægter, kursgevinster på fordringer og gæld  

 samt renteudgifter og kurstab på fordringer og gæld holdes derimod uden for  

 det underskud, der fradrages.
 Lejeværdi af bolig i egen ejendom, hvoraf en del anvendes i virksomheden,  

 indgår ikke i virksomhedens overskud, da lejeværdi af bolig i egen ejendom  

 ikke kan anses for at være indkomst, der vedrører erhvervsvirksomheden.
 Det gælder dog ikke, såfremt virksomhedsordningen benyttes, og lejeværdi  

 af egen bolig indgår i virksomhedens skattepligtige overskud, fordi der fx er  

 tale om ejendomme med 3 eller flere lejligheder.
 Når virksomhedens overskud på den anførte måde er opgjort efter de  

 almindelige regler, skal der efter KSL § 25 A, stk. 4 ske tillæg af  

 renteudgifter og kurstab på fordringer og gæld og fradrag af rente- og  

 udbytteindtægter, samt kursgevinster på fordringer og gæld, som indgår i  

 opgørelsen af virksomhedens overskud.
 Herefter kan indtil 50 pct. af virksomhedens overskud, dog max.*151.000  

 kr. for indkomståret 1997 * overføres til den medarbejdende ægtefælle.
Lønaftale Vælger ægtefællerne derimod at indgå lønaftale, kan de sikre, at den  

 deltagende ægtefælle aflønnes i overensstemmelse med denne ægtefælles  

 kvalifikationer og præsterede arbejdsindsats.
 Ved lønfastsættelsen kan ægtefællerne tage hensyn til de forhold og  

 vilkår, som i øvrigt gælder på arbejdsmarkedet.
 Ægtefællerne kan i den forbindelse tage udgangspunkt i følgende kriterier:
1) den pågældende faggruppes overenskomstmæssige løn, 2) ægtefællens aflønning i tidligere tilsvarende beskæftigelse i anden  

 virksomhed, 3) faggruppens generelle beskæftigelsessituation.
Er der fx mangel på den  

 pågældende type arbejdskraft, vil en højere aflønning være acceptabel også i  

 ægtefællens virksomhed, 4) aflønningen af andre ansatte i virksomheden.
A.A.4.5.2.5 Indkomstopgørelsen for den ægtefælle, der i overvejende grad  

 driver virksomheden Uanset om ægtefællerne vælger at overføre overskud til medarbejdende  

 ægtefælle eller indgå lønaftale, kan den ægtefælle, der i overvejende grad  

 driver virksomheden, fradrage det overførte overskud henholdsvis lønnen ved  

 opgørelsen af sin personlige indkomst, jf.
PSL § 3, stk. 2, nr. 2, og KSL §  

 25 A, stk. 5, for så vidt angår overførsel til medarbejdende ægtefælle og PSL  

 § 3, stk. 2, nr. 1, ved lønaftale, da der er tale om almindelig lønudgift.
 Set i relation til indkomstopgørelsen for den ægtefælle, der i overvejende  

 grad driver virksomheden, er den afgørende forskel mellem de to regelsæts  

 anvendelse, at overførsel til medarbejdende ægtefælle beregnes på grundlag af  

 virksomhedens skattepligtige overskud opgjort efter KSL § 25 A, stk. 4.
 Ved lønaftale fradrages udgiften til den deltagende ægtefælles løn inden  

 de skattemæssige afskrivninger foretages.
Ved lønaftale har den ægtefælle, der i overvejende grad driver  

 virksomheden status som arbejdsgiver.
Derfor kan denne ægtefælle også  

 fradrage evt. arbejdsgiverbidrag til den anden ægtefælles pensionsordning.
Er  

 der derimod tale om overførsel til medarbejdende ægtefælle, er det den  

 ægtefælle, som ejer pensionen, der kan fradrage det fulde beløb i sin  

 personlige indkomst i medfør af PBL § 18, se lsr. 1984.86.
Arbejdsgiverægtefællens pligter i relation til skattelovgivningens  

 almindelige regler Såfremt ægtefællerne har indgået lønaftale, følger det af KSL § 25 A, stk.  

 7, at den ægtefælle, der i overvejende grad driver virksomheden, er at  

 betragte som arbejdsgiver med de pligter, der følger af skattelovgivningens  

 almindelige regler.
Da den deltagende ægtefælle ved lønaftale har fået status  

 som lønmodtager, skal der også indeholdes lønmodtagerbidrag.
 I forbindelse med lønindeholdelse efter KSL § 73 skal det lønindeholdte  

 beløb være afregnet, før godskrivning for lønmodtagerægtefællen kan finde  

 sted.
 Arbejdsgiverægtefællen skal indsende lønoplysningsseddel for ægtefællen  

 ved årets udgang. *Endvidere skal arbejdsgiverægtefællen betale eget  

 arbejdsmarkedsbidrag, også kaldet arbejdsgiverbidrag *.
A.A.4.5.2.6 Hvornår kan skattemyndighederne tilsidesætte overførsel til  

 medarbejdende ægtefælle og lønaftale mellem ægtefæller? Såfremt der er et åbenbart misforhold mellem det overførte beløb  

 henholdsvis lønnen og den deltagende ægtefælles arbejdsindsats, kan  

 skattemyndighederne tilsidesætte såvel overførsel til medarbejdende ægtefælle  

 som lønaftale.
 Ved overførsel til medarbejdende ægtefælle skal skattemyndighederne kun  

 tilsidesætte overførsler tæt på maksimum, når der foreligger en  

 arbejdsindsats, som kan karakteriseres som uvæsentlig.
Vurderingen af, om det overførte overskuds størrelse står i rimeligt  

 forhold til den præsterede arbejdsindsats, beror på en samlet bedømmelse af  

 forholdet.
Der skal i den forbindelse tages hensyn til karakteren af det  

 udførte arbejde og den tidsmæssige udstrækning af arbejdet.
En kortere  

 arbejdstid end fuld tid, bevirker ikke automatisk en afkortning af  

 maksimumbeløbet, se Skat 1986.5.334 (TfS 1986, 301).
 Ved lønaftale skal skattemyndighederne sikre, at der ikke er et åbenbart  

 misforhold mellem den faktiske aflønning og den præsterede arbejdsindsats,  

 hvor der skal tages hensyn til såvel karakteren af det udførte arbejde som  

 den tidsmæssige udstrækning af arbejdet.
 Endvidere kan skattemyndighederne tilsidesætte en lønaftale, såfremt  

 arbejdsgiverægtefællen undlader at indeholde A-skat og lønmodtagerbidrag.
 Det samme gælder, hvis indeholdt A-skat og/eller lønmodtagerbidrag ikke  

 indbetales, eller indbetales så sent, at det kan medføre strafansvar efter  

 kildeskatteloven og arbejdsmarkedsfondsloven.
Det afgørende må antages at være, at straffebestemmelserne i  

 kildeskattelovens afsnit VIII og arbejdsmarkedsfondsloven kan bringes i  

 anvendelse, hvorimod en forsinkelse med indbetalingen, der alene medfører  

 gebyr for manglende redegørelse og morarente jf.
KSL § § 57, stk. 2 og 63,  

 stk. 2 og AMFL § § 13, stk. 6 og 13 A, stk. 2, næppe er tilstrækkelig.
 Hvis der er andre ansatte i virksomheden, dækker indbetalingerne af  

 indeholdt A-skat og lønmodtagerbidrag forlods de øvrige ansattes A-skatte/  

 bidragstilsvar.
 A.A.4.5.3 Ægtefællerne driver flere erhvervsvirksomheder i fællesskab, jf.  

 KSL § 25 A, stk. 7, 2. pkt.
 Såfremt ægtefællerne driver flere erhvervsvirksomheder i fællesskab, er de  

 udelukket fra at anvende såvel overførsel til medarbejdende ægtefælle som  

 lønaftale i samme indkomstår.
 I det omfang det er den samme ægtefælle, der i overvejende grad driver  

 virksomhederne, kan der ske overførsel til medarbejdende ægtefælle, når  

 sidstnævnte ægtefælles samlede arbejdsindsats kan karakteriseres som  

 væsentlig.
 Hvis begge ægtefæller i forhold til hver sin virksomhed, anses for at være  

 den, der i overvejende grad driver virksomheden, har det umiddelbart  

 formodningen imod sig, at den enkelte ægtefælles arbejdsindsats i den anden  

 ægtefælles virksomhed kan karakteriseres som væsentlig.
 Derimod er der intet til hinder for, at hustruen er lønmodtager i mandens  

 virksomhed og omvendt.
Overdragelse af aktiver, som benyttes erhvervsmæssigt I det omfang en ægtefælle overfører eller overdrager et aktiv, som  

 benyttes erhvervsmæssigt til benyttelse i den anden ægtefælles  

 erhvervsvirksomhed, skal den ægtefælle, der overdrager aktivet, ikke medregne  

 evt. fortjeneste eller tab ved opgørelsen af sin skattepligtige indkomst.
Til gengæld succederer den ægtefælle, der får aktivet overført eller  

 overdraget, i den anden ægtefælles skattemæssige stilling, jf.
KSL § 26 A,  

 stk. 2, se Skat 1987.2.141 (TfS 1987, 93).
 Det gælder også, hvis den ene ægtefælle køber den anden ægtefælles ejendom  

 på tvangsauktion.
 Derfor kan ingen af ægtefællerne fradrage evt. omkostninger ved  

 overdragelsen af fx en fast ejendom, se Skat 1985.8.22.
Sker der overgang fra en benyttelsesform til en anden ved overdragelsen  

 eller overførslen, sidestilles det med salg af det pågældende aktiv, jf.
KSL  

 § 26 A, stk. 3, jf.
AL § 32.
 Overdrager ægtefællerne derimod varer til hinanden, som stammer fra  

 virksomheden, betragtes overdragelsen som almindelig køb og salg mellem  

 uafhængige parter.
A.A.4.5.4 Ændring i ægtefællernes samlivsstatus Det følger af KSL § 25 A, stk. 6, at såfremt ægtefællernes samliv i  

 skattemæssig henseende ophører i løbet af året, skal den ægtefælle, der i  

 overvejende grad har drevet virksomheden, beskattes af virksomhedens indkomst  

 indtil dette tidspunkt.
 Såfremt det er den anden ægtefælle, som ejer virksomheden, skal denne  

 ægtefælle beskattes af virksomhedens indkomst fra dette tidspunkt.
I det omfang samlivet i skattemæssig henseende ophører i årets løb, kan  

 der ikke ske overførsel til medarbejdende ægtefælle, jf.
KSL § 25 A, stk. 3,  

 modsætningsvis.
 En lønaftale mellem ægtefæller har virkning efter reglerne i KSL § 25 A,  

 stk. 7, indtil samlivet anses for ophævet i skattemæssig forstand.
 I de tilfælde, hvor det er den samme ægtefælle, som ejer og driver  

 virksomheden, vil lønaftalen være at betragte som en almindelig lønaftale  

 efter udløbet af det indkomstår, hvor samlivet er faktisk ophævet eller på  

 tidspunktet for separation eller skilsmisse.
 Er situationen den, at den ægtefælle, som har status som lønmodtager, også  

 ejer virksomheden, må lønaftalen anses som ophævet på det tidspunkt, hvor  

 samlivet betragtes som ophørt i skattemæssig henseende.
A.A.5 Børns beskatning A.A.5.1 Diverse indtægtsarter Børn er selvstændigt skattepligtige, jf.
KSL § 5, stk. 1 Det gælder  

 uanset, om de er hjemmeboende eller ej.
 Afgørende, for om en indtægt eller ydelse skal beskattes hos forældrene  

 eller hos barnet, er, hvem af parterne, der har retlig krav på ydelsen.
 Børnepension mv.
 Følgende ydelser beskattes hos barnet:
- børnepension efter § 14, stk. 2 i lov om tjenestemandspension - børnepensionstillæg til egenpension efter § 14, stk. 1 i lov om  

 tjenestemandspension - årlig rente efter § 22 i lov om erstatning til besættelsestidens ofre - løbende årlige ydelser, der er tillagt et barn efter § 37 i lov om  

 forsikring mod følger af arbejdsskade - børnepension fra private pensionskasser, skd. 15.11.
Børnetilskud mv. er skattefrie Følgende ydelser er skattefrie:
- børnetilskud, jf.
LL § 7 litra p - forskudsvis udbetaling af børnebidrag, jf.
LL § 7 litra p - særlige bidrag i anledning af dåb og konfirmation, jf.
LL § 7 litra p - overgangsbeløb efter § 28 i lov om børnetilskud og forskudsvis  

 udbetaling af børnebidrag , jf.
LL § 7 litra p - børnefamilieydelse for børn under 18 år, jf. børnefamilieydelsesloven §  

 1, stk. 1.
- ydelser, herunder børnetillæg, der udbetales efter reglerne om dækning  

 af individuelle udgifter efter bistandslovens § 37 a, jf.
LL § 7, litra j.
 Se endvidere Skatteministeriets cirkulære til LL, nr. 72 af 17. apr. 1996.
Underholdsbidrag Bidragene til underhold af et barn medregnes kun til barnets  

 skattepligtige indkomst for den del af bidragene, der overstiger det af  

 socialministeren fastsatte normalbidrag.
Særlige bidrag til barnets dåb og  

 bidrag i anledning af, at barnet når konfirmationsalderen, medregnes ikke til  

 barnets skattepligtige indkomst, i det omfang bidragene ikke overstiger 1  

 gang det månedlige normalbidrag i forbindelse med dåb og 3 gange det  

 månedlige normalbidrag i forbindelse med konfirmation, jf.
LL § 10, stk. 1.
LL § 10, stk. 1, vedrører bidrag i anledning af forældrenes skilsmisse  

 eller separation.
Ifølge LL § 10, stk. 2, finder bestemmelserne i stk. 1  

 tilsvarende anvendelse på underholdsbidrag under forældrenes faktiske  

 adskillelse.
Underholdsbidrag til børn uden for ægteskab er ligeledes kun  

 skattepligtige i det forannævnte omfang, jf.
LL § 11.
Normalbidraget reguleres én gang om året pr. 1. jan.
Normalbidraget  

 udgør i * 1997 8.724 kr., jf.
Socialministeriets cirkulære nr. 169 af 31.  

 okt. 1996*. Se også A.B.6.1 - 6.3.
Arbejdsindtægter Forbud i love udenfor skattelovgivningen om beskæftigelse af børn ved  

 erhvervsarbejde udelukker ikke, at barnet kan ansættes selvstændigt til skat  

 af løn indtjent i strid med dette forbud, se lsr. 1974.75, *se dog TSS-cirk.  

 1997-1, hvor Told- og Skattestyrelsen oplyser om udstedelsen af et cirkulære  

 om skattekort til børn under 13 år.
Baggrunden for cirkulæret er  

 gennemførelse af EU-direktiv om beskyttelse af unge på arbejdspladsen.* Hvor mindreårige har indtægt ved hjemmearbejde eller ved arbejde for  

 fremmede i fællesskab med forældrene, kan beskatning hos de mindreårige kun  

 finde sted, hvor arbejdets karakter og omfang sammenholdt med børnenes alder  

 giver tilstrækkelige holdepunkter for at antage, at arbejdet kan være udført  

 af børnene.
Det kan derfor, hvor de konkrete oplysninger tilsiger dette, være  

 nødvendigt efter et skøn at foretage en fordeling af vederlagene mellem  

 forældrene og børnene eller evt. at beskatte hele vederlaget hos forældrene,  

 jf. lsr. 1985.108. Se også ØLD af 26. sep. 1983 (skd. 69.212).
A.A.5.2 Gaver fra forældrene I visse tilfælde skal barnets indtægter beskattes hos forældrene.
Med  

 forældre sidestilles stedforældre, adoptivforældre og plejeforældre.
Det er  

 efter KSL § 5, stk. 2, tilfældet, hvor der er tale om indtægtsnydelse eller  

 formueafkast, som barnet har modtaget som gave fra forældrene.
Som gave anses  

 også arveforskud.
Sådan indtægtsnydelse eller formueafkast skal beskattes hos  

 giveren, hvis denne er fuldt skattepligtig her til landet på  

 afkasttidspunktet (hvorimod tidspunktet for gavens ydelse ikke kan anses for  

 relevant i relation til spørgsmålet om skattepligt). Er giveren ikke fuldt  

 skattepligtig her til landet på afkasttidspunktet, beskattes indtægten hos  

 barnet.
 Denne flytning af beskatningen af barnets indtægter skal kun finde sted  

 indtil udløbet af det kalenderår, hvori barnet fylder 18 år eller indtil den  

 dag, hvor barnet indgår ægteskab.
 Bestemmelsen må imidlertid sammenholdes med reglerne i LL § § 12 og 17.  

 Som følge heraf bliver det afgørende, på hvilken måde gaven ydes.
a.
Ydes gaven ved, at forældrene overdrager barnet et allerede  

 foreliggende aktiv, fx en aktie eller en obligation, skal forældrene indtil  

 de førnævnte tidspunkter selv medregne indtægterne af aktivet til deres  

 indkomst.
En skatteyder, som ud fra et næringssynspunkt løbende var anset for  

 indkomstskattepligtig af kursavancerne på de af ham erhvervede pantebreve,  

 havde - som værge for sine to børn - indkøbt 5 pantebreve for opsparede  

 børnetilskud.
Da denne disposition var omfattet af KSL § 5, stk. 2, som en  

 gave fra faderen, ansås han for skattepligtig af kursavancerne på de indkøbte  

 pantebreve, se lsr. 1983.131.
 Derimod anses evt. skattepligtig fortjeneste eller fradragsberettiget tab  

 ved salg af aktivet (typisk aktier) i almindelighed ikke for omfattet af  

 bestemmelsen, hvorfor sådan fortjeneste eller tab skal medtages ved barnets  

 indkomstopgørelse, jf. lsr. 1975.107 og Skat 1988. 10.607 (TfS 1988, 568).
En skatteyder, der sammen med sine mindreårige børn ejede alle aktierne i  

 et selskab, overdrog en del af aktierne til et nystiftet anpartsselskab, hvis  

 anpartskapital fuldt ud ejedes af skatteyderen og dennes børn.
Aktierne var  

 solgt til kurs 150, hvilket indebar en overpris på 18.000 kr., som i sin  

 helhed blev anset for maskeret udbytte til skatteyderen, idet denne i medfør  

 af KSL § 5, stk. 2, blev anset for skattepligtig af børnenes andel i  

 udbyttet.
Midlerne til børnenes anskaffelse af anparter i anpartsselskabet  

 ansås for at hidrøre fra skatteyderen, se lsr. 1984.103.
Renterne af børneopsparingskonti er indtil datoen for bindingsperiodens  

 ophør skattefri, medens renteindtægten derefter er skattepligtig.
Dette  

 gælder, uanset hvornår rentetilskrivningen i pengeinstituttet faktisk finder  

 sted.
Hidrører indeståendet fra indskud foretaget af forældre, stedforældre  

 eller plejeforældre, sker indkomstbeskatningen efter bindingsperiodens ophør  

 hos giveren indtil udløbet af det kalenderår, hvori barnet fylder 18 år,  

 eller indtil den dato, hvor barnet indgår ægteskab, jf. ØLD af 30. jan. 1986  

 (Skat 1986.2.139 og TfS 1986, 104).
b.
Ydes gaven ved, at forældrene påtager sig en forpligtelse til at udrede  

 en løbende ydelse (som ikke er underholdsbidrag), kommer beskatningen hos  

 forældrene til at ske ved, at disse er afskåret fra at fradrage ydelserne.
De  

 kan heller ikke fradrage kapitalværdien af de løbende ydelser.
Til gengæld  

 skal ydelserne ikke beskattes hos barnet.
Også efter at barnet fylder 18 år eller indgår ægteskab, medfører LL § 12,  

 stk. 2 og 5, at forældrene er afskåret fra fradrag i indkomsten.
Barnet er nu  

 skattepligtig af ydelserne, jf.
SL § 4 litra c samt lsr. 1960.175 og  

 1981.182.
c.
Består gaven i, at forældrene påtager sig en gældsforpligtelse overfor  

 barnet, ses der ved indkomstopgørelsen bort fra renten både hos forældrene og  

 barnet.
Når barnet fylder 18 år eller indgår ægteskab, indtræder der  

 indkomstskattepligt af renten, jf.
SL § 4 litra e.
Forældrene kan i henhold  

 til LL § 17 stadig ikke fratrække renten ved indkomstopgørelsen.
En skatteyder havde købt en fordring på sin søn.
Det forhold, at han  

 overdrog fordringen til sine børnebørn, medførte ikke, at sønnen, der var  

 skyldner i henhold til pantebrevet, blev afskåret fra at fradrage den del af  

 den samlede rente, der tilfaldt hans egne børn, se skd. 29.166. En datter  

 udstedte gældsbreve til sin fader, der samme dag gav gældsbrevene til  

 datterens børn.
Gældsbrevenes forrentning sattes i relation til nogle aktiers  

 udbytte (der i realiteten var nul). Senere ændrede datteren  

 rentebestemmelserne, således at gældsbrevene skulle forrentes med 7 pct. p.a.  

 Datteren ansås ved denne disposition at have givet sine børn en vedvarende  

 underholdsydelse, som omhandlet i LL § 14 (nu § 12), og der var ikke  

 fradragsret for renterne, jf.
VLD af 18. dec. 1978 (Skd. 52.49).
 Se Skat 1985.11.319 og 1989.8.615 (TfS 1989, 468) om overdragelse af  

 anparter i eget ApS til børnene.
 Beskatning efter KSL § 5, stk. 2, finder sted, uanset om barnet bor hos  

 den pågældende giver eller ej.
Evt. kun delvis gave Er den indtægtsnydelse, som gives til barnet kun delvis ydet som gave,  

 idet barnet i et vist omfang har ydet forældrene vederlag, beskattes kun den  

 til gaveandelen svarende del af indtægterne efter reglerne i KSL § 5, stk. 2,  

 og bestemmelserne i LL §§ 12 og 17 . Den øvrige del af indtægtsnydelsen er  

 derimod altid skattepligtig hos barnet, og beskattes ikke hos forældrene.
Et evt. underskud ved driften af en virksomhed, der er overdraget barnet  

 som gave, fradrages hos gavegiveren.
Det er dog kun den del af underskuddet,  

 der svarer til gaveandelen, der kan fradrages.
Afkald på falden arv Når forældre giver afkald på arv til fordel for deres børn, efter at  

 arvingerne har tiltrådt arven, må et sådant arveafkald anses som en  

 gavedisposition fra forældrene til børnene (se nærmere A.B.7.1.7.), hvorfor  

 arveafkastet må beskattes hos afkaldsgiveren i overensstemmelse med reglen i  

 KSL § 5, stk. 2. Det samme er tilfældet, hvor et barn får en annuitet ifølge  

 en inkonvertibel annuitetsforsikring tegnet af en af barnets forældre som  

 forsikringstager.
Formuegoder, der træder i stedet for gaver fra forældre mv., behandles på  

 samme måde som selve gaven.
Hvis barnet fx benytter en pengegave fra  

 forældrene til køb af obligationer, skal afkastet af obligationer beskattes  

 hos forældrene.
Indtægt fra opsparet børnetilskud og ungdomsydelser beskattes hos  

 forældrene efter KSL § 5, stk. 2, jf.
VLD af 1. nov. 1982 (skd. 65.196).
 Forældres overtagelse af børns gældsforpligtelser og renteudgifter i  

 forbindelse hermed er ikke omfattet af KSL § 5, stk. 2, se ØLD af 16. sep.  

 1976 (Skd. 41.126).
Indskud på uddannelseskonto eller boligsparekontrakt Renter af beløb, der senest den 31. dec. 1993 er indsat på en  

 uddannelseskonto efter lov om uddannelsesopsparing, eller er opsparet i  

 forbindelse med en boligsparekontrakt efter lov om boligsparekontrakter,  

 medregnes alene ved opgørelsen af barnets skattepligtige indkomst, jf.
KSL §  

 5, stk. 5.
 Det følger af § 3 i lov om ændring af lov om boligopsparingskontrakter,  

 nr. 1067 af 22. dec. 1993, at indskuddet indtil 1. jan. 1994 ikke må  

 overstige 10.000 kr. årligt.
 Efterfølgende indskud på kontoen samt forrentning heraf skal beskattes hos  

 giveren.
A.A.5.3 Forældres løn til deres børn Et barn, der ikke er fyldt 15 år ved indkomstårets begyndelse, beskattes  

 ikke af løn for arbejde i forældrenes erhvervsvirksomhed, og forældrene har  

 ikke fradrag for lønudgifter, jf.
KSL § 5, stk. 3. Se således lsr 1973.72 om  

 en 11-årigs indtægter ved mekanikerarbejde og handel med biler.
 Reglen gælder også, hvis barnet arbejder for den af forældrene, der ikke  

 har forældremyndigheden, jf. skd. 17.111 og lsr. 1980.30. Løn til en  

 samlevers barn er derimod ikke omfattet af bestemmelsen, jf. lsr 1976.69. I  

 afgørelsen blev fradrag dog nægtet, da det ikke var sandsynliggjort, at  

 barnet havde udført arbejde for beløbet.
Er barnet fyldt 15 år ved indkomstårets begyndelse, skal lønnen medregnes  

 i den skattepligtige indkomst hos barnet.
Forældrene kan på sædvanlig måde  

 foretage fradrag for lønudgiften, hvis barnet har udført arbejde svarende til  

 lønnen.
 Det er barnets indkomstår, der er afgørende for, om reglerne i KSL § 5,  

 stk. 3 skal anvendes, og det er derfor uden betydning, om forældrene har et  

 andet indkomstår end barnet, jf. skd. 37.130.
 Er barnet ansat af en virksomhed, som barnets forældre ejer sammen med  

 andre, eller af et selskab hvor forældrene er hovedaktionærer, omfattes  

 lønindtægten ikke af KSL § 5, stk. 3, når lønnen udbetales af  

 interessentskabet eller af selskabet, i modsætning til løn der udbetales af  

 forældrenes andel i overskud, jf. lsr. 1974.74.
 Løn udbetalt til naboens børn blev ikke anset for fradragsberettiget pga.  

 interessesammenfald (krydsende lønaftale), se TfS 1996, 87.
Beløb, som et selskab udbetaler som løn til hovedaktionærers børn, skal  

 stå i rimeligt forhold til den præstation, børnene kan forventes at yde for  

 selskabet, jf.
S.F.1.2.1.2 om maskeret udbytte.
 Forældre, der arbejder som avisuddelere, kan fratrække lønudgifter til  

 børn, der arbejder som hjælpebude, da der her er tale om deling af  

 A-indkomst, jf. skd. 14.149. Her er det uden betydning, om børnene er over  

 eller under 15 år.
Et barn, der bor hjemme, er uanset barnets alder ikke skattepligtigt af  

 kost og logi eller af almindelige leveomkostninger, der afholdes af  

 forældrene, jf.
KSL § 5, stk. 4. Det gælder dog ikke, hvis ydelserne  

 betragtes som vederlag i forældrenes erhvervsvirksomhed, jf. lsr. 1957.84.
 I lsr. 1971.128 havde Skatterådet anset en faglærerinde for delvis  

 skattepligtig af løn og frit ophold som husbestyrerinde for sin far.
Landsskatteretten anså derimod ikke beløbet for skattepligtigt, idet der  

 blev henvist til, at børn ikke beskattes af, hvad forældrene yder til helt  

 eller delvist underhold, medmindre underholdet er vederlag for arbejde i  

 forældrenes erhvervsvirksomhed.
Se også lsr 1973.117.
 Værdi af kost og logi, som en forælder yder til sit barn uden for  

 ægteskab, er skattefrit for barnet.
 Pengebeløb, der ydes til et ikke-hjemmeboende barn over 18 år, er omfattet  

 af gaveafgiftsreglerne.
Børn, der ikke er fyldt 15 år ved indkomstårets begyndelse, skal kun  

 indsende selvangivelse, hvis de har haft skattepligtig indkomst i  

 indkomståret, jf.
SKL § 2, stk. 1, nr. 1.
