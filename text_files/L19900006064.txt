 I henhold til kgl. resolution af 27. januar 1989 har Danmark ratificeret  

 De Forenede Nationers konvention om aftaler om internationale køb, udfærdiget  

 i Wien den 11. april 1980.
Konventionen er offentliggjort som bilag til international købelov nr. 733 af 7. december 1988, Lovtidende A.
 De Forenede Nationers konvention om aftaler om internationale køb trådte i  

 medfør afart. 99 i kraft den 1. januar 1988 for følgende lande: Amerikas  

 Forenede Stater, Argentina, Frankrig, Italien, Jugoslavien, Kina, Lesotho,  

 Syrien, Ungarn, Zambia og Ægypten.
 Danmark deponerede sit ratifikationsinstrument hos De Forenede Nationers  

 generalsekretær den 14. februar 1989, og konventionen trådte i medfør af art.  

 99 i kraft den 1. marts 1990 for Danmark, jf. også Justitsministeriets  

 bekendtgørelse nr. 110 af 22. februar 1990, Lovtidende A.
 Endvidere har følgende lande med virkning fra de vedføjede datoer  

 ratificeret eller tiltrådt konventionen:
 Der er taget forbehold og afgivet erklæringer som følger:
 Danmark, Finland, Norge og Sverige har i henhold til  

 konventionens art. 92, stk. 1, erklæret, at de ikke er bundet af  

 konventionens del II og har samtidig i henhold til art. 94, stk. 1 og 2,  

 erklæret, at konventionen ikke finder anvendelse, hvor både sælger og køber  

 har deres forretningssteder i Danmark, Finland, Island, Norge eller Sverige.
 Danmark har desuden afgivet erklæring om, at konventionen ikke  

 finder anvendelse for Færøerne og Grønland.
 Argentina, Den bjelorussiske socialistiske Sovjetrepublik, Den  

 ukrainske socialistiske Sovjetrepublik samt Ungarn har i henhold  

 til konventionens art. 12 og 96 erklæret, at bestemmelserne i art. 11, 29  

 eller del II i konventionen, som tillader, at en købeaftale eller en aftale  

 om dens ændring eller ophør, eller et tilbud, et antagende svar eller anden  

 viljeserklæring udtrykkes i en anden form end skriftligt, ikke gælder, hvor  

 en part har sit forretningssted i den pågældende stat.
 Ungarn har desuden erklæret, at de generelle bestemmelser for  

 levering af løsøre mellem organisationer i de lande, der er medlem af Rådet  

 for Gensidig Økonomisk Bistand, anses for at være omfattet af konventionens  

 art. 90.
 Kina har erklæret, at det ikke anser sig for bundet af art. 1,  

 stk. 1 (b), art. 11 samt de til art. 11 relaterede artikler.
 Amerikas Forenede Stater har erklæret ikke at være bundet af art.  

 1, stk. 1 (b).
