 I medfør af § 2a, stk. 1, og § 6, stk. 4, i lov om administration af Det  

 europæiske økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer m.v., jf. lovbekendtgørelse nr. 661 af 25. september 1986,  

 fastsættes:
§ 1.  For saltvandsopdrættet regnbueørred, som er  

 produceret i Danmark, skal der betales en afgift.
For afgifter, der forfalder  

 efter den 30. september 1990 nedsættes afgiften til 0,20 kr. pr. kg.
Afgiften  

 skal betales til Havbrugsfonden, Kronprinsessegade 8 B, IV, 1306 København K,  

 girokonto nr. 9627766.
Stk. 2.  Med virkning fra 1. juli 1991 nedsættes den i  

 stk. 1 omhandlede afgift til 0 kr. (* 1) § 2.  Den i § 1 nævnte afgift skal indbetales for  

 hvert kvartals salg inden 1 måned efter kvartalets udløb med angivelse af den  

 solgte mængde.
 § 3.  Afgiftspligtige er enhver fysisk eller juridisk  

 person, der producerer saltvandsopdrættet regnbueørred.
 Stk. 2.  Afgiftspligten omfatter ikke regnbueørred, som  

 afsættes til genudsætning.
 § 4.  Afgiftspligtige personer og virksomheder er  

 pligtige at afgive alle de til beregning af skyldig afgift nødvendige  

 oplysninger.
 Stk. 2.  Fiskeriministeriet kan til fondens bestyrelse  

 udlevere oplysninger om afgiftspligtiges navn og adresse samt afgiftspligtig  

 mængde, uanset om disse oplysninger er indgået i ministeriets edb-system.
 Stk. 3.  Fiskeriministeriet eller den, der af  

 Fiskeriministeriet bemyndiges dertil, kan foretage eftersyn og foranstalte  

 revision af regnskaber m.v. hos afgiftspligtige personer og virksomheder.  

 Fiskeriministeriet og den i henhold til ovennævnte lov nedsatte  

 fondsbestyrelse kan kræve rigtigheden af oplysninger, der skal danne grundlag  

 for beregningen af skyldige afgiftsbeløb, bekræftet af en statsautoriseret  

 eller en registreret revisor.
 § 5.  Overtrædelse af §§ 1 og 2 samt § 4, stk. 1,  

 eller forsøg derpå straffes med bøde.
 § 6.  Bekendtgørelsen træder i kraft den 16. oktober  

 1990.
 Stk. 2.  Bekendtgørelse nr. 548 af 16. september 1988 om  

 afgift for saltvandsopdrættet regnbueørred ophæves.
