Tillægsbetænkning afgivet af  

 Sundhedsudvalget den 23. maj 2000 Tillægsbetænkning over Forslag til lov om ændring af lov om  

 kunstig befrugtning i forbindelse med lægelig behandling, diagnostik og  

 forskning m.v.
(Opbevaringstid for nedfrosne æg) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til sundhedsministeren, som denne  

 har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Gjøl, Bodil Marie, Frederiksberg, Holm, Ann Louise Theilgaard, Jonassen, Dorte og Søren, Gilleleje og Landsforeningen for Ufrivilligt Barnløse.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Socialistisk Folkepartis, Centrum-Demokraternes og Det  

 Radikale Venstres medlemmer af udvalget) lovforslaget til  

forkastelse.
 Et mindretal inden for mindretallet (Socialistisk  

 Folkepartis medlem af udvalget) oplyser, at folketingsgruppen stemmer  

 individuelt.
 Et andet mindretal (Venstres medlemmer af udvalget)  

 indstiller lovforslaget til vedtagelse, idet mindretallet oplyser, at  

 Venstres medlemmer af udvalget har forskellige holdninger til  

 ændringsforslagene, ligesom folketingsgruppen stemmer individuelt.
 Et tredje mindretal (Det Konservative Folkepartis  

 medlemmer af udvalget) indstiller lovforslaget til vedtagelse i den  

 affattelse, hvori det foreligger efter 2. behandling, og oplyser, at  

 folketingsgruppen stemmer individuelt.
 Et fjerde mindretal (Dansk Folkepartis medlem af  

 udvalget) indstiller lovforslaget til vedtagelse og vil  

 redegøre for sin stilling til de stillede ændringsforslag ved 3.  

 behandling.
 Et femte mindretal (Enhedslistens medlem af  

 udvalget) indstiller lovforslaget til forkastelse og vil  

 redegøre for sin stilling til de stillede ændringsforslag ved 3.  

 behandling.
 Et sjette mindretal (Kristeligt Folkepartis medlem  

 af udvalget) indstiller lovforslaget til vedtagelse med de stillede  

 ændringsforslag.
Ændringsforslag Til § 1 Af	et mindretal (KRF):
 1) Efter nr. 3 indsættes som nyt nummer:
 »01. I § 17 indsættes før stk. 1 som nye  

 stykker:
 »Et barn født efter kunstig befrugtning med et doneret æg har  

 ret til at få donors identitet oplyst, når barnet fylder 18  

 år.
 Stk. 2. Data vedrørende moderen og donors navn  

 skal registreres og opbevares i mindst 70 år.
Stk. 3. Donor skal informeres om barnets ret efter stk. 1  

 og om registrering efter stk. 2.«« Stk. 1 og 2 bliver herefter stk. 4 og 5.
 2) Efter nr. 4 indsættes som nyt nummer:
» »Ved kunstig befrugtning med doneret sæd finder § 17, stk.  

 1-3 tilsvarende anvendelse.«« Stk. 1 og 2 bliver herefter stk. 2 og 3.
Bemærkninger Til nr. 1 og 2 Da det ikke lykkedes at få vedtaget forslag om  

 afskaffelse af donation af æg og sæd, ønskes der med disse  

 ændringsforslag beskyttelse af barnets ret til at kende sit ophav, jf.  

 børnekonventionens art. 7 og 8. Adopterede børn og børn,  

 som er kommet til verden efter æg- eller sæddonation, bør  

 være ligestillet med hensyn til denne ret.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Knud Erik Kirkegaard (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
