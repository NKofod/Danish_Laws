Fremsat den 8. februar 2001 af  

 Keld Albrechtsen (EL) og Søren Kolstrup&nbsp  

 ;(EL) Forslag til folketingsbeslutning om øget åbenhed i EU Idet Folketinget finder, at nye EU-regler om aktindsigt  

 bør leve op til de forventninger om øget åbenhed, der  

 blev skabt forud for vedtagelsen af Amsterdamtraktaten, opfordrer Folketinget  

 regeringen til at stemme imod forslaget om forordning KOM(2000)30, medmindre det  

 sikres, a)	at der bliver åbenhed om dokumenter, som medlemslande og  

 tredjepersoner sender til EU, b)	at der ikke indføres regler om klassifikation af  

 dokumenter, c)	at der bliver åbenhed om interne dokumenter og garanti for, at  

 de enkelte EU-institutioner ikke på egen hånd kan vedtage  

 særlige undtagelser, d)	samt at der udpeges uafhængige embedsmænd til at  

 afgøre begæringer om aktindsigt, at sige nej til alle forslag om at indføre generelle  

 undtagelser fra aktindsigt på f.eks. forsvarsområdet eller  

 vedrørende fælles strategier samt at arbejde for en ophævelse af Rådets afgørelse af  

 14. august 2000 om klassifikation af dokumenter inden for den fælles  

 sikkerheds- og forsvarspolitik med henblik på, at anmodninger om  

 aktindsigt på forsvarsområdet behandles efter de almindelige  

 regler.
Bemærkninger til forslaget EU's Ministerråd skal inden 1. maj 2001  

 vedtage nye generelle regler om aktindsigt efter bestemmelserne i  

 Amsterdamtraktatens artikel 255. De nye bestemmelser skal naturligvis sikre,  

 at der indføres aktindsigt efter de principper om åbenhed, som  

 indgår i Amsterdamtraktaten.
Problemet er imidlertid, at det forslag om forordning om  

 aktindsigt (KOM(2000)30), som Kommissionen har fremsat, på  

 væsentlige punkter indebærer tilbageskridt i forhold til den  

 praksis, som har udviklet sig gennem årene.
Denne praksis er bl.a.  

 fastlagt af EF-Domstolen, der for eksempel har fastslået, at der ikke  

 kan gives afslag om aktindsigt på grundlag af dokumenters generelle  

 karakter, men at en afgørelse om aktindsigt skal træffes ud fra  

 en konkret afvejning af den enkelte sag.
Afdelingsforstander i informationsret ved Danmarks  

 Journalisthøjskole Oluf Jørgensen har sendt medlemmerne af  

 Folketingets Europaudvalg et notat om det aktuelle forslag til nye EU-regler  

 om aktindsigt (EUU-bilag, alm. del 656). Heri konstaterer han, at  

 Europa-Kommissionens forslag, hvis det bliver vedtaget, vil betyde et  

 tilbageslag for åbenheden i EU, og han peger på, at  

 Europa-Parlamentets Udvalg for Borgerrettigheder har stillet en række  

 ændringsforslag, som samlet set udgør et helt andet forslag.  

 Udvalgets forslag indeholder således ikke en vid undtagelse for interne  

 dokumenter, og det giver ikke medlemslande og tredjepersoner (f.eks. de store  

 virksomheder) ret til at kræve fortrolighed om dokumenter, som de  

 sender til EU.
Udvalget fastslår, at EU-institutionerne, som på  

 baggrund af den generelle forordning skal udarbejde sine egne regler, ikke  

 bør kunne vedtage undtagelser, som indskrænker de generelle  

 regler.
Endelig ønsker parlamentsudvalget udpegning af  

 uafhængige embedsmænd, der skal afgøre bekræftende  

 begæringer om aktindsigt.
Disse forslag bør udgøre  

 minimumsbetingelsen for, at  Danmark kan støtte de nye regler, sammen  

 med et krav om, at der ikke indføres regler om klassifikation af  

 dokumenter.
En klassifikationsprocedure kan medføre, at dokumenter for  

 en sikkerheds skyld bliver klassifiseret som fortrolige, og kan derfor  

 føre til mere lukkethed.
Forud for vedtagelsen af Amsterdamtraktaten lagde  

 regeringen vægt på, at den nye artikel 255 om aktindsigt i  

 dokumenter ville indføre et princip om aktindsigt, som ville  

 medføre større åbenhed.
Udenrigsministeriet udgav i  

 december 1997 en pjece, som på regeringens vegne beskrev  

 »Amsterdam-traktaten og åbenheden«.
Udenrigsminister Niels Helveg  

 Petersen skrev den 15. december 1997 i en klumme i Jyllands-Posten under  

 overskriften »Åbenheden fra Amsterdam« bl.a.:
»Amsterdam-traktaten er en god traktat - bl.a. fordi den  

 sikrer større åbenhed i EU.
EU er i de senere år blevet en  

 mere åben organisation.
Amsterdam-traktaten understøtter denne  

 udvikling.
Danmark har arbejdet for større åbenhed i EU.
Det er  

 bl.a. på baggrund af en dansk indsats, at EU i dag har regler om  

 åbne retsmøder, offentlige erklæringer, aktindsigt i  

 Rådets dokumenter, offentlige afstemningsresultater mv. . . . For  

 første gang nævnes åbenhed i selve traktaten som generelt  

 princip.
Beslutninger i EU skal træffes så åbent som  

 muligt.
Der er indsat en ny bestemmelse i traktaten om borgernes ret til  

 aktindsigt i dokumenter.« »Amsterdam-traktaten indeholder altså  

 ændringer, der vil bidrage til at skabe det åbne Europa.  

 Åbenhed er vigtigt i sig selv.
Det er også et vigtigt signal til  

 de lande, der ønsker at blive medlem af EU.
Det viser dem, hvad det  

 vil sige at være med i et demokratisk fællesskab.« De partier, som anbefalede et ja ved folkeafstemningen den  

 28. maj 1998, lagde under debatten stor vægt på dette  

 løfte om større åbenhed, som uden tvivl var medvirkende  

 til, at et flertal i befolkningen stemte ja (sammen med løfterne om en  

 forbedring af miljøgarantien, løfter, som heller ikke er  

 indfriet).
Generelle undtagelser EU's Ministerråd traf i august 2000 en beslutning om  

 at klassifisere dokumenter inden for den fælles forsvarspolitik.
Denne  

 beslutning er formentlig i strid med Traktaten, både hvad angår  

 proceduren for vedtagelsen og selve indholdet.
Beslutningen er ikke truffet  

 efter fremgangsmåden i Traktatens artikel 255, og Europa-Parlamentet  

 har således ikke været hørt.
Dette skulle være sket,  

 for en sådan beslutning må ikke stride imod de generelle  

 retningslinjer, som skal fastsættes efter artikel 255. Det må  

 antages at være stridende imod Traktaten at indføre generelle  

 undtagelser fra aktindsigt, altså undtagelser, der omfatter hele  

 sagsområder.
Afslaget på en anmodning om aktindsigt må ikke  

 ske på basis af en sådan generel undtagelse eller på basis  

 af en klassifikationsprocedure.
Udenrigsministeren bekræftede i  

 Folketingets spørgetid den 1. november 2000, at sagen nu er for  

 Domstolen, men den danske regering ville ikke intervenere i sagen.
Solanas anden undtagelse Ifølge oplysninger i pressen (se Information den  

 22. januar 2001 og Politiken den 23. januar 2001) har EU's Høje  

 Repræsentant Solana fremlagt et forslag om at indføre en ny  

 generel undtagelse fra aktindsigt, nemlig vedrørende dokumenter om  

 EU's fælles udenrigspolitiske strategier.
Også dette forslag  

 strider imod princippet om en konkret vurdering.
Beklageligvis har den danske  

 udenrigsminister i Politiken den 23. januar 2001 udtalt sig til støtte  

 for Solanas forslag.
Samlet bedømmelse Hvis EU-Kommissionens forslag om generelle regler og  

 Solanas to undtagelser bliver resultatet af EU's diskussioner om  

 åbenhed, så må det konstateres, at det, der med  

 Amsterdamtraktaten skulle have været et skridt i retning af et generelt  

 princip om åbenhed i EU, er endt med at blive et redskab for konsekvent  

 og systematisk hemmeligholdelse af alle de typer af dokumenter, som har  

 virkelig betydning, nemlig alle de dokumenter, som vedrører den meget  

 omfattende lovforberedelse, de store industrilobbyisters dokumenter,  

 rapporter om følsomme sager som f.eks. kogalskab eller  

 konkurrenceproblemer samt hele området omkring udenrigspolitikken.
De  

 smukke løfter, som japartierne gav befolkningen forud for  

 folkeafstemningen den 28. maj 1998, kunne ikke indfries.
Denne sag  

 føjer sig til den lange liste over letsindige løfter, som  

 skiftende danske regeringer har givet den danske befolkning om fremskridt  

 inden for EU, og som ikke har kunnet indfries.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om øget  

 åbenhed i EU.
(Beslutningsforslag nr.
B 113).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
