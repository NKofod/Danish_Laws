 I henhold til § 44, stk. 3, og § 51, stk. 1, i færdselslov nr. 153 af 24.  

 maj 1955 fastsættes herved efter forhandling med ministeren for offentlige  

 arbejder følgende:
I.
Fjernelse af havareret køretøj.
 § 1.  Slæbning kan i det omfang, det er påkrævet for  

 at flytte et havareret køretøj fra kørebanen, f.eks. ud i vejrabatten, ske på  

 den efter forholdene mest forsvarlige måde.
II.
Slæbning af motordrevne køretøjer.
§ 2.  Motordrevet køretøj uden påhængsvogn, sættevogn  

 eller påhængsredskab kan slæbe andet morordrevet køretøj.
Motorcykler må dog  

 ikke foretage slæbning.
 Fremgangsmåden ved slæbning.
§ 3.  Slæbning kan ske ved hjælp af et solidt tov, ved  

 en forsvarlig stiv koblingsanordning eller stangforbindelse, eller således at  

 køretøjet ophænges i en kran på en i medfør af § 8 godkendt kranvogn og  

 fastgøres forsvarligt til det slæbende køretøj.
Tohjulede motorcykler med  

 eller uden sidevogn må dog kun slæbes helt eller delvis ophængt.
Stk. 2.  Afstanden mellem køretøjerne må ikke overstige  

 4 m.
Hvis afstanden mellem køretøjerne er over 2 m, skal trækforbindelsen  

 være tydeligt afmærket.
 Stk. 3.  Er det slæbte køretøjs bremser ikke i  

 forskriftsmæssig stand, må slæbning med tov ikke anvendes, og det slæbende  

 køretøj skal være et i medfør af § 8 godkendt køretøj.
 Stk. 4.  Er det slæbte køretøjs styretøj i en sådan  

 stand, at det vil være uforsvarligt at anvende det, kan slæbning kun ske med  

 køretøjet ophængt på en i medfør af § 8 godkendt kranvogn.
§ 4.  Der må kun slæbes et køretøj ad gangen.  

 Motorvogn eller traktor med sættevogn samt motorvogn med påhængsvogn eller  

 påhængsredskab, hvis totalvægt ikke overstiger 750 kg, anses i denne  

 forbindelse som et køretøj.
Vogntogets samlede længde incl. det slæbende  

 køretøj må ikke overstige 18 m.,medmindre det trækkende køretøj er godkendt i  

 medfør af § 8.
 Stk. 2.  Foretages slæbningen ved hjælp af tov, stiv  

 koblingsanordning eller stangforbindelse, skal det slæbte køretøj føres af en  

 person, der opfylder betingelserne for at føre det pågældende køretøj.
Stk. 3.  Vogntogets hastighed må ikke overstige 30 km/t.  

 Er der for noget af køretøjerne fastsat en lavere hastighedsgrænse, skal  

 denne grænse overholdes.
Et i medfør af § 8 godkendt køretøj, der slæber et  

 køretøj ophængt i kran, kan dog køre med en hastighed på indtil 50 km/t.
Stk. 4.  Ved slæbning i lygtetændingstiden skal det  

 slæbte køretøj, såfremt dets baglygter ikke kan anvendes, have mindst et  

 bagudvendende rødt lys.
Anvendes kun et lys, skal det være anbragt i venstre  

 side.
Slæbes et motorkøretøj i tov, skal dets positionslys eller nærlys være  

 tændt.
Reglerne om tilladelse, forsyning med prøveskilte m.v.
§ 5.  Slæbning af motordrevet køretøj kan foretages  

 uden særlig tilladelse, a. såfremt det slæbte køretøj efter almindelige regler kan anvendes på  

 offentlig vej uden registrering, eller det er registreret eller lovligt  

 forsynet med prøveskilte i henhold til afsnit V i bekendtgørelse nr. 42 af  

 26. februar 1958 om registrering af motorkøretøjer m.v., eller b. såfremt kørslen efter sit formål er omfattet af § 54, stk. 1, litra c  

 og e, i bekendtgørelse nr. 42 af 26. februar 1958 om registrering af  

 motorkøretøjer m.v., uanset at de øvrige betingelser for anvendelse af  

 prøveskilte ikke er opfyldt,eller c. såfremt slæbning foretages med et i medfør af § 8 godkendt køretøj.
Stk. 2.  I andre tilfælde skal der i hvert enkent  

 tilfælde indhentes tilladelse fra politiet til slæbning.
Tilladelse kan ikke  

 meddeles til slæbning af køretøjer, der er i stand til at køre ved egen kraft  

 og i øvrigt er i køreklar stand, idet sådanne køretøjer enten skal  

 registreres eller forsynes med prøveskilt i henhold til de herom gældende  

 regler.
Stk. 3.  Tilladelse til slæbning kan kun gives, når  

 kørslen kan anses forsvarlig.
Tilladelse kan om fornødent gives på visse  

 nærmere vilkår, f.eks. at slæbningen finder sted inden for et nærmere angivet  

 tidsrum af døgnet, at hastigheden ikke overstiger en grænse fastsat lavere  

 end den i § 4, stk. 3, angivne, eller at en bestemt rute følges.
Stk. 4.  Det slæbte køretøj skal være forsynet med  

 prøveskilte, medmindre det efter almindelige regler kan anvendes på offentlig  

 vej uden registrering, og forsikringspligten er opfyldt, eller det er  

 registreret og forsynet med nummerplader.
De i afsnit V i bekendtgørelse nr.  

 42 af 26. februar 1958 gældende bestemmelser for udlevering og anvendelse af  

 prøveskilte finder med undtagelse af § 59, stk. 2-5, ikke anvendelse, jfr.  

 dog stk. 1 a.
 Se endvidere om kranvogne § 8, stk. 1.
III.
Slæbning af påhængskøretøjer.
§ 6.  Slæbning af påhængsvogn, sættevogn eller  

 påhængsredskab i strid med reglerne om tilkobling af køretøjer i  

 færdselslovens § 46, stk. 2 og 3, § 47, stk. 1, 1. pkt., og § 47, stk. 5,  

 jfr. § 46, stk. 2 og 3, må kun foretages i tilfælde af vedkommende vogntogs  

 havari.
Der må kun slæbes en påhængsvogn, en sættevogn eller et  

 påhængsredskab ad gangen og slæbning må kun ske med et trækkende køretøj, der  

 er godkendt i medfør af § 8. Såfremt tilkoblingsanordningen - og for  

 påhængskøretøjers vedkommende tillige styretøjet - er i orden, kan slæbning  

 dog tillige ske med et køretøj, der er forsvarligt indrettet til tilkobling  

 af det pågældende påhængskøretøj. § 4, stk. 3 og 4, 1.og 2. pkt., finder  

 tilsvarende anvendelse.
Stk. 2.  Bortset fra de foran i stk. 1 og nedenfor i § 7  

 omhandlede tilfælde kan slæbning af påhængskøretøjer ikke finde sted.
Såfremt  

 et påhængskøretøj ikke er registreret, og betingelserne for at anvende  

 prøveskilte ikke er til stede, men det under hensyn til transportens karakter  

 ikke skønnes rimeligt at kræve køretøjet registreret, kan politiet dog  

 tillade, at transporten finder sted under anvendelse af prøveskilte.
Anvendes  

 løse prøveskilte, finder § 59, stk. 2-5, i bekendtgørelse nr. 42 af 26.  

 februar 1958 tilsvarende anvendelse.
Tilladelse kan om fornødent gives på  

 visse nærmere vilkår og skal betinges af, at påhængsvognen ikke belæsses.
 § 7.  Slæbning af landbrugspåhængsvogne ved levering  

 fra forhandler.
Stk. 1.  Slæbning af landbrugspåhængsvogn ved levering  

 fra forhandler kan med politiets tilladelse ske med registreret motorvogn  

 under forudsætning af, at påhængsvognens egenvægt ikke overstiger motorvognens egenvægt, at påhængsvognen er ubelæsset, at motorvognen forsynes med en af den motorsagkyndige godkendt  

 påhængsvognskobling, som passer til påhængsvognens træktøj, og som er  

 forsvarligt fastgjort direkte til motorvognens chassisramme eller det  

 selvbærende karosseris bundramme således, at de gennem tilkoblingsanordningen  

 overførte påvirkninger kan optages på forsvarlig måde, at påhængsvognen er forsynet med en stoplygte, der er forbundet med  

 motorvognens driftsbremse, at påhængsvognen, såfremt kørsel finder sted i lygtetændingstiden, er  

 forsynet med refleksanordninger og baglygte som i § 31, nr. 6, i  

 bekendtgørelse nr. 198 af 24. juni 1955 om køretøjers indretning og udstyr  

 fastsat, at påhængsvognen i øvrigt er i færdselsmæssig forsvarlig stand, og at motorvognen er forsikret til den pågældende kørsel.
Stk. 2.  Der kan meddeles såvel enkeltstående som  

 generelle tilladelser omfattende slæbning af bestemte typer af  

 landbrugspåhængsvogne med en bestemt motorvogn.
For synet erlægges det for  

 registreringssyn af sådant køretøj fastsatte gebyr ved anvendelse af  

 stempelmærker på anmeldelsesblanketten.
Godkendelsen noteres på  

 registreringsattesten og i motorregistret.
Stk. 3.  Registreret traktor kan uden særlig tilladelse  

 anvendes til slæbning af indtil to af de i stk. 1 omhandlede påhængsvogne på  

 betingelse af, at påhængsvognene er ubelæssede, at de i § 31 i bekendtgørelse nr. 198 af 24. juni 1955 fastsatte regler er  

 opfyldt, og at påhængsvognene er i færdselsmæssig forsvarlig stand.
 Stk. 4.  De i færdselslovens § 12, omhandlede traktorer,  

 der tilhører købere af påhængsvogne, samt sådanne traktorer, der af sælgeren  

 leveres til køberen sammen med påhængsvogn eller påhængsvogne, kan ligeledes  

 uden særlig tilladelse anvendes som trækkraft for dette vogntog fra  

 forhandleren til køberens virksomhed og til kørsel, der er nødvendig i  

 forbindelse med godkendelse af traktorer, der er godkendtlsespligtige.
Stk. 5.  Det er en forudsætning for, at den i stk. 3-4  

 omhandlede slæbning kan finde sted, at det trækkende køretøjs  

 ansvarsforsikring dækker slæbningen.
Der kræves ikke prøveskilte på  

 påhængsvognen i noget af de i denne paragraf nævnte tilfælde.
IV.
Kranvogne m.v.
§ 8.  Motorvogne og traktorer, der jævnligt anvendes  

 til slæbning af andre motorkøretøjer, kan efter fremstilling for den  

 motorsagkyndige godkendes til denne anvendelse.
Ved godkendelsen af kranvogne  

 fastsættes den størst tilladte vægt, hvormed krankrogen må belastes.
For  

 synet erlægges det for registeringsssyn af sådant køretøj fastsatte gebyr ved  

 anvendelse af stempelmærker på anmendelsesblanketten.
Om godkendelsen sker  

 der anførsel på registreringsattesten og i motorregistret.
Til et i medfør af  

 denne bestemmelse godkendt køretøj kan der udleveres en 3. nummerplade, der  

 anbringes bag på det slæbte køretøj og da træder i steder for prøveskilte.  

 Det er en betingelse for udleveringen af denne plade, at det slæbende  

 køretøjs ansvarsforsikring dækker skader, der opstår for tredjemand under  

 slæbningen.
V.
Ikræfttrædelse.
 Denne bekendtgørelse træder i kraft den 1. januar 1962.
 Justitsministeriet, den 23. november  

 1961.
Hans Hækkerup /Robert Dam.
