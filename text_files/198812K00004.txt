Nr LSF 4 Forslag til Lov for Grønland om miljøforhold m.v.
Fremsat af statsministeren (Poul Schluter) den 5. oktober 1988 Vedtaget ved tredjebehandling den 8. december 1988 Lov nr. 850 af 21/12/1988 § 1. Grønlands hjemmestyre fastsætter ved landstingsforordning regler for Grønland om beskyttelse af miljøet og om regulering af og tilsyn med forhold af miljømæssig betydning.
 Stk. 2. Fastsættelse af regler om beskyttelse af miljøet samt regulering  

 af og tilsyn med forhold af miljømæssig betydning i forbindelse med  

 forundersøgelse, efterforskning og udnyttelse af ikke-levende ressourcer i  

 Grønland, herunder mineralske råstoffer, foretages dog fortsat på grundlag af  

 den lovgivning, der ligger til grund for meddelelse af bemyndigelse eller  

 bevilling til sådanne aktiviteter, samt som et led i den samlede  

 myndighedsbehandling af disse.
Stk. 3. Sundhedsmyndighederne i Grønland fører i samarbejde med Grønlands  

 hjemmestyres myndigheder på det tekniske område og de lokale myndigheder  

 kontrol med vandforsyningen.
Endvidere varetager sundhedsmyndighederne det  

 hygiejniske tilsyn med de bebyggelsesmæssige samt affalds- og kloakmæssige  

 forhold og kontrollen med de levnedsmiddelhygiejniske forhold, som de er  

 pålagt i henhold til lov om sundhedsvæsenet i Grønland.
 § 2. Landstingsforordninger, som udstedes efter § 1, stk. 1, kan efter  

 aftale med forsvarsministeren sættes i kraft for de dansk-amerikanske  

 forsvarsområder, der er oprettet i henhold til traktat af 27. august 1951 om  

 forsvaret af Grønland.
 § 3. Grønlands hjemmestyre kan i landstingsforordninger, der udstedes  

 efter § 1, stk. 1, fastsætte regler om, at overtrædelser af bestemmelser i  

 landstingsforordningerne eller i forskrifter, der er udstedt i henhold  

 dertil, kan medføre bøde.
Stk. 2. For overtrædelser, der begås af aktie- eller anpartsselskaber,  

 andelsselskaber eller lignende, kan selskabet som sådant idømmes bøde.
Er  

 overtrædelsen begået af hjemmestyret, en kommune eller et kommunalt  

 fællesskab, der er omfattet af § 57 i landstingslov om de grønlandske  

 kommunalbestyrelser og bygderåd m.v., kan der idømmes hjemmestyret,  

 kommunerne eller det kommunale fællesskab som sådant bøde.
 § 4. Loven træder i kraft den 1. januar 1989.
 Stk. 2. I lov nr. 275 af 27. maj 1950 om sundhedsvæsenet i Grønland, som  

 ændret ved lov nr. 107 af 26. april 1961, ændres i § 5 b  

 »oversundhedskommissionen« til: »landslægeembedet«, og  

§ 6 ophæves.
 Stk. 3. De hidtil gældende regler for Grønland vedrørende miljøområdet  

 forbliver i kraft, indtil de afløses af nye regler udstedt i henhold til  

 denne lov.
Oprindeligt fremsat forslag § 1. Grønlands hjemmestyre fastsætter ved landstingsforordning regler for Grønland om beskyttelse af miljøet og om regulering af og tilsyn med forhold af miljømæssig betydning.
 Stk. 2. Fastsættelse af regler om beskyttelse af miljøet samt regulering  

 af og tilsyn med forhold af miljømæssig betydning i forbindelse med  

 forundersøgelse, efterforskning og udnyttelse af ikke-levende ressourcer i  

 Grønland, herunder mineralske råstoffer, foretages dog fortsat på grundlag af  

 den lovgivning, der ligger til grund for meddelelse af bemyndigelse eller  

 bevilling til sådanne aktiviteter, samt som et led i den samlede  

 myndighedsbehandling af disse.
Stk. 3. Sundhedsmyndighederne i Grønland fører i samarbejde med Grønlands  

 hjemmestyres myndigheder på det tekniske område og de lokale myndigheder  

 kontrol med vandforsyningen.
Endvidere varetager sundhedsmyndighederne det  

 hygiejniske tilsyn med de bebyggelsesmæssige samt affalds- og kloakmæssige  

 forhold og kontrollen med de levnedsmiddelhygiejniske forhold, som de er  

 pålagt i henhold til lov om sundhedsvæsenet i Grønland.
 § 2. Landstingsforordninger, som udstedes efter § 1, stk. 1, kan efter  

 aftale med forsvarsministeren sættes i kraft for de dansk-amerikanske  

 forsvarsområder, der er oprettet i henhold til traktat af 27. august 1951 om  

 forsvaret af Grønland.
 § 3. Grønlands hjemmestyre kan i landstingsforordninger, der udstedes  

 efter § 1, stk. 1, fastsætte regler om, at overtrædelser af bestemmelser i  

 landstingsforordningerne eller i forskrifter, der er udstedt i henhold  

 dertil, kan medføre bøde.
Stk. 2. For overtrædelser, der begås af aktie- eller anpartsselskaber,  

 andelsselskaber eller lignende, kan selskabet som sådant idømmes bøde.
Er  

 overtrædelsen begået af hjemmestyret, en kommune eller et kommunalt  

 fællesskab, der er omfattet af § 57 i landstingslov om de grønlandske  

 kommunalbestyrelser og bygderåd m.v., kan der idømmes hjemmestyret,  

 kommunerne eller det kommunale fællesskab som sådant bøde.
 § 4. Loven træder i kraft den 1. januar 1989.
 Stk. 2. I lov nr. 275 af 27. maj 1950 om sundhedsvæsenet i Grønland, som  

 ændret ved lov nr. 107 af 26. april 1961, ændres i § 5 b  

 »oversundhedskommissionen« til »landslægeembedet«, og § 6  

 ophæves.
 Stk. 3. De hidtil gældende regler for Grønland vedrørende miljøområdet  

 forbliver i kraft, indtil de afløses af nye regler udstedt i henhold til  

 denne lov.
Bemærkninger til lovforslaget Almindelige bemærkninger Ifølge § 5 i lov nr. 577 af 29. november 1978 om Grønlands hjemmestyre kan  

 rigsmyndighederne efter forhandling med Grønlands hjemmestyre ved lov  

 bemyndige hjemmestyret til at overtage den regelfastsættende myndighed for  

 samt administrationen af et sagsområde eller en del af et sagsområde, der er  

 nævnt i bilaget til loven.
Tilskud til således overtagne sagsområder  

 fastsættes ved lov.
 I overensstemmelse med Grønlands hjemmestyres ønske foreslås det nu i  

 nærværende lovforslag, at de miljøbeskyttelsesanliggender for Grønland, der  

 varetages af Statsministeriet, Grønlandsdepartementet, med virkning fra 1.  

 januar 1989 overføres til hjemmestyret som nævnt i bestemmelsen i  

 hjemmestyrelovens § 5 .
 De forhold, der reguleres i overensstemmelse med de i loven om mineralske  

 råstoffer i Grønland fastsatte retningslinjer, berøres derimod ikke af  

 nærværende lovforslag.
 I forbindelse med overførslen af miljøanliggenderne søges ydet et tilskud  

 til hjemmestyret til varetagelse af området svarende til statens besparelse  

 ved områdets overførsel, jf. det samtidig hermed fremsatte forslag til lov om  

 tilskud til Grønlands hjemmestyre og de grønlandske kommuner.
 Som det er sket ved tidligere overførsler af sagsområder til hjemmestyret,  

 vil de aktiver (udstyr m.v.), der benyttes ved varetagelsen af opgaverne på  

 miljøområdet, blive søgt overført vederlagsfrit til hjemmestyret.
 Overførslen af miljøanliggenderne påregnes ikke at kunne medføre reduktion  

 af det statslige månedslønnede personale, hverken i Danmark eller i Grønland.
Samtidig med overdragelsen af sagsområdet til Grønlands hjemmestyre vil  

 den særlige bemyndigelse, som i sin tid blev meddelt ministeren for Grønland  

 ved tekstanmærkning nr. 66 på finansloven til i aktuelle eller truende  

 tilfælde af omfattende forureningsulykker på havet at afholde alle fornødne  

 udgifter til bekæmpelsen, blive overført til miljøministeren tilligemed den i  

 tekstanmærkningen meddelte bemyndigelse til, at der også kan afholdes alle  

 fornødne udgifter ved ydelse af bistand til olie- og kemikaliebekæmpelse på  

 havet efter anmodning fra andre lande, med hvilke der måtte være indgået  

 aftale om gensidig bistand.
For farvandene ved Grønlands vedkommende er der  

 indgået en sådan aftale med Canada i 1983, hvis efterlevelse det herefter i  

 øvrigt vil påhvile Grønlands hjemmestyre at medvirke til i henhold til den  

 almindelige bestemmelse i § 10 i loven om Grønlands hjemmestyre, hvorefter  

 hjemmestyret er undergivet de traktatlige forpligtelser m.v., som er bindende  

 for riget.
Bemærkninger til lovforslagets enkelte bestemmelser Ad § 1 I stk. 1 foreslås det, at ansvaret for miljøanliggenderne for Grønland  

 overføres til Grønlands hjemmestyre.
Da det ikke er hensigten, at der med lovforslaget skal gennemføres nogen  

 ændring af råstofordningen for Grønland, foreslås det ved bestemmelsen i stk.  

 2 at præcisere, at de gældende bestemmelser på dette område og eventuelle  

 fremtidige ændringer heraf ikke berøres af lovforslaget.
Hensyn til  

 miljøforhold og beskyttelsen af disse indgår som væsentlige og integrerede  

 elementer ved planlægning og udførelse af forundersøgelse, efterforskning og  

 udnyttelse af ikke-levende ressourcer i Grønland, herunder mineralske  

 råstoffer.
Bevillingshaveres virksomhed vedrørende mineralske råstoffer er  

 underkastet en samlet regulering, herunder konkret myndighedsbehandling inden  

 for rammerne af lov nr. 585 af 29. november 1978 om mineralske råstoffer i  

 Grønland og i øvrigt på grundlag af konkrete bemyndigelser eller bevillinger  

 udstedt i henhold til aftale mellem regeringen og Grønlands landsstyre.
Under  

 hensyn hertil og på baggrund af de pågældende aktiviteters særlige karakter  

 anses det for hensigtsmæssigt, at varetagelsen af hensyn til miljøforhold i  

 forbindelse med sådanne aktiviteter ligesom hidtil integreres i denne  

 regulering.
Det forudsættes, at der i forbindelse med stillingtagen til  

 samlede planer for større konkrete projekter vedrørende ikke-levende  

 ressourcer etableres en høringsprocedure mellem de myndigheder, der varetager  

 behandlingen af sådanne projekter, og hjemmestyrets miljømyndigheder.
 Endvidere forslås det præciseret i paragraffens stk. 3, at lovforslaget  

 heller ikke i sig selv ændrer ved de opgaver af miljørelevant karakter, som  

 det hidtil har påhvilet sundhedsmyndighederne at varetage på sundhedsområdet,  

 jf. dog bemærkningerne nedenfor ad § 4. Formålet med bestemmelserne i dette  

 stykke er i øvrigt nærmere at klargøre, hvilke tilsyns- og kontrolopgaver med  

 berøring til miljøområdet som fortsat skal varetages af de statslige  

 sundhedsmyndigheder uanset miljøområdets overførelse fra staten til Grønlands  

 hjemmestyre.
 Det er derudover heller ikke meningen med dette lovforslag at ændre ved  

 den gældende ordning vedrørende den miljømæssige beskyttelse på det nukleare  

 område, som varetages af Indenrigsministeriet i henhold til lov nr. 170 af  

 16. maj 1962 om nukleare anlæg (atomanlæg) med senere ændringer, idet det dog  

 forudsættes, at man ved den fremtidige varetagelse af opgaver inden for dette  

 område inddrager Grønlands hjemmestyres miljømyndigheder i behandlingen af  

 opgaverne.
Ad § 2 Da regelfastsættelsen på de dansk-amerikanske forsvarsområder må ske i  

 overensstemmelse med de aftaler, der er indgået med de amerikanske  

 myndigheder, foreslås det, at landstingsforordningerne kun kan sættes i kraft  

 for forsvarsområderne efter aftale med forsvarsministeren.
Ad § 3 Der stilles i stk. 2 forslag om, at bødesanktionerne kan pålægges ikke  

 blot aktie- og anpartsselskaber m.v., men også kommuner m.v. eller f.eks.  

 Grønlands hjemmestyres forskellige virksomheder, såfremt disse bærer ansvaret  

 for overtrædelser af bestemmelser inden for miljøområdet .
Ad § 4 Da en væsentlig del af de opgaver, der hidtil har påhvilet  

 Oversundhedskommissionen og sundhedskommissionerne i Grønland, har vedrørt  

 miljøområdet, stilles der nu forslag om, at man benytter denne lejlighed til  

 at ophæve bestemmelserne om Oversundhedskommissionen og  

 sundhedskommissionerne i lov om sundhedsvæsenet i Grønland.
Opgaverne  

 vedrørende kontrollen med erhvervsmæssig tilvirkning og forhandling m.v. af  

 levnedsmidler foreslås i den forbindelse overført til landslægeembedet med  

 den dertil knyttede ledende dyrlæge i Grønland.
Miljøanliggenderne for Grønland har ikke hidtil været reguleret ved særlig  

 lovgivning for området, men blot ved forskellige administrativt fastsatte  

 bestemmelser.
Disse foreslås opretholdt ved stk. 3, indtil nye forskrifter  

 udstedes af hjemmestyret i medfør af denne lov.
