Nedrivning af en gammel fabriksbygning blev  

 anset for at være enforbedringsudgift Ligningsrådet har ved en bindende forhåndsbesked  

 taget stilling til, hvorvidt udgifter til nedrivning af en gammel  

 fabriksbygning kan anses for at være omfattet af  

 ejendomsavancebeskatningslovens  

 § 5, stk. 2.
Spørgsmål Kan udgiften til nedrivning af en gammel  

 fabriksbygning anses for at være en del af ejendommens anskaffelsessum eller  

 betragtes som en forbedring af den faste ejendom? Svar Ja, udgiften til nedrivning af en gammel  

 fabriksbygning kan anses for en forbedringsudgift, der kan tillægges  

 anskaffelsessummen,  

 i det omfang udgiften er afholdt med henblik på forøgelse af ejendommens  

 handelsværdi, og udgiften ikke tidligere er kommet til fradrag eller på anden  

 måde har påvirket indkomstopgørelsen eller er dækket af skattefrie tilskud,  

 jf.  

 ejendomsavancebeskatningslovens § 5, stk. 2.
Beskrivelse  

 af de faktiske forhold A ApS erhvervede med overtagelse pr. 30. juni 2001  

 en tidligere fabrik for 650.000 kr.
Kort efter købet af den tidligere fabrik blev der  

 foretaget en nedrivning af en gammel fabriksbygning til en nedrivningsudgift  

 af  

 250.000 kr.
Der blev ikke foretaget nogen opførelse af anden bygning på  

 grunden  

 i tilknytning til nedrivningen.
Nedrivningsomkostningerne kunne derfor ikke  

 afskrives  

 som en del af anlægsudgiften til en ny bygning.
Repræsentanten havde oplyst, at købsprisen  

 angiveligt blev fastsat efter, at køberen skulle afholde  

 nedrivningsomkostningerne,  

 idet fjernelsen af den gamle fabriksbygning blev anset for at ville forbedre  

 ejendommens værdi.
Endvidere oplyste repræsentanten, at udfaldet af den  

 bindende forhåndsbesked alene ville have fremadrettet betydning, det vil sige  

 i  

 forbindelse med et eventuelt salg.
 A ApS ønskede derfor oplyst, om  

 nedrivningsomkostningerne kunne anses for at være en del af ejendommens  

 anskaffelsessum eller kunne betragtes som en forbedring af den faste ejendom.
Styrelsens  

 indstilling og begrundelse Det fremgår af ejendomsavancebeskatningslovens §  

 5, stk. 1, at anskaffelsessummen kan forhøjes med et fast tillæg på 10.000  

 kr.  

 pr. år for anskaffelsesåret og for hvert følgende kalenderår, dog tidligst  

 fra  

 1993. Det faste tillæg gives, hvad enten der er foretaget forbedrings- eller  

 vedligeholdelsesudgifter på ejendommen eller ej.
 Herudover kan anskaffelsessummen efter  

 ejendomsavancebeskatningslovens § 5, stk. 2, forhøjes med afholdte udgifter  

 til  

 vedligeholdelse eller forbedringer, i det omfang udgifterne overstiger det  

 faste tillæg på 10.000 kr. pr. år. (For ejendomme, der er anskaffet før den  

 19.  

 maj 1993 medtages alene udgifter, der er afholdt efter den 1. januar 1993.)  

 Det  

 er forudsat, at udgifterne ikke er kommet til fradrag eller på anden måde har  

 påvirket indkomstopgørelsen eller er dækket af skattefrie tilskud.
 Ved afholdelse af udgifter til nedrivning af en  

 bygning, er der tale om udgifter, der afholdes i forbindelse med den  

 pågældende  

 faste ejendom, som bygningen udgør en del af.
 Efter styrelsens opfattelse kunne  

 nedrivningsudgifterne anses for at være forbedringsudgifter, i det omfang  

 udgifterne blev afholdt med henblik på forøgelse af ejendommens handelsværdi.
 Som følge heraf indstillede styrelsen, at udgifter  

 til nedrivning af en bygning kan tillægges anskaffelsessummen for den  

 pågældende ejendom, idet det dog er forudsat, at de pågældende udgifter ikke  

 tidligere er kommet til fradrag eller på anden måde har påvirket  

 indkomstopgørelsen  

 eller er dækket af skattefrie tilskud, jf. ejendomsavancebeskatningslovens §  

 5,  

 stk. 2.
 Ligningsrådet  

  

 tiltrådte indstillingen.
