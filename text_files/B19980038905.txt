§ 1 I bekendtgørelse nr. 319 af 19. maj 1993 om gymnasiet, studenterkursus og  

 enkeltfagsstudentereksamen (Gymnasiebekendtgørelsen), som ændret ved  

 bekendtgørelse nr. 853 af 14. november 1995 og bekendtgørelse nr. 354 af 26.  

 maj 1997, foretages følgende ændringer:
 1. I § 11, stk. 1, ændres »113« til:  

 »118«, »28« til: »33« og »99« til:  

 »104«.
 2. I § 23 indsættes efter stk. 3 som nyt stykke:
 »Stk. 4.  Ved en samlet tilrettelæggelse af  

 undervisningen i matematik til A-niveau kan undervisningen enten læses efter  

 fagbeskrivelsen for det 3-årige forløb til A-niveau eller efter  

 fagbeskrivelsen for det 2-årige forløb til B-niveau og for det 1-årige forløb  

 til A-niveau.«.
 Stk. 4-6 bliver herefter stk. 5-7.
 3. I Bilag 22, MATEMATIK Maj 1997, indsættes efter nr.  

 24:
»Sproglig linje Mellemniveau (C-niveau) Formålet 25. Formålet med undervisningen er, Undervisningen 26.1. I undervisningen skal der lægges vægt på, at de matematiske  

 emner, begreber og metoder ses fra såvel teoretiske som anvendelsesmæssige  

 synsvinkler.
Undervisningen skal opøve elevernes regnefærdighed med såvel tal  

 som symboludtryk, således at det fornødne grundlag for behandlingen af  

 emnelistens punkter tilvejebringes.
Ved tilrettelæggelsen af undervisningen  

 skal det tilstræbes, at elevernes ønsker til undervisningen tilgodeses.  

 Endvidere skal der tages hensyn til de matematikfaglige forudsætninger, som  

 eleverne erhverver gennem undervisningen i naturfag.
 26.2. For at sikre eleverne tilstrækkelige færdigheder og  

 udtryksmuligheder i arbejdet med matematiske problemstillinger indgår  

 skriftligt arbejde som et led i undervisningen.
 26.3. Eleverne skal aflevere besvarelser af 10 opgavesæt, som  

 rettes og kommenteres af læreren.
 26.4. Edb skal inddrages i undervisningen fx ved brug af  

 værktøjsprogrammer eller programmer til belysning/indlæring af faglige  

 begreber og metoder.
Undervisningens indhold 27.1. Undervisningen omfatter tre emneområder og et valgfrit  

 forløb.
 De tre emneområder er:
 Eleverne skal erhverve forståelse af funktionsbegrebet som et middel til  

 at beskrive og analysere sammenhænge mellem variable størrelser samt kendskab  

 til elementære funktioner og metoder til løsning af optimeringsproblemer.
Emner: Elementære funktioner; herunder lineær funktion, eksponentielt  

 voksende/aftagende funktion og potensfunktion.
Enkelt- og dobbeltlogaritmisk  

 papir.
Andengradspolynomiet.
Løsning af simple ligninger og uligheder, hvori  

 de nævnte funktioner indgår.
Optimering.
 Undervisningen skal videreudvikle elevernes færdigheder i at anvende  

 statistiske beskrivelsesmidler og beregningsmæssige værktøjer, herunder edb,  

 til bearbejdning og analyse af talmaterialer, og den skal udbygge elevernes  

 forståelse af begreberne stokastisk eksperiment og sandsynlighedsfordeling.  

 Eleverne skal endvidere opnå fortrolighed med begreber og metoder til  

 matematisk beskrivelse af almindeligt forekommende økonomiske  

 problemstillinger.
 Emner: Behandling og analyse af talmaterialer, statistiske deskriptorer.  

 Stokastisk variabel; sandsynlighedsfordeling, middelværdi og spredning.  

 Binomialfordeling og normalfordeling.
Procentregning, vejet gennemsnit, indekstal.
Rentesregning,  

 annuitetsregning.
 Undervisningen skal udbygge elevernes kendskab til grundlæggende  

 geometriske begrebsdannelser med det hovedformål at øge elevernes indsigt i  

 matematisk tankegang og metode samt at give dem indsigt i nogle praktiske  

 anvendelser af geometri.
Emner: Trekanter; retvinklet trekant og ensvinklede trekanter.
Beregning  

 af sider og vinkler i retvinklet trekant.
 Et valgfrit forløb.
 Omfanget af det valgfri forløb er ca. 20 lektioner.
 27.2. Der skal arbejdes med alle tre emneområder, og to af dem  

 skal gøres til genstand for en mere dybtgående behandling.
 27.3. Uddybende indholdsangivelse til punkterne i 27.1:
Ad 1) Funktioner.
Optimering:
Arbejdet med funktioner skal som minimum omfatte forskrift, graf og  

 relevante begreber knyttet til de forskellige funktionstyper.
I arbejdet med  

 optimering diskuteres matematisk modeldannelse, herunder formulering af  

 sammenhænge mellem variable i form af ligninger og uligheder, samt grafisk  

 fremstilling og løsning af problemer ved grafiske eller numeriske metoder.
Ad 2) Statistik og sandsynlighedsregning.
Procentregning:
Ved behandling og analyse af talmaterialer lægges der vægt på  

 systematiseringsmetoder og vurderinger ved hjælp af statistiske deskriptorer.  

 Generelle begreber og metoder fra sandsynlighedsregningen og kombinatorikken  

 indføres og omtales i det omfang, det er nødvendigt af hensyn til  

 behandlingen af binomialfordelingen og normalfordelingen.
Brug af tabeller  

 over binomialfordeling og normalfordeling samt brug af normalfordelingspapir  

 indøves.
Som midler til matematisk beskrivelse af almindeligt forekommende  

 økonomiske problemstillinger behandles bl.a. indekstal, simpel, fast  

 procentfremskrivning samt låne- og opsparingsannuiteter, herunder begreberne  

 rente, rentetilskrivning og inflation.
 Ad 3) Geometri:
 I forbindelse med trekanter omtales vinkelsum, højde og areal.  

 Sammenhængen mellem sidernes længde i ensvinklede trekanter behandles.  

 Beregning af sider og vinkler i retvinklet trekant omfatter sinus, cosinus og  

 tangens samt den pythagoræiske læresætning.
 Ad Det valgfri forløb:
Forløbet skal udgøre en helhed.
Sigtet er at uddybe stof fra de tre  

 emneområder eller at behandle et nyt matematisk emneområde.
 27.4. Der læses 140-210 sider, afhængigt af det valgte  

 undervisningsmateriale.
Eksamen 28.1. Der afholdes en mundtlig prøve med en forberedelsestid på  

 ca. 25 minutter (inkl. instruktion og materialeudlevering). Der eksamineres  

 (inkl. censur) 2 1/2 elev i timen.
28.2. Eksamenspensum for elever på normale vilkår er ca. 2/3 af  

 det læste pensum, udvalgt på en sådan måde, at de centrale dele af det læste  

 stof indgår med rimelig vægt i opgivelserne.
Afhængigt af det valgte stof og  

 undervisningsmaterialets art opgives 90-140 sider.
 28.3. Eksamenspensum for selvstuderende/elever på særlige vilkår  

 er læsepensum.
 28.4. I forberedelsestiden er følgende særlige hjælpemidler  

 tilladte: Lærebøger og andet materiale med tilknytning til læsepensum,  

 herunder egne noter, samt regnetekniske hjælpemidler.
28.5. Der gives hver eksaminand eet spørgsmål.
Spørgsmålene  

 udformes således, at det er muligt at evaluere såvel eksaminandens evne til  

 at redegøre for en afgrænset del af et fagligt emne som eksaminandens  

 overblik over et fagligt område.
Ved eksaminationen skal eksaminanden dels  

 have lejlighed til selv at fremlægge en afgrænset del af spørgsmålet, dels  

 deltage i en samtale med eksaminator.
I samtalen kan fx indgå kommentering af  

 bilag og opgaveløsning.
29. Bedømmelsen af en eksaminands præstation foretages som en  

 helhedsvurdering.
Der gives een karakter.«.
 4. I Bilag 37, JUSTERINGER AF BILAG Bilag 1-36 VEDRØRENDE  

 STUDENTERKURSUS OG ENKELTFAGSUNDERVISNING, affattes nr. 7 således:
»7. Ved sammenlægning af undervisningen i matematik på det  

 2-årige forløb til B-niveau og det 1-årige forløb til A-niveau, jf. bilag 22,  

 udvælges eksamenspensum med hovedvægten lagt på pensum fra det 1-årige forløb  

 til A-niveau, og således at et eller flere af aspekterne inddrages.
Afhængigt  

 af det valgte stof og undervisningsmaterialets art opgives 170-240  

 sider.«.
§ 2 Bekendtgørelsen træder i kraft den 1. juli 1998 og har virkning fra den 1.  

 august 1998.
