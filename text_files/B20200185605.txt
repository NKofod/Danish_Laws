Bekendtgørelse om ikrafttræden af dele af § 1, nr. 3, i lov om ændring af lov om fremme af vedvarende energi I medfør af § 3, stk. 2, i lov nr. 499 af 1. maj 2019 om ændring af lov om fremme af vedvarende energi (Støtteordninger til forsøgsvindmøller, ophør af støtteordning for husstandsvindmøller i 2020 og udvidelse af den kommunale indsigelsesret m.v.) fastsættes:
 § 1. §§ 35 c og 35 d i lov om fremme af vedvarende energi, som affattet ved § 1, nr. 3, i lov nr. 499 af 1. maj 2019 om ændring af lov om fremme af vedvarende energi (Støtteordninger til forsøgsvindmøller, ophør af støtteordning for husstandsvindmøller i 2020 og udvidelse af den kommunale indsigelsesret m.v.) sættes i kraft.
 § 2. Bekendtgørelsen træder i kraft den 11. december 2020.
