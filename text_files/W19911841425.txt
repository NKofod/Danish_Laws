En handelsrejsende brugte sin private telefon til sit salgsarbejde, og  

 modtog ingen godtgørelse fra arbejdsgiveren.
Ved fastsættelsen af den  

 skønsmæssigt ansatte, fradragsberettigede andel af telefonudgifterne fandt  

 Landsskatteretten, at den private andel kunne ansættes til 1.300 kr. ud fra  

 ligningsvejledningens principper for selvstændige erhvervsdrivende og for  

 funktionærer, hvis samlede telefonudgifter betales af arbejdsgiveren.
 A klagede for indkomståret 1988 over, at de lokale skattemyndigheder havde  

 beskåret hans fradrag for telefonudgifter fra 5.255 kr. til 3.227 kr.
Det var oplyst, at klageren var handelsrejsende og ansat hos B A/S i X i  

 Østjylland.
Klageren dækkede området Jylland/Fyn samt visse aktiviteter i  

 Tyskland, og han styrede sit salgsarbejde via sin private telefon.
Klageren,  

 der ikke modtog tilskud til telefon fra arbejdsgiveren, havde ved  

 indkomstopgørelsen fradraget sine telefonudgifter med 5.255 kr. efter  

 reduktion med privat andel på 1.200 kr.
 Ved den påklagede ansættelse var det lagt til grund, at fradrag for  

 erhvervsmæssige udgifter måtte bero på et skøn, og størrelsen af fradraget  

 var herefter ansat til 50% af de samlede telefonudgifter eller til 3.227 kr.
Klagerens advokat nedlagde påstand på, at det af klageren foretagne  

 fradrag burde godkendes, og han anførte, at klageren ved fordelingen af sine  

 samlede udgifter til telefon måtte kunne anvende samme princip, som ifølge  

 ligningsvejledningen (afsnit L 3.1 og D 1.7.7) skulle benyttes af  

 selvstændige erhvervsdrivende, og lægges til grund, når funktionærer skulle  

 indtægtsføre den private andel af samlede telefonudgifter, der godtgøres af  

 arbejdsgiveren.
Det var beløbsmæssigt 1.300 kr. i 1988.
Idet det måtte anses for sandsynliggjort, at klageren havde benyttet den  

 private telefon til erhvervsmæssige samtaler, måtte fradrag herfor fastsættes  

 efter et skøn.
Under hensyn til de nævnte regler fra ligningsvejledningen  

 fandt Landsskatteretten, at den private andel af telefonudgifterne passende  

 kunne ansættes til 1.300 kr.
Det ligningsmæssige fradrag på dette punkt ville  

 herefter andrage 5.155 kr.
Ansættelsen blev nedsat i overensstemmelse hermed.
 LV 1991, D 2.3.19.
