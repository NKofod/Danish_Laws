 3.
Supplerende befordringsbestemmelser 3.1.
Jernbanekøretøjer som løber på egne hjul GR 101 Jernbanekøretøjer, som løber på egne hjul, modtages på betingelse af, at  

 DSB fastslår, at de er køredygtige.
Læsning af køretøjer må kun ske efter  

 særlig tilladelse.
 Lokomotiver, tendere og motorvogne skal desuden være ledsaget af en af  

 afsenderen medgivet sagkyndig, der navnlig skal sørge for deres smøring.
Andre på egne hjul løbende jernbanekøretøjer kan medgives en ledsager;  

 denne skal navnlig sørge for smøringen.
DSB kan forlange en sådan ledsager  

 medgivet.
 Er der ikke medgivet nogen ledsager, sørger DSB for smøringen på  

 afsenderens regning og risiko.
 Ledsageren skal, når det er muligt, tage plads på eller i det ledsagede  

 køretøj, og han befordres i så fald frit.
 I stedet for vognleje regnes der for køretøjer m v på egne hjul  

 stadepenge.
 3.2.
Lig GR 103 Lig befordres som vognladningsgods.
 Lig skal være i en stærk kiste.
 Befordring må kun finde sted, når afsenderen i fragtbrevet afgiver en  

 erklæring om, at befordringen kan ske uden fare for smitte.
Befordringen sker i lukket godsvogn. Åben godsvogn kan benyttes, når  

 befordringen sker i en fuldstændig lukket ligvogn.
Flere lig kan befordres  

 sammen i een vogn med eet fragtbrev.
 Ind- og udlæsning skal foretages af afsender og adressat.
Lig skal afhentes inden 8 timer efter ankomsten til bestemmelsesstationen,  

 medmindre ankomsten sker efter kl 12, i hvilket tilfælde afhentningen skal  

 være sket inden kl 9 næste morgen.
Overskrides denne frist, kan lig overgives  

 til den stedlige øvrighed, for at denne kan sørge for begravelsen.
For  

 forsinket afhentning opkræves sædvanlig vognleje.
Der kan medgives ledsagere.
Befordres de i samme tog som lig, løses billet  

 til 2. klasse.
 Indleveres lig til befordring under falsk indholdsangivelse, er afsenderen  

 pligtig at betale tidobbelt tarifmæssig fragt, selv om befordringen ikke  

 kommer i stand.
 3.3.
Levende dyr GR 105 De for almindeligt gods fastsatte bestemmelser gælder for befordring af  

 levende dyr i det omfang, de efter deres natur kan finde anvendelse og ikke  

 er i strid med bestemmelserne i dette afsnit.
Syge og sårede dyr, dyr, der påregnes at skulle føde under befordringen,  

 eller som har født i de nærmest foregående 48 timer, er udelukket fra  

 befordring.
Undtagelsesvis kan veterinære myndigheder dog tillade befordring  

 af sådanne dyr og foreskrive specialbetingelser for befordringen.
I så fald  

 skal den skriftlige tilladelse vedlægges fragtbrevet.
 Vilde dyr modtages kun til befordring, når de efter størrelse og art efter  

 DSBs skøn egner sig dertil, og der af forsenderne gøres det fornødne for at  

 sikre personer, gods og materiel.
GR 106 Levende dyr befordres som vognladningsgods.
Mindre dyr i emballage kan dog befordres som eksprespakke, - såfremt kolliets vægt, form og omfang tillader denne befordringsmåde, - såfremt dyrene kan udleveres til adressaten senest 24 timer efter  

 indleveringen, og - såfremt befordringen i øvrigt kan gennemføres på forsvarlig måde.
 Ved vognbestillingen skal afsenderen oplyse, om der skal foretages  

 grusning, særlig rengøring eller desinfektion af jernbanevognene inden  

 læsningen.
 Befordringen foregår i lukkede vogne.
 Før læsningen skal afsenderen overbevise sig om, at vognene egner sig til  

 den pågældende transport.
 Det påhviler afsenderen at indlæsse og fastbinde dyrene i vognene samt at  

 levere de fornødne binderedskaber, reb, grimer, gitre og lignende.
 Før indleveringen skal dyrene være fodrede og vandede.
GR 107 Forsenderne og ledsagerne skal med hensyn til dyrenes indlæsning,  

 emballering, fodring, vanding, udlæsning og udlevering iagttage  

 bestemmelserne i justitsministeriets bekendtgørelse om transport af dyr.
 Desuden skal forsenderne og ledsagerne efterkomme de anvisninger, der  

 gives af DSB.
 Ledsagelse af levende dyr kan forlanges, når befordringen tager længere  

 tid eller gør fodring eller vanding nødvendig.
 Ledsagerne skal pleje, fodre og vande dyrene samt efter behov malke dem.
 Ledsagerne får fribefordring på 2. klasse på hen- og tilbagerejsen.
 Der ydes dog kun fribefordring for een ledsager for hvert påbegyndt antal  

 af 3 vogne fra samme afsender og samme afsendelsesstation til samme  

 bestemmelsesstation.
 Henrejsen skal foregå med samme tog, hvormed dyrene befordres.
GR 108 Udsættes dyr under befordringen for lidelser af mangel på plads, ved  

 uforsvarlig eller manglende binding, ved manglende fodring og vanding eller  

 af andre årsager, og kan manglen ikke straks afhjælpes og dyrene  

 viderebefordres, kan de udlæsses og opstaldes.
Medmindre fejl fra DSBs side  

 foreligger, kan der ikke i den anledning rejses krav mod denne, men dyrene  

 skal snarest muligt viderebefordres til bestemmelsesstationen.
Det er jernbanepersonalets pligt at føre tilsyn med, at dyrene under ind-  

 og udlæsning og under befordringen ikke udsættes for unødige lidelser.
De  

 afgørelser, som i denne anledning træffes af DSBs personale, skal efterkommes  

 af forsenderne og ledsagerne.
GR 109 Levende dyr skal afhentes senest 3 timer efter ankomsten.
 Er dette ikke sket, kan dyrene opstaldes for forsenderens regning og  

 risiko.
GR 110 Forsenderne er ansvarlige over for DSB for den skade, der påføres  

 materiellet af dyrene under ind- og udlæsningen og under befordringen.
 3.4.
Paller Almindelige bestemmelser GR 116 Bestemmelserne gælder for paller af følgende typer - lastpaller (fladpaller) - bokspaller - gitterpaller.
 I det følgende dækker angivelsen paller alle 3 typer.
 Paller må læsses med gods fra en afsender til een eller flere adressater  

 indenfor samme godsterminalområde.
En palle læsset med gods til een adressat skal i fragtbrevet anføres som  

 et godsstykke, uanset om den indeholder flere kolli.
Er en palle læsset med  

 gods til flere adressater, anføres i fragtbrevene antallet af godsstykker på  

 sædvanlig måde.
 En last- eller gitterpalle må læsses med 1000 kg, medens en bokspalle må  

 læsses med 900 kg.
Last- og bokspaller GR 117 Lastpaller er EUR-standardpaller med målene 800 x 1200 mm, mærket i  

 overensstemmelse med dansk standard DS 2132.
Bokspaller er mærket DSB, et løbenummer samt EUR og har en læsseflade på  

 800 x 1200 mm samt en læssehøjde på 800 mm.
Bokspaller, der er mærket EUR  

 samt med signaturen for en europæisk jernbanestyrelse, er ligestillet med en  

 DSB bokspalle.
Stykgods.
Når en forsender indleverer læssede, ubeskadigede last~  

 eller bokspaller til befordring, udleveres der ham et tilsvarende antal  

 ubeskadigede last- eller bokspaller.
 Ønsker en forsender, der ikke selv råder over last- eller bokspaller, at  

 anvende sådanne til befordring med DSB, kan de lånes mod kvittering.  

 Forsenderen forpligter sig derved til at tilbagelevere de læssede last- eller  

 bokspaller til DSB senest 3. arbejdsdag (udleveringsdagen medregnet).  

 Overholdes denne frist ikke, opkræves gebyr for forsinket tilbagelevering.
Når DSB udleverer læssede last- eller bokspaller til en adressat,  

 afleverer denne straks et tilsvarende antal tomme, ubeskadigede last- eller  

 bokspaller til DSB.
Råder adressaten ikke over sådant pallemateriel udlånes  

 det mod kvittering.
Adressaten forpligter sig derved til senest 3. arbejdsdag  

 (udleveringsdagen medregnet) at tilbagelevere det ubeskadigede pallemateriel  

 til DSB.
Overholdes denne frist ikke opkræves gebyr for forsinket  

 tilbagelevering.
DSB modtager kun ubeskadigede last- og bokspaller, og  

 afsender og adressat må ved modtagelsen fra DSB kontrollere last- og  

 bokspallernes tilstand og straks påvise eventuelle beskadigelser.
Gøres der  

 ikke indsigelse, betragtes pallemateriellet som overtaget i ubeskadiget  

 stand.
 Gebyr for forsinket tilbagelevering opkræves maksimalt for 20 arbejdsdage.  

 Pallen betragtes derefter som bortkommet, og der opkræves en erstatning  

 svarende til pallens dagspris.
For sendinger til een adressat skal afsenderen i fragtbrevet i dertil  

 bestemte rubrikker anføre antallet af last- og bokspaller.
I vægtrubrikken  

 anføres godsets vægt.
Som emballage angives last~ eller bokspalle.
 Er en last- og bokspalle læsset med gods til flere adressater indenfor  

 samme godsterminalområde, anføres efter indholdsangivelsen i fragtbrevene for  

 de enkelte sendinger »læsset i terminalpalle«.
Vognladningsgods.
Når en forsender indleverer gods på last- eller  

 bokspaller, finder der ingen umiddelbar udveksling sted ved indleveringen.  

 Afsenderen medgiver fragtbrevet en kontrolseddel.
Adressaten tilbageleverer  

 last- eller bokspallerne til DSB, der på kontrolsedlen bekræfter modtagelsen.  

 Når afsenderen senest en måned efter datoen for DSBs kvittering forelægger  

 kontrolsedlen for DSB, udleveres der ham et tilsvarende antal last- eller  

 bokspaller.
I fragtbrevet skal afsenderen i de dertil bestemte rubrikker anføre antal  

 last- eller bokspaller samt nummeret på kontrolsedlen.
I  

 vognladningsfragtbrevets vægtrubrik anføres pallernes egenvægt særskilt, idet  

 en lastpalle regnes til 25 kg og en bokspalle til 85 kg.
I  

 container/vekselladfragtbrevet anføres egenvægten ikke særskilt, men  

 medregnes i containerens bruttovægt.
Gitterpaller GR 118 Gitterpallen er en EUR-lastpalle påsat en gitterkonstruktion.
Der findes 3  

 typer alle med indvendige flademål på 1140 x 730 mm og med en læssehøjde på  

 hhv 400, 800 og 1600 mm.
Gitterpaller, der er mærket DSB, tilhører DSB, og må  

 kun anvendes til befordring i indenlandsk stykgodstrafik.
Forsendere, der ønsker at anvende gitterpaller til læsning af gods, kan  

 vederlagsfrit låne disse hos DSB mod kvittering.
Forsenderen forpligter sig  

 derved til at tilbagelevere de læssede gitterpaller til DSB senest 3.  

 arbejdsdag (udleveringsdagen medregnet). Overholdes denne frist ikke,  

 opkræves gebyr for forsinket tilbagelevering.
Adressaten er forpligtet til  

 efter godsets modtagelse at tilbagelevere gitterpallerne til DSB senest 3.  

 arbejdsdag (udleveringsdagen medregnet). Overholdes denne frist ikke,  

 opkræves gebyr for forsinket tilbagelevering.
Gebyr for forsinket tilbagelevering opkræves maksimalt for 20 arbejdsdage.  

 Gitterpallen betragtes derefter som bortkommet, og der opkræves en erstatning  

 svarende til gitterpallens dagspris.
Genfinder låneren gitterpallen, skal den  

 tilbageleveres til DSB, hvorefter den betalte erstatning delvis kan blive  

 tilbagebetalt.
Tilbagebetalingens størrelse er afhængig af tidspunktet for  

 gitterpallens tilbagelevering samt dens tilstand.
Tilbagebetaling bortfalder  

 dog helt ved tilbagelevering efter 30 arbejdsdage.
 Om angivelser i fragtbrevet gælder tilsvarende regler som for last~ og  

 bokspaller.
Paller og pallerammer tilhørende private GR 119 Til stykgods kan anvendes private firevejs standardlastpaller (DS  

 364) af bunddimensioner 800 x 1200, 1000 x 1200 og 800 x 1000 mm.
Endvidere  

 kan efter overenskomst med DSB benyttes private bokspaller med tilsvarende  

 bunddimensioner samt pallerammer, som passer til lastpaller med  

 bunddimensionen 800 x 1200 mm.
Rammerne kan påsættes såvel standard  

 EUR-lastpaller som private paller.
 Bokspaller og pallerammer skal godkendes af en jernbanestyrelse.
 Lastpallerne skal på hver langside være mærket med firmabetegnelse på  

 højre hjørneklods og med hjemstedsstation på midterklodsen; de fire  

 hjørneklodser skal udvendigt være malet røde for at undgå forveksling med  

 standard EUR-lastpaller.
 Bokspallerne skal være mærket med navnet på den jernbanestyrelse, der har  

 godkendt dem, løbenummer (firmaets) efterfulgt af tegnet P, hjemstedsstation,  

 egenvægt i kg, last max 900 kg og firmabetegnelse.
 Pallerammerne skal på begge endevægge være mærket med navnet på den  

 jernbanestyrelse, der har godkendt dem, løbenummer (firmaets) efterfulgt af  

 tegnet P, hjemstedsstation, egenvægt i kg, last max 900 kg og  

 firmabetegnelse.
 I fragtbrevet anføres i indholdsrubrikken antal private paller og  

 pallerammer, og deres egenvægt anføres særskilt i vægtrubrikken.
 Private paller og pallerammer udveksles ikke med DSB.
 3.5.
Gods i små og mellemstore containere Fællesbestemmelser GR 126 De følgende bestemmelser gælder for befordringen af gods i containere  

 (herunder isolerede containere) tilhørende en jernbane eller tilhørende en  

 privatperson og godkendt af en jernbane.
 For containere tilhørende udenlandske jernbaner gælder bestemmelserne dog  

 kun, når containerne er indgået til Danmark med jernbane.
 For andre containere gælder bestemmelserne for almindeligt gods.
Der skelnes mellem små containere - med et rumindhold på højest 3  

 kubikmeter - og mellemstore containere - med et rumindhold over 3  

 kubikmeter og en længde under 6 m. (* 1) Containere med et rumindhold på højst 3 kubikmeter, men uden kørestel, betragtes dog som mellemstore containere.
 Indholdet af en container kan kun være genstand for een fragtkontrakt.
 Udelukket fra befordring i containere er gods, der på grund af lugt eller  

 anden påvirkning er til ulempe for containerens senere anvendelse.
GR 127 Små containere befordres som stykgods eller som vognladningsgods.
 Mellemstore containere befordres kun som vognladningsgods.
 En container må ikke læsses med større vægt end den på containeren angivne  

 lastgrænse.
 Lukkede læssede containere, skal normalt af afsenderen være lukket med  

 lås, plombe eller bolt.
 I den udstrækning, det er muligt for DSB, stilles containere til rådighed  

 til jernbanebefordring af såvel stykgods som vognladningsgods.
Afsenderen skal i betimelig tid forud bestille containeren på  

 afsendelsesstationen.
Bestillingen sker på samme måde som vognbestillinger.
DSB har ikke noget ansvar, såfremt den ikke har kunnet efterkomme en  

 bestilling på containere.
De containere, der stilles til afsenderens  

 rådighed, skal være i forsvarlig stand og tilbørlig rengjort.
 Containere skal af afsenderen indleveres til afsendelsesstationen senest  

 inden for åbningstiden på den første arbejdsdag efter den dag, på hvilken de  

 er stillet til rådighed, indleveringsfrist; adressaten skal tilbagelevere  

 containerne på bestemmelsesstationen senest dagen efter udløbet af den  

 normale afhentnings- eller aflæsningsfrist for godssendinger,  

 tilbageleveringsfrist.
Når de nævnte frister overskrides, regnes, foruden evt oplagspenge eller  

 vognleje, forsinkelsesgebyr efter tarifferne.
Er containeren  

 uretmæssigt blevet benyttet til andre transporter end mellem afsender og  

 afsendelsesstation eller mellem bestemmelsesstation og adressat, udgør  

 forsinkelsesgebyret det tredobbelte af det i tarifferne anførte.
 Benyttes en bestilt container ikke, opkræves ikke-benyttelsesgebyr efter  

 tarifferne således:
Afbestilles containeren dagen før leveringsdagen eller på denne dag: gebyr  

 for 1 døgn, afbestilles containeren senere, eller afbestilles den ikke: gebyr for 2  

 døgn.
 Adressaten er pligtig at gøre containerne rene efter tømningen.
 Containere, der er afleveret i læsset stand, må adressaten kun med  

 bestemmelsesstationens samtykke bruge til nye befordringer.
 Den, der overtager en tom eller læsset container fra DSB, er pligtig at  

 fastslå containerens tilstand på det tidspunkt, da den stilles til hans  

 rådighed; han er ansvarlig for enhver beskadigelse, som fastslås ved  

 containerens tilbagelevering til DSB, og som han ikke har anmeldt ved  

 overtagelsen, medmindre han beviser, at skaden allerede var til stede, da  

 containeren blev stillet til hans rådighed, eller at den er opstået ved  

 omstændigheder, som han ikke har kunnet undgå, og hvis følger han ikke har  

 kunnet afværge.
 Afsenderen er ansvarlig for tab eller beskadigelse af en container, der  

 opstår under udførelsen af fragtkontrakten, hvis tabet eller beskadigelsen  

 skyldes hans eller hans folks forhold.
 Hvis containeren ikke tilbageleveres i løbet af 30 dage efter den dag, da  

 den blev stillet til rådighed, kan DSB betragte den som tabt og kræve  

 betaling af dens værdi.
 Jernbanen kan ved udlevering af en container forlange stillet sikkerhed af  

 afsender eller adressat.
GR 129 Containere tilhørende private For at kunne sendes efter nedenstående bestemmelser, skal containere, der  

 tilhører private, være godkendt af en jernbane, der hører under  

 »International konvention om befordring af gods på jernbaner«  

 (CIM), og af denne jernbane forsynet med kendemærket P.
Med hensyn til deres  

 konstruktion og deres påskrifter skal containerne opfylde de herfor  

 foreskrevne betingelser.
Hvis private containere er forsynet med særlige indretninger,  

 køleindretninger, vandbeholdere, maskinelle indretninger osv, påhviler det  

 afsenderen at betjene disse eller at sørge for deres betjening.
Denne pligt  

 overgår til adressaten, så snart denne har gjort sine rettigheder efter L §  

 23 gældende.
 Efter at en privatcontainer er afleveret til adressaten, har DSB ingen  

 pligt til at foranledige den tomme container sendt tilbage eller påny  

 indleveret til befordring i læsset tilstand.
Angivelser i fragtbrevet GR 130 Ud over de i øvrigt foreskrevne angivelser skal afsenderen i fragtbrevet  

 anføre følgende:
- i rubrikken »Indhold« »læsset i container«  

 »læsset i isoleret container« eller - for tomme privatcontainere -  

 »tom container«; - nederst i samme rubrik navnet på den bane, der ejer containeren, og  

 dennes nummer, for privatcontainere navnet på den bane, der har godkendt  

 containeren, dennes nummer og mærket P, samt rumindhold i kubikmeter eller i  

 liter; - i rubrikken »Bruttovægt« containerens taravægt i kg.
Taravægten er påmalet containeren.
Til denne taravægt må ikke lægges  

 vægten af is og de af forsenderen anskaffede indvendige løse særlige  

 indretninger som tjener til emballering eller fastgørelse af godset.
Vægten  

 af sådanne indretninger og is medregnes i godsets vægt.
 3.6.
Gods i store containere GR 136 Som store containere betragtes containere med et rumfang på mere  

 end 3 kubikmeter og en længde på 6 m eller mere.
Dog betragtes containere med  

 en bredde på 2,438 m (8 fod) og en længde på 2,991 m (10 fod) ved  

 fragtberegningen som store containere.
 For containeres modtagelse til befordring, herunder deres læsning og  

 aflæsning, gælder særlige bestemmelser.
 I fragtbreve over gods i containere skal afsenderen ud over de i øvrigt  

 foreskrevne angivelser anføre følgende:
- i rubrikken »Antal« antallet af containere - i rubrikken »Indhold« - efter angivelserne om godsets art evt  

 angivelsen »tom« - angivelsen »Container kategori......  

 tilhørende ...... nr ...... » - i rubrikken »Bruttovægt« containerens taravægt i kg.
 Såfremt containere før læsning eller efter aflæsning henstår på DSBs  

 arealer ud over de gældende læsningsfrister hhv afhentningsfrister, regnes  

 stadepenge efter tarifferne.
 Gebyret regnes også for containere, der uden at være undergivet en  

 fragtkontrakt efter aftale med DSB hensættes på disse arealer.
 3.7.
Private jernbanevogne GR 141 Forsendere, der selv ønsker at levere vogne til deres sendinger af  

vognladningsgods og brugt emballage som stykgods, må herom forud  

 slutte overenskomst med DSB, generaldirektoratet, såfremt vognene ikke er  

 optaget i en fremmed banes vognpark.
Bestemmelser om private godsvognes  

 optagelse i DSBs vognpark og om deres benyttelse findes i afsnit 6.
 3.8.
Bestilt særtog og særfærge GR 143 Særtog og særfærge efter bestilling afgives, såfremt DSBs lejlighed  

 tillader det.
 3.9.
Befordring over havnebaner GR 145 Det fremgår af tarifferne, ved hvilke stationer der findes havnebaner.  

 Over havnebaner kan befordres vognladningsgods, til hvis læsning eller  

 aflæsning der ikke kræves rampe.
Befordringerne kan finde sted som lokale befordringer på  

 havnebanerne eller som gennemgående, dvs i forbindelse med en  

 befordring over de egentlige DSB-linier.
Bestemmelserne om befordring over de  

 egentlige DSB-linier gælder på havnebanerne med følgende afvigelser:
 - Når en vogn ønskes læsset på en havnebane eller på et fra havnesporene  

 udgående sidespor, skal det oplyses ved vognbestillingen.
- Når afsenderen ønsker en sending stillet til adressatens rådighed på en  

 havnebane, skal der i fragtbrevets rubrik »Bestemmelsesstation«  

 under stationsnavnet anføres »Havnen« eller »Havnebanen«,  

 for sendinger til de københavnske havnebaner tillige, på hvilken del af  

 havnebanen sendingen ønskes stillet til rådighed.
En anmodning fra adressaten  

 om viderebefordring ad havnebanen af en sending efterkommes kun, når den er  

 fremsat i betimelig tid og kan imødekommes uden forsinkelse af andet gods.
En  

 sådan viderebefordring medfører ikke nogen forlængelse af aflæsningsfristen.
 - Lokale transporter over en havnebane udføres kun efter DSBs lejlighed.
 3.10.
Befordring med Samsørutens færger GR 147 Til og fra Samsø befordres stykgods og banepakker.
 De i bilag A nævnte stoffer og genstande modtages kun i begrænset omfang;  

 nærmere oplysning kan fås hos DSB, generaldirektoratet samt på Kalundborg  

 station.
 3.11.
Befordring til og fra Københavns Frihavn GR 149 Til og fra det i frihavnen værende ekspeditionssted Københavns  

 Frihavn kan befordres - vognladningsgods - stykgods (herunder ikke banepakker) til frihavnen  

fra  indenlandske ekspeditionssteder - il- og fragtstykgods til og fra udenlandske ekspeditionssteder.
 Vognladningsgods, som skal afsendes fra frihavnen, overleveres sammen med  

 fragtbreve og øvrige papirer på godset af frihavnsselskabet til Københavns  

 Frihavn station.
 Vognladningsgods, der indgår til Københavns Frihavn station, bestemt til  

 frihavnsselskabet eller adressater i frihavnen, overleveres sammen med  

 fragtbrevene og øvrige papirer til frihavnsselskabet.
 Med den nævnte overlevering begynder henholdsvis ophører DSBs ansvar for  

 godset.
 3.12.
Delvis til- eller aflæsning af vognladningsgods undervejs GR 151 Efter aftale med afsendelsesstationen kan der ved befordring af  

 vognladningsgods foretages til- eller aflæsning af en del af sendingen på en  

 mellemstation.
Der indleveres kun eet fragtbrev adresseret til adressaten ved den  

 endelige bestemmelsesstation og omfattende den største godsmængde, der kommer  

 til befordring over en del af befordringsstrækningen.
I fragtbrevets rubrik  

 »Afsenderens evt bemærkninger« anføres »Tillæsning/aflæsning i  

 ...... af ...... (stykketal og vægtmængde)...... ved...... (kun een  

 afsender/adressat)».
Denne forskrift understreges med rødt.
 Udsættelsesstationen underretter den derværende afsender/adressat om  

 vognens ankomst, og denne foretager uden kontrol fra DSBs side ind- hhv  

 aflæsning samt den evt nødvendige lempning af ladningen.
 DSB har intet ansvar for skader, der må tilskrives til- hhv aflæsning  

 undervejs.
 3.13.
Banepakker og eksprespakker GR 153 Godsstykker med virkelig vægt indtil 50 kg kan befordres som banepakker  

 eller som eksprespakker.
 Banepakker befordres med samme hastighed som stykgods og eksprespakker så  

 hurtigt, som køreplanen tillader deres befordring med tog, der efter  

 bestemmelserne medtager sådanne pakker.
GR 154 Udelukket fra befordring som banepakke og eksprespakke.
Fra  

 befordring som banepakke og eksprespakke er udelukket - genstande, der har større rumfang end 500 dm3, eller som i længde, højde  

 eller bredde måler mere end 1,1 m, - stoffer og genstande, der er nævnt i bilag A, medmindre befordring som  

 banepakke eller eksprespakke udtrykkeligt er tilladt, - levende dyr.
Mindre dyr i emballage kan dog befordres som eksprespakke -  

 jf GR 106.
GR 155 Blanketsæt.
Banepakker og eksprespakker medgives ikke fragtbrev,  

 men der anvendes blanketsæt, jf bilag C.
 Blanketsættet, der skal udfyldes af afsenderen, består af følgeseddel,  

 kvittering og mærkeseddel.
 For banepakker og eksprespakker med letfordærvelige varer skal indholdet  

 være anført i rubrik »Afsenders evt bemærkninger«.
 For banepakker og eksprespakker med stoffer og genstande, som er nævnt i  

 bilag A, og som er tilladt befordret som banepakke hhv eksprespakke, skal  

 indhold og de foreskrevne erklæringer m v være angivet i rubrik  

 »Afsenderens evt bemærkninger« i overensstemmelse med reglerne i  

 bilag A.
 Erklæring om manglende eller mangelfuld emballering, jf L § 21 stk 3,  

 anføres i rubrik »Afsenderens evt bemærkninger«.
Mærkesedlen klæbes på pakken, der indleveres sammen med følgesedlen og  

 kvitteringen.
Kvitteringen tilbageleveres afsenderen med kvittering for  

 indleveringen.
GR 156 Betaling af fragt og frankering.
Fragten skal betales af  

 afsenderen og tilsvares ved, at DSB-frimærker påklæbes følgesedlen, eller ved  

 at følgesedlen frankeres i frankeringsmaskine godkendt af DSB.
GR 157 Efterkrav og interesse i afleveringen.
På banepakker og  

 eksprespakker kan der ikke trækkes efterkrav eller tegnes interesse i  

 afleveringen.
GR 158 Hindringer for afleveringen.
Når en pakke ikke indløses af  

 adressaten, returneres en banepakke til afsenderen som banepakke, medens en  

 eksprespakke returneres som eksprespakke.
Afsenderens forholdsordre indhentes således ikke, men pakken returneres - straks, hvis adressaten ikke kan findes eller nægter at modtage pakken, - 6 dagtimer efter ankomsten, hvis det drejer sig om letfordærvelige  

 varer, som adressaten af andre grunde ikke indløser, - 8 dage efter afhentningsfristens udløb i alle andre tilfælde.
 Der regnes ikke fragt for returneringen.
GR 159 Andre bestemmelser.
For banepakker anvendes i øvrigt  

 bestemmelserne for stykgods, såfremt disse kan anvendes og ikke er i strid  

 med bestemmelserne i dette afsnit.
