Bindende forhåndsbesked.
Aktieavancebeskatningsloven § 4, stk. 3,  

 hovedaktionær.
Bestemmende indflydelse Ligningsrådet blev anmodet om bindende forhåndsbesked om følgende:
Skal selskab B's beholdning af 30,1 pct. af aktierne i selskab A medregnes  

 ved bedømmelsen af personerne P og C's aktiebesiddelser i selskab A efter  

 reglerne i ABL § 4, stk. 3? De nærmere omstændigheder var følgende:
 Aktiekapitalen og stemmerne i selskabet A indehaves af følgende  

 aktionærer:
 B-aktierne, som er uden stemmeret, ejes alle af selskabet B.
 Anpartskapitalen såvel som stemmeretten i B er fordelt ligeligt mellem P  

 og C.
 Der er ifølge vedtægterne ingen bestyrelse i B, hvorved de to  

 anpartshavere som direktører træder i bestyrelsens sted, jf. lov om  

 anpartsselskaber § 31, stk. 2, sidste pkt.
 Ved afgørelsen af om en skattepligtig afståelse af aktier kan henføres  

 under § 4, stk. 2 i aktieavancebeskatningsloven, skal der efter § 4, stk. 3,  

 sidste pkt. tages hensyn til aktier tilhørende selskaber m.fl. hvorover den  

 skattepligtige på grund af aktiebesiddelse, vedtægtsbestemmelse, aftale eller  

 fælles ledelse har bestemmende indflydelse.
 Ligningsrådet svarede følgende:
 Ligningsrådet finder under de foreliggende omstændigheder, at de aktier,  

 der ejes af anpartsselskabet, hvori skatteyder besidder 50 pct. af  

 aktiekapitalen såvel som stemmeret, skal medregnes ved afgørelsen af,  

 hvorvidt skatteyder er hovedanpartshaver, jf. aktieavancebeskatningslovens §  

 4, stk. 3.
 (* 1) Offentliggjort i skat nr. 10, 1990.
