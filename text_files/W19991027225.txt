Kendelse fra Pressenævnet i sag nr.  

 59/1999 K har ved advokat  Jytte  Thorbek klaget til  

 Pressenævnet over en artikel bragt i Berlingske Tidende den 15. april  

 1999, idet hun mener, at god presseskik er tilsidesat.
 Artiklen lød:
"Massiv kritik af kendt skilsmisse-advokat Etik: Foreninger kræver københavnsk  

 advokat udelukket fra sager om børns samvær med  

 skilsmisse-forældre, efter at hun øjensynligt har opfordret  

 klient til falsk anmeldelse af eksmand for incest.
Politiet overvejer  

 sigtelse, Advokatrådet eksklusion.
 Kritikken mod den kendte familierets-advokat  Jytte  

  Thorbek, København, er nådesløs, efter at hun er  

 afsløret i tilsyneladende bevidst at have opfordret en klient til at  

 bryde loven og lyve for at forhindre klientens eksmand i at have samvær  

 med et fælles barn.
"Hvis jeg var Advokatråd, ville jeg skride til  

 eksklusion med det samme.
Hun skal ud af vagten," lyder det fra formanden for  

 Landsforeningen Børns Vilkår,  Johan  Halse.
 Formanden for Børnerådet,  Per  

  Schultz-Jørgensen, tilslutter sig:
 "Det er en rystende afsløring, og det vil  

 være fuldt berettiget, hvis familieret og især samværssager  

 for fremtiden er lukket land for denne advokat," siger har.
DR-dokumentaren "Farvel far" kunne tirsdag aften afspille  

 et bånd med en telefonbesked fra Jytte Thorbek, hvori hun opfordrer sin  

 klient til hurtig anmeldelse af eksmanden for incest med en datter for at  

 opnå en hurtig anholdelse.
Men incest-anklagen var uden hold i  

 virkeligheden, og advokaten har derfor øjensynligt opfordret til falsk  

 anmeldelse, hvilket er ulovligt.
Overvejer sigtelse Kriminalpolitiet i Lyngby overvejer i øjeblikket at  

 sigte  Jytte  Thorbek og hendes klient for falsk anmeldelse.  

 Advokatrådet oplyser, at det undersøger grundlaget for en  

 eventuel eksklusion af  Jytte  Thorbek, der som beskikket advokat af det  

 offentlige har ført hundredevis af samværssager.
 John  Halse fra Børns Vilkår er på  

 forhånd klar med en dom:
 "Hun har et klart problem med sin advokatetik, og  

 desværre må jeg konstatere, at advokatstanden generelt  

 trænger til en faglig, etisk oprustning i disse samværssager,"  

 siger han.
"Den gode familierets-advokat tager udgangspunkt i,  

 hvordan man tjener børnenes tarv og interesser bedst.
Den  

 dårlige ser kun på, hvordan man med alle midler kan føre  

 sagen frem til sejr for klienten.
Det er en af årsagerne til, at vi ser  

 alle disse ulykkelige slagsmål om børnene." Det har ikke været muligt at få en kommentar  

 fra  Jytte  Thorbek." Klageren har anført, at det ikke er korrekt, at  

 kriminalpolitiet i Lyngby overvejede at sigte klageren og hendes advokat for  

 falsk anmeldelse, og at det trods gentagne henvendelser til kriminalpolitiet  

 i Lyngby ikke har været muligt for klageren at få denne oplysning  

 bekræftet.
Klageren har i den forbindelse anført, at dette  

 klagepunkt i denne sag alene vedrører klageren, idet der er indgivet  

 en selvstændig klage fra klagerens advokat.
Klageren har videre anført, at hverken hun eller  

 hendes advokat har indgivet anmeldelse mod barnets far.
Derfor er det dobbelt  

 sandhedsfordrejende at tale om en "falsk" anmeldelse.
Klageren har alene  

 rettet en henvendelse til politiet om mistanke om krænkelser af hendes  

 datter.
 Klageren har herudover anført, at det er misvisende  

 og ærekrænkende for hende, når bladet kalder hendes barns  

 far for hendes "eksmand". Parterne har aldrig været gift eller  

 samlevende, der har alene været tale om et løst  

 kæresteforhold.
Klageren har endelig anført, at hendes navn er  

 kendt i og med, at barnets fars navn er bragt flere gange i forskellige  

 medier i den samme periode.
Det er derfor uden betydning, at bladet ikke  

 bragte hendes navn.
 Klageren har ikke krævet et genmæle bragt.
 Bladet har vedrørende henvendelsen til politiet  

 anført, at journalister aldrig udtaler sig om deres kilder.
Bladet har videre anført, at der er dokumentation  

 for anmeldelsen om seksuelle overgreb i form af en anmeldelses-rapport fra  

 Politimesteren i Lyngby.
Bladet har bl.a. fremlagt denne anmeldelsesrapport  

 som bilag i sagen.
Bladet har videre anført, at bladet valgte at  

 følge op på den nævnte tv-udsendelse, fordi bladet mente,  

 at den del af udsendelsen, der handlede om advokaters eventuelle medvirken  

 til falske incest-anmeldelser er et alvorligt og   tydeligvis  

 ømtåleligt emne med interesse for en bred offentlighed.
Derimod  

 gik bladet ikke ind i tv-udsendelsens konkrete samværssager.
Bladet har yderligere anført, at bladet  

 søgte at forelægge den kritik, der blev fremført i  

 udsendelsen i Danmarks Radio, for klagerens advokat.
Denne reagerede ikke  

 på bladets telefoniske henvendelser den 14. og 15. april, hvorfor  

 bladet den 16. april 1999 valgte at citere advokaten udførligt fra den  

 pressemeddelelse, hun udsendte dagen før.
Heri kommenterede klagerens  

 advokat alle fremsatte beskyldninger og afviste at udtale sig yderligere.
 Bladet har i den forbindelse anført, at man  

 således har undersøgt de beskrevne forhold og har søgt og  

 fået dem kommenteret af en af de berørte parter, nemlig  

 klagerens advokat.
Bladet har vedrørende betegnelsen "eksmand" om  

 barnets far anført, at dette var en journalistisk betegnelse for det  

 forhold, at parterne har et barn sammen og i en periode havde fælles  

 adresse.
Bladet har i den forbindelse afvist, at betegnelsen "eksmand" kan  

 være ærekrænkende for klageren, eftersom hverken hun eller  

 manden på nogen måde identificeres i artiklerne.
At andre medier  

 har valgt at bringe navnene på såvel klageren som "eksmanden" kan  

 ikke lastes bladet.
 Bladet har endelig anført, at bladet ikke på  

 noget tidspunkt har omtalt klageren ved navn, og at klageren heller ikke blev  

 omtalt ved navn i tv-udsendelsen i Danmarks Radio den 13. april 1999. Derimod  

 valgte klageren selv at slå sit navn fast i offentligheden ved at lade  

 sig interviewe meget udførligt til Ekstra Bladet den 21. april  

 1999.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Erling Fugl.
 Pressenævnet udtaler:
 Pressenævnet bemærker indledningsvis, at  

 klageren har en retlig interesse i, at nævnet realitetsbehandler sagen,  

 selv om klageren ikke er nævnt ved navn i artiklen.
Pressenævnet kan ikke foretage en  

 bevisførelse, og nævnet kan derfor ikke tage nærmere  

 stilling til karakteren af den henvendelse, klageren har foretaget til Lyngby  

 politi.
Nævnet kan heller ikke tage stilling til om bladet havde  

 grundlag for bemærkningen om, at Lyngby politi overvejede at sigte  

 klageren og dennes advokat for falsk anmeldelse.
Pressenævnet finder,  

 at bladet har haft fornødent grundlag for at betegne klagerens  

 henvendelse til politiet om en mulig krænkelse af hendes datter som en  

 anmeldelse.
 Pressenævnet finder ikke grundlag for at udtale  

 kritik af, at faderen til klagerens barn er blevet omtalt som klagerens  

 eksmand.
Pressenævnet lægger efter de foreliggende  

 oplysninger til grund, at bladet har søgt at indhente en udtalelse fra  

 klagerens advokat.
Af denne grund, og da bladet ikke har identificeret  

 klageren, finder Pressenævnet, at bladet i relation til klageren ikke  

 har tilsidesat god presseskik i forbindelse med den påklagede  

 artikel.
 Afsagt den 10. august 1999.
