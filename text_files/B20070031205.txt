Bekendtgørelse  

 om tilskud til reduktion af  

  

 partikeludslip fra tunge køretøjer I medfør af tekstanmærkning nr. 106 til § 23 på  

 finansloven fastsættes:
Tilskudsordningens indhold § 1.  

  

 Tilskud  

 kan gives til montering af partikelfilter på tunge køretøjer inden for den i  

 finansloven fastsatte ramme.
 Stk. 2.  

  

 Overskrider  

 ansøgningerne den fastsatte ramme, gives tilsagn om tilskud til de først  

 modtagne  

 ansøgninger, som opfylder denne bekendtgørelses krav.
Myndigheder § 2.  

  

 Miljøstyrelsen  

 træffer afgørelse om tilskud efter denne bekendtgørelse.
 Stk. 2.  

  

 Miljøstyrelsen  

 kan bemyndige Center for Koncernforvaltning eller en ekstern virksomhed til  

 at  

 bistå styrelsen i forbindelse med meddelelse af tilsagn efter § 5 samt  

 kontrol med dokumentation og udbetaling af tilskud efter § 7.
Tilskudsgrundlag § 3.  

  

 Der  

 kan efter ansøgning ydes tilskud til den, som er registreret som bruger af  

 biler, der er drevet af en motor med kompressionstænding, og er  

 indregistreret  

 med en tilladt totalvægt på mere end  

 3.500 kg  

 enten  

 som lastbil med anvendelsen godstransport eller som stor personbil med  

 anvendelsen  

 buskørsel, hvis 1)  

 	  

 bilen er registreret  

 her i landet efter færdselslovens § 72, stk. 1, og 2)  

 	  

 bilen efter  

 modtagelse af tilsagn om tilskud efter denne bekendtgørelse får monteret  

 partikelfilter.
 Stk. 2.  

  

 Partikelfilteret  

 skal være godkendt af Færdselsstyrelsen eller en af Færdselsstyrelsen  

 bemyndiget  

 organisation i overensstemmelse med Færdselsstyrelsens  

 principgodkendelsesordning for partikelfiltre  

.
 Stk. 3.  

  

 Der kan kun  

 udbetales ét tilskud pr. bil omfattet af stk. 1.
Stk. 4.  

  

 Der kan  

 ydes tilskud til op til 100 biler registreret af samme bruger.
Er brugeren  

 ansat i en virksomhed, som ejer eller på anden måde råder over bilerne,  

 gælder  

 maksimumsgrænsen dog for virksomheden.
Miljøstyrelsen kan ud fra omfanget af  

 indkomne og forventede ansøgninger dispensere fra maksimumgrænsen.
Ansøgning § 4.  

  

 Ansøgning  

 om tilskud skal ske på et særligt ansøgningsskema, der kan rekvireres hos  

 Miljøstyrelsen,  

 via www.mst.dk eller via www.virk.dk.
 Stk. 2.  

  

 Ansøgning  

 om tilskud sendes til Miljøstyrelsen.
Meddelelse af tilsagn § 5.  

  

 Hvis  

 betingelserne i § 3 kan antages at blive opfyldt, gives tilsagn om  

 tilskud, jf. dog § 1, stk. 2. Der kan i tilsagnsskrivelsen  

 fastsættes  

 vilkår for tilskuddet.
 Stk. 2.  

  

 Tilsagn  

 bortfalder, hvis Miljøstyrelsen ikke har modtaget dokumentation som angivet i  

 § 7, stk. 2 og 3, inden 4 måneder fra datoen for tilsagnets  

 meddelelse.
 Stk. 3.  

  

 Hvis  

 tilsagnet er bortfaldet, jf. stk. 2, kan der dog uden brug af  

 ansøgningsskema genansøges om tilskud, hvis der samtidig fremsendes  

 dokumentation, jf. § 7, stk. 2 og 3. Ved anvendelsen af § 1,  

 stk. 2, gælder datoen for Miljøstyrelsens modtagelse af den nye  

 ansøgning.
Tilskuddets størrelse § 6.  

  

 Tilskuddet  

 udgør 30 % af prisen ekskl. moms for det pågældende partikelfilter incl.  

 montering,  

 dog højst 15.000 kr. ekskl. moms.
Udbetaling § 7.  

  

 Tilskuddet  

 udbetales til den, der er registreret som bruger af bilen på  

 udbetalingstidspunktet.
Er brugeren ansat i en virksomhed, som ejer eller på  

 anden måde råder over bilen, udbetales tilskuddet dog til virksomheden.
Til  

 brug for udbetalingen anviser modtageren en konto i en bank eller et andet  

 pengeinstitut.
Stk. 2.  

  

 Udbetaling  

 af tilskud finder sted, når det er dokumenteret, at betingelserne for  

 udbetaling af tilskud, jf. § 3, er opfyldt.
Som dokumentation skal  

 fremsendes:
1)  

 	  

 kopi af bilens  

 registreringsattest, 2)  

 	  

 en erklæring fra  

 indehaveren af en principgodkendelse eller dennes repræsentant om  

 eftermontering  

 af et principgodkendt partikelfilter, jf. stk. 3, og 3)  

 	  

 dokumentation for  

 afholdte udgifter til filter og montering heraf.
 Stk. 3.  

  

 Den i  

 stk. 2, nr. 2, nævnte erklæring skal afgives på et skema, der kan  

 rekvireres hos Miljøstyrelsen, via www.mst.dk eller via www.fstyr.dk.
Underretningspligt og tilbagebetaling af tilskud § 8.  

  

 Tilskudsmodtageren  

 er forpligtet til at underrette Miljøstyrelsen om ethvert forhold, der har  

 betydning for meddelelse af tilsagn og udbetaling af tilskud eller for  

 Miljøstyrelsens kontrol med, at fastsatte vilkår overholdes.
 § 9.  

  

 Miljøstyrelsen  

 kan træffe afgørelse om, at et tilsagn om tilskud helt eller delvist  

 bortfalder, eller at et tilskud, der er udbetalt, helt eller delvist skal  

 tilbagebetales, hvis ansøgeren ikke har opfyldt vilkårene for tilsagnet eller  

 de forhold, hvorpå tilsagnet er givet, ændres.
Ikrafttrædelses- og overgangsbestemmelser § 10.  

  

 Bekendtgørelsen  

 træder i kraft den 8. april 2007.
 Stk. 2.  

  

 Bekendtgørelse nr. 1434 af 14. december 2005 om tilskud til reduktion af  

 partikeludslip fra tunge køretøjer ophæves, jf. dog § 11.
 § 11.  

  

 Ansøgninger  

 indsendt inden den 8. april 2007 behandles efter bekendtgørelse nr. 1434 af  

 14.  

 december 2005 om tilskud til reduktion af partikeludslip fra tunge køretøjer.
