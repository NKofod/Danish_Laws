(Til forstanderne for  

 enkeltfagskurserne) I lov om prøveforberedende enkeltfagsundervisning, jvf. lovbekendtgørelse  

 nr. 320 af 4. juli 1983, er i § 3 anført, at undervisningen skal være  

 tilrettelagt for voksne og stå åben for alle over 18 år.
Unge under 18 år,  

 der skønnes at kunne følge undervisningen, kan optages, hvis det ikke er  

 muligt eller rimeligt at henvise dem til anden undervisning.
 Direktoratet skal i den anledning angive følgende retningslinier til  

 fortolkning af ovennævnte bestemmelse:
 1. Ansøgere som er under uddannelse, kan optages, hvis  

 deltagelsen i undervisningen på enkeltfagskursus vil være forenelig med det  

 øvrige uddannelsesforløb, jvf. supplerende retningslinier for optagelse på  

 kursus til højere forberedelseseksamen, RS 03-03, skrivelse af 20. september  

 1985.
 2. Ansøgere som ikke er igang med en uddannelse bør  

 normalt henvises til et 2-årigt kursus til højere forberedelseseksamen,  

 medmindre ansøgeren stiler mod en uddannelse, som alene kræver eksamen i  

 enkelte fag på hf-niveau.
 3. Det er en forudsætning for optagelse af unge under  

 18 år, at det enkelte hold overvejende vil bestå af deltagere over 18 år.
 4. Ansøgere under 18 år som for sent har søgt  

 optagelse på et 2-årigt hf-kursus, kan normalt ikke optages på et  

 enkelfagskursus.
 Afgørelse om optagelse eller henvisning til anden undervisning træffes af  

 forstanderen.
 Skrivelse fra direktoratet af 26. september 1980, j.nr. 24-04-00/80,  

 ophæves.
 P. d. v.
