En sparekasses udlån til Sparekassernes Data Center kunne ikke  

 fradrages som hensættelse til dækning af tab, idet der ikke var godtgjort  

 nogen risiko i forbindelse med udlånet, og dette ikke kunne anses for  

 kontingent X Sparekasse klagede over, at amtsligningsrådet ikke havde godkendt  

 sparekassens fradrag i indkomstopgørelsen for skatteåret 1986/87 af et beløb  

 på 616.631 kr. for hensættelse til tab på Sparekassernes Data Center (SDC).
Det fremgik, at sparekassen i 1966 havde tilsluttet sig SDC, der førte  

 langt den væsentligste del af sparekassens registreringssystemer.
I  

 etableringsfasen havde de tilknyttede sparekasser deltaget med betydelige  

 investeringer ved udlån mod gældsbrev.
Dette var senere ændret til, at  

 lånesummen blev sat i relation til antallet af bogføringstransaktioner i det  

 foregående kalenderår, således at lånesummen blev reguleret en gang årligt i  

 januar kvartal.
Lånet til SDC var rente- og afdragsfrit og kunne kun blive  

 tilbagebetalt, såfremt sparekassen opsagde tillsutningsaftalen.
 Beløbet, 616.631 kr., havde i sparekassens regnskab været opført som et  

 aktiv, medens fradraget af samme størrelse var ført under afskrivninger og  

 hensættelser.
 For Landsskatteretten nedlagdes der principalt påstand om, at der var  

 fuldt fradrag for beløbet, 616.631 kr., og subsidiært, at udlånet skulle  

 ansættes skønsmæssigt til kurs 40.
Til støtte for den principale påstand anførtes, at lånet til SDC i  

 realiteten var en brugerafgift og ikke et udlån. der var tale om rent  

 forretningsmæssige dispositioner mellem X Sparekasse og SDC, og sparekassens  

 indflydelse i SDC var beskeden.
Investeringen i SDC kunne sidestilles med en  

 driftsmæssig investering i en leverandørvirksomhed.
Til støtte for den  

 subsidiære påstand anførtes, at udlånet ikke var pari værd som følge af den  

 manglende forrentning og afdragsfrihed.
 Amtsligningsrådet havde til støtte for den foretagne ansættelse anført, at  

 SDC var en indkøbsforening, og at det ikke skattemæssigt kunne accepteres, at  

 der blev foretaget nedskrivning eller hensættelser på udlån til en sådan  

 forening.
Landsskatteretten var enig med amtsligningsrådet i, at der ikke kunne  

 indrømmes fradrag for det omhandlede beløb, hverken med det fulde pålydende  

 eller kursansat, da der ikke var godtgjort nogen risiko i forbindelse med  

 udlånet, og da udlånet efter rettens opfattelse ikke kunne sidestilles med et  

 medlemskontingent.
Den påklagede ansættelse blev derfor stadfæstet.
 (* 1) Offentliggjort i Skat 1989, nr. 5, side 396.
