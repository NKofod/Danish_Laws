 Ved lov nr. 86 af 8. februar 1995 om ændring af lov om social bistand m.v.  

 (styrkelse af indsatsen for socialt udstødte), der træder i kraft den 1.  

 april 1995, er der gennemført nogle ændringer i bistandsloven på §  

 105-området, indført nye bestemmelser om kommunale tilbud til personer med  

 særlige sociale vanskeligheder, foretaget udvidelse af den kommunale  

 forpligtelse til at anvise husvilde husly og skabt hjemmel for  

 forsøgsordninger om driftansvar.
 I en samtidig vejledning om bistandslovens bestemmelser om institutioner  

 m.v. til midlertidigt ophold for personer med særlige sociale vanskeligheder  

 er nærmere beskrevet ændringerne vedr. § 105-området.
1. HUSVILDEBESTEMMELSEN I § 31 Kommunalbestyrelsens forpligtelse efter §31 til at anvise en familie husly  

 mod betaling er udvidet til også at omfatte enlige, der er husvilde.
Hidtil  

 har § 31 kun nævnt en familie, hvilket i praksis har været forstået som  

 mindst 2 personer.
Samtidig har en vis forpligtelse til at anvise husly til  

 enlige dog også kunnet udledes af § 1. Med ændringen præciseres  

 kommunalbestyrelsens forpligtelse over for enlige.
 Kommunalbestyrelsen er således forpligtet til som efter den tidligere  

 bestemmelse at skaffe den efter omstændighederne bedst egnede midlertidige  

 indkvartering, ikke nødvendigvis en lejlighed.
 Som eksempler på, hvad der efter bistandsloven forstås ved husly kan  

 nævnes midlertidig indkvartering i hotel, pensionat eller - for enlige som en  

 kortvarig nødløsning - et § 105-ophold.
Det kan specielt fremhæves, at begrebet »husvild« forudsætter,  

 at det drejer sig om en person eller en familie, der har mistet sin hidtidige  

 bolig og altså står helt uden tag over hovedet.
Derfor falder f. eks.  

 studerende, der har brug for bolig i nærheden af uddannelsesstedet, ikke ind  

 under § 31.
 Bestemmelsen omfatter derimod f.eks. personer, hvis bolig er brændt eller  

 på anden måde ødelagt, og personer, der bliver sat ud af deres bolig p.gr.a.  

 huslejerestance, ulovlig beboelse m.v.
 Det er en forudsætning, at de boligløse i den akutte situation ikke selv  

 har mulighed for at skaffe sig indkvartering, og der kan ikke via § 31 skabes  

 nogen varig løsning af deres boligproblem.
 Det fremgår af § 31, at den betaling, der kan kræves for det anviste  

 husly, ikke må overstige lejeværdien af den beboelse, der anvises, eller den  

 sædvanlige boligudgift på stedet for en enlig eller for en familie af den  

 omhandlede størrelse.
Udtrykket »boligudgift« anvendes, fordi der i visse egne af  

 landet kun er ejerboliger at sammenligne med, når det skal vurderes, om  

 udgiften for det husly, der anvises, er passende.
Kommunerne skal således ved  

 vurderingen af betalingens størrelse tage hensyn til det almindelige niveau  

 for leje- eller ejerboliger i lokalområdet sammenholdt med kvaliteten af det  

 anviste husly, familiens størrelse m.v.
 I de nødstilfælde, hvor der henvises til et § 105-ophold, er det  

 institutionens logipris, der skal danne udgangspunkt for egenbetalingen.
Betalingsreglen, hvorefter det udkrævedede beløb således ikke må overstige  

 det rimelige for familien eller den enlige i den konkrete situation, er en  

 beskyttelsesregel.
Til illustration af dette kan nævnes, at hvis en familie  

 anvises ophold på et hotel, skal den normalt ikke betale hotellets  

 værelsespris pr. døgn men et af kommunalbestyrelsen fastsat beløb ud fra de  

 nævnte kriterier.
 Kommunalbestyrelsens afgørelser efter § 31 kan, jf. stk. 4, indbringes for  

 det sociale ankenævn, men ikke for højere administrativ myndighed.
2. MEDHJÆLP I BOSITUATIONEN I § 68 B, STK. 1-3 Personkreds Efter § 68 kan personer over 18 år med vidtgående fysisk og psykisk  

 handicap blandt andet tilbydes ophold i bofællesskaber med medhjælp.
Efter § 68 b, stk. 1-3, kan andre grupper tillige tilbydes medhjælp i  

 bosituationen.
Efter bestemmelsen drejer det sig om personer med særlige  

 sociale vanskeligheder, hvilket indebærer, at de omhandlede tilbud kan rettes  

 til forskellige grupper, som har problemer med at klare sig i egen bolig.
Det  

 kan f.eks. være - personer i grænseområdet til sindslidendeområdet, - enlige med svage netværk og egenressourcer, - hjemløse, hvis problemer ikke nødvendiggør § 105-ophold, - tidligere § 105-brugere, - misbrugere af såvel alkohol som forskellige andre stoffer under ambulant  

 behandling, i efterbehandling og uden for behandling samt - andre personer med massive sociale og personlige problemer, som betyder,  

 at de har vanskeligheder med at tage vare på sig selv.
Foranstaltningens indhold Afhængig af de nærmere boligmæssige rammer og sammensætningen af beboerne  

 kan der skabes muligheder for selvorganisering og skabelse af netværk støttet  

 af den tilknyttede medhjælp.
Det kan ske i egentlige bofællesskaber i  

 lejlighed eller hus, i opgangsfællesskaber eller kollegielignede boliger.  

 Sådanne muligheder kan også skabes i og omkring selvstændige lejligheder i  

 almennyttigt byggeri eller i forbindelse med særlige afdelinger i tilknytning  

 til en § 105-institution.
 Medhjælpens opgaver vil på dette område være af meget skiftende men ikke  

 af samme omfang, som det kan være tilfældet efter § 68. Typisk kan der være  

 tale om ugentligt besøg af medhjælpen hos 3-5 personer samt eventuelt  

 tilkaldemulighed.
 Opgaverne bør fastsættes med hovedvægt på en social-pædagogisk støtte  

 under hensyn til behovet hos såvel den enkelte som samtlige beboere, som det  

 findes hensigtsmæssigt at inddrage i et sådant tilbud.
 Medhjælpens opgave vil være at yde bistand, der tager sigte på hjælp til  

 selvhjælp både på det praktiske og det personlige plan, således at beboere  

 selv kan varetage flest mulige opgaver i et moderat beskyttet miljø.
 Medhjælpen bør derfor støtte med rådgivning og vejledning om almindelige  

 daglige funktioner som rengøring, personlig hygiejne og økonomi, men vigtigt  

 er også at bistå med deltagelse i beskæftigelse og fritidsaktiviteter.  

 Endvidere kan indgå etablering af kontakter til omverden, familie, bekendte,  

 foreningsliv eller offentlige eller private tilbud, herunder behandling for  

 fysiske og psykiske lidelser samt for misbrug.
 Der vil ud over den sociale og personlige medhjælp kunne suppleres med  

 hjemmehjælp i henhold til bistandlovens bestemmelser om praktisk bistand i  

 hjemmet.
Boformen Det er ifølge bestemmelsen underordnet hvilken bolig, de personer bor i,  

 der anses at have medhjælp behov, idet boligen ikke er en institution, men  

 egen bolig, der følger reglerne på Boligministeriets område.
Selve etableringen af boformen kan ske på initiativ af beboerne selv,  

 pårørende, en privat hjælpeorganisation, en kommune eller amtskommune eller  

 en institution, f.eks. en § 105-institution Der skal i denne forbindelse henvises til de særlige regler om kollektive  

 bofællesskaber, der siden 1. januar 1994 har været i kraft på  

 Boligministeriets område.
Lovgivningen herom er indeholdt i lov nr. 441 af  

 30. juni 1993 med ændringer i boligstøtteloven, byfornyelsesloven,  

 boligbyggeriloven og realkreditloven.
Loven omhandler dels en forsøgsordning  

 med etablering af bofællesskaber med statslig støtte og dels særlige  

 boligstøtteregler for bofællesskaber.
Loven sigter mod de grupper i samfundet, som kan have svært ved at finde  

 og fastholde en egnet bolig på det sædvanlige boligmarked, og som samtidig  

 ønsker og har behov for en bofællesskabsbolig.
Her tænkes f.eks. på hjemløse,  

 personer med psykiske lidelser, ældre, personer med handicap og flygtninge i  

 integrationsfasen.
Bofællesskaber for sådanne grupper kaldes »særlige  

 bofællesskaber«.
Det er forudsat i loven, at bofællesskabets beboere må  

 være personer, der kan klare sig i eget hjem (altså bofællesskabet) med  

 støtte fra det sociale netværk, som bofællesskabet udgør, når der samtidig  

 ydes professionel medhjælp fra kommunen.
 For at få plads i et særligt bofællesskab skal man anvises hertil af en  

 kommune, et amt, et almennyttigt boligselskab eller af en privat  

 organisation.
Etablering af bofællesskaber ved leje af almennyttige boliger kan ske  

 efter boligbyggerilovens § 14, stk. 9 og 10, jf.
Boligministeriets  

 bekendtgørelse nr. 484 af 7. juni 1994 af lov om boligbyggeri.
 Vedrørende de nærmere regler for forsøgsordning om ydelsesstøtte og  

 garanti til boliger til kollektive bofællesskaber henvises til kapitel 12 a i  

 Boligministeriets bekendtgørelse nr. 484 af 7. juni 1994 af lov om  

 boligbyggeri samt Bygge- og Boligstyrelsens bekendtgørelse nr. 1211 af 30.  

 december 1993 om etablering og drift af kollektive bofællesskaber.
 Vedrørende de særlige regler om boligstøtte til deltagere i kollektive  

 bofællesskaber henvises til kapitel 4 a i Boligministeriets bekendtgørelse  

 nr. 725 af 4. august 1994 af lov om individuel boligstøtte samt Bygge- og  

 Boligstyrelsens vejledning nr. 153 af 30. juni 1993 om boligstøtte med senere  

 ændringer.
Tilrettelæggelse af en medhjælpsordning Det er kommunalbestyrelsens afgørelse, om der skal tilbydes den omhandlede  

 medhjælp, men da flere af de grupper, der kan have behov for en sådan  

 medhjælp enten er eller har været under amtskommunale tilbud som f.eks.  

 misbrugsbehandling, behandling for sindslidelser eller § 105-dag- eller  

 døgnophold bør kommunen samarbejde med amtskommunen dels om etablering af en  

 medhjælpsordning dels om hvilke brugere, der skal have tilbuddet.
Det er beboernes opholdskommune, der vurderer, om boformen er egnet og  

 hensigtsmæssig til, at der ydes medhjælp for den pågældende beboer.
Heri kan  

 bl.a. indgå overvejelser om beboersammensætningen i boligen og beliggenhed  

 foruden en vurdering af, om beboerne har et bistandsbehov, der kan opfyldes  

 uden for boligen.
Medhjælpens ansættelse og anvendelse af kommunen bør ske ud fra en  

 vurdering af de konstaterede behov og ønsker hos dem, der i det konkrete skal  

 have støtten.
Det vil i mange tilfælde være hensigtsmæssigt, at medhjælpen er  

 brugerne bekendt fra andre sammenhænge.
Det kan være fra opsøgende arbejde  

 for misbrugere eller sindslidende, fra ophold på § 105-institution eller fra  

 fængselsophold.
Det vil således, selvom der er tale om en kommunal  

 foranstaltning, i flere tilfælde være hensigtsmæssigt at anvende en  

 medarbejder fra amtskommunen, en amtskommunal institution, eller  

 Kriminalforforsorgen på entreprisevilkår til at varetage opgaver inden for  

 medhjælpen.
Det vil også kunne være hensigtsmæssigt at anvende personer  

 tilknyttet forskellige sociale hjælpeorganisationer eller private/frivillige  

 projekter, f. eks. væresteder til at varetage disse medhjælpsopgaver for  

 kommunen.
Den økonomiske ydelse, kommunalbestyrelsen fastsætter i medfør af § 68 b,  

 stk. 2, herunder for materialer m.v. i forbindelse med medhjælpen, bør  

 fastsættes under hensyntagen til, at beboeren af sin indtægt skal kunne  

 afholde udgifter til almindelig husførelse, herunder boligudgiften og øvrige  

 underhold.
Man bør i forbindelse med en betalingsfastsættelse være opmærksom  

 på, at i tilfælde, hvor der skønnes at være behov for en medhjælpsordning,  

 men hvor pågældende ikke ønsker dette på grund af betalingen, kan det være  

 formålstjenligt at fritage for betaling af socialpædagogiske grunde.
Vedrørende bestemmelsen i stk. 3 om flytning til en anden kommune og  

 ændringerne af bistandslovens § 11 og pensionslovens § 58 henvises til  

 bemærkningerne om de tilsvarende forhold for § 68-området i orientering af  

 13. maj 1993 i forbindelse med lov nr. 275 af 6. maj 1993 om ændring af af  

 lov om social bistand og lov om social pension (ændring af  

 opholdskommuneregler m.v.) Udgifterne til bistand efter § 68 b afholdes som hovedregel af kommunen og  

 amtskommunen med hver 50%, jfr. bistandslovens § 135, stk. 6, men i tilfælde,  

 hvor medhjælpen ydes til en person, der er fyldt 67 år afholder kommunen  

 endeligt udgiften, jf. § 135, stk. 5.
 Klage over kommunalbestyrelsens afgørelse efter § 68 b, stk 1-3, kan  

 indbringes for det sociale ankenævn, i Københavns og Frederiksberg kommuner  

 for Den sociale Ankestyrelse, jf. bistandslovens § 15, stk. 1.
3. DAGFORANSTALTNINGER SOM VÆRESTEDER O.
LIGN.
I § 68  

 B, STK. 4 Som en forebyggende og støttende foranstaltning for personer med særlige  

 sociale vanskeligheder kan en kommune enten selv etablere og drive disse åbne  

 være- og omsorgssteder eller overlade en sådan aktivitet til en selvejende  

 institution, som kommunen kan støtte med økonomiske tilskud, personale,  

 lokaler eller på anden vis.
Personkredsen, som disse tilbud forudsættes at rette sig imod, svarer til  

 personkredsen nævnt ovenfor under 2., uanset, om de måtte være omfattet af en  

 medhjælpsordning som den nævnte.
Men da sigtet med § 68, stk. 4, er noget  

 bredere og i højere grad retter sig mod at skabe fællesskabsaktiviteter, vil  

 væresteder o. lign. kunne komme flere grupper af udstødelsestruede og  

 netværksfattige personer til gode.
De vil således med fordel kunne tilbydes  

 grupper af alkoholmisbrugere som alternativ til »bænkedrikkeri«.
Foranstaltningens art og indhold Der er i forvejen hjemmel i bistandslovens §§ 60, 74 og 91 til at indrette  

 steder, hvor der kan foregå aktiviteter som led i kommunens omsorgsarbejde  

 eller dagcentervirksomhed.
Mens førstnævnte bestemmelse sigter på  

 omsorgsarbejde, herunder væresteder fortrinsvis for folkepensionister, sigter  

 de 2 andre bestemmelser især på ældre og personer med fysiske eller psykiske  

 handicap, der har behov for en mere intensiv indsats end den, der er forudsat  

 i § 68 b, stk. 4. Det vil for så vidt angår sindslidende ofte være tale om  

 værestedspladser af »den udbyggede type« med rådgivende og  

 opsøgende virksomhed, hvor der efter den her omhandlede bestemmelse er tale  

 om værestedspladser af »den almindelige type«, der er  

 karakteriseret med et lavere personaleforbrug og større brugerinvolvering i  

 værestedets arbejdsfunktioner.
 En sådan brugerinvolvering kan strække sig fra deltagelse i  

 bestyrelsesarbejde til medvirken i den daglige drift som oprydning, cafesalg  

 og arrangering af udadvendte aktiviter.
 I tilslutning til væresteder m.v. som de her omhandlede kan der alt efter  

 hvilke brugergrupper, de især henvender sig til, etableres forskellige  

 aktiviteter som efterbehandling af alkohol- og stofmisbrugere,  

 selvhjælpsgruppearbejde, rådgivning og opsøgende arbejde enten organiseret af  

 brugerne selv eller f.eks. af misbrugsbekæmpende foreninger i samarbejde med  

 brugerne.
Tilrettelæggelsen af tilbuddet Mens en kommune selv kan drive værestederne mv. som et kommunalt tilbud,  

 kan en kommune også vælge at træffe aftale om driften med en forening eller  

 en anden gruppering, der ofte arbejder med en bestemt målgruppe.
Der er  

 gennem de senere år blevet startet en lang række væresteder landet over, ofte  

 med støtte fra centrale puljemidler.
Der ligger derfor et stort  

 erfaringsgrundlag i den frivillige verden for denne type aktiviteter.
Det må  

 imidlertid være en forudsætning for at overlade driften til private  

 grupperinger, at der foreligger vedtægtsforhold for aktiviteten, der gælder  

 for selvejende institutioner, og at virksomheden således foregår på  

 »non-profit« basis.
 Hvis der træffes aftale med en forening e.lign. om driften, vil det kunne  

 ske i form af egentlig driftoverenskomst med fuld dækning af  

 driftsudgifterne, men der vil også kunne ydes kommunalt tilskud til delvis  

 dækning af udgifterne eller andre former for kommunal støtte, hvor fritagelse  

 for lokaleleje, udstationering af personale, overdragelse af materiale blot  

 kan være enkelte eksempler på støtte.
 Sidstnævnte type af samarbejdsformer vil i mange tilfælde være  

 hensigtsmæssige på dette område, fordi væresteder i frivilligt regi er vel  

 indarbejdet, og fordi brugerne og anden frivillig medhjælp kan være mere  

 tilbøjelig til at søge til sådanne ikke-offentlige tilbud.
De nævnte foranstaltninger er åbne tilbud for den nævnte personkreds, men  

 kan som nævnt målrettes til særlige grupper af brugere.
Der kan således ikke  

 kræves betaling ud over, hvad der følger af fortæring og deltagelse i særlige  

 arrangementer, herunder udgfter til materialer mv.
 Udgifterne til foranstaltninger efter § 68 b, stk 4, afholdes som  

 hovedregel af kommunen og amtskommunen med hver 50%, jfr. bistandslovens §  

 135, stk. 6, men da det drejer sig om åbne tilbud vil personer over 67 år  

 også kunne indgå blandt brugerne, i hvilke tilfælde udgiften for disse  

 personer afholdes endeligt af kommunen, jf. § 135, stk 5.
4. UDVIDELSE AF FORSØGSREGLERNE I § 138 E Ifølge bestemmelsens stk. 1 kan Socialministeriet efter ansøgning fra en  

 kommunalbestyrelse for en forsøgsperiode give tilladelse til kommunal drift  

 af institutioner efter kapitel 17 i tilfælde, hvor der ikke kan opnås enighed  

 mellem amtsrådet og en eller flere kommuner om en sådan ordning.
 Bestemmelsen har baggrund i beretningen fra Landsudvalget vedrørende den  

 sociale opgavefordeling fra december 1992. I Landsudvalget var der enighed  

 om, at der ikke på daværende tidspunkt var grundlag for generel udlægning fra  

 amtskommuner til kommuner af de ansvarsområder, hvor amtskommunen har  

 ansvaret for, at der findes det fornødne antal pladser (forsyningsansvaret).
Der var ligeledes enighed om, at den glidende decentraliserings muligheder  

 langt fra er udtømte.
Den positive udvikling i samarbejdet mellem kommuner og  

 amter bør derfor fortsættes til fremme af decentralisering og kvalitet i  

 opgavevaretagelsen.
Der er allerede i dag mulighed for, at en eller flere kommuner, såfremt  

 der kan opnås aftale herom med amtskommunen, kan oprette og drive en  

 institution på områder, som henhører under amtskommunernes  

 (forsynings)ansvar.
Dette gælder nu også institutioner efter § 105.
 Sigtet med forsøgsbestemmelsen er således at fremme kommunernes muligheder  

 for at integrere sådanne institutioner i det samlede kommunale tilbud.
 Det vil kunne indgå i Socialministeriets forsøgstilladelse efter stk. 1,  

 at der sker fravigelser fra lovens almindelige visitations- og  

 udgiftsfordelingsordninger.
 Som led i udslusningen og efterforsorgen på § 105-institutioner er der som  

 nævnt muligheder efter § 68 b, stk. 1, for tilbud i kommunale bofællesskaber  

 og andre boformer med medhjælp, f.eks. fra § 105-institutionernes personale.
For at fremme mulighederne for etablering af § 68 b, stk. 1-ordninger også  

 i områder, hvor kommuner kan være utilbøjelige til selv at etablere og drive  

 dem, er der tillige i § 138 e, stk. 2, en forsøgsbestemmelse, hvorefter  

 Socialministeriet efter ansøgning for en periode kan give amtsrådet  

 tilladelse til driften, når der ikke kan opnås enighed med den lokale  

 kommune, og når det må anses som en hensigtsmæssig løsning.
Der forudsættes  

 ikke herved ændret på den kommunale visitationskompetence.
 Det gælder for begge typer forsøgsordninger, at opgavevaretagelsen skønnes  

 fagligt og økonomisk bæredygtig inden for vedkommende lokalområde og i amtet.
