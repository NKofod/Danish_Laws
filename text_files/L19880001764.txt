 Den 19. januar 1988 undertegnedes i London en finansieringsoverenskomst  

 mellem Danmark og Sydyemen, i medfør af hvilken den danske regering yder  

 Sydyemen bunden gavebistand til et beløb af 90 millioner kroner.
 Ifølge overenskomsten, som trådte i kraft på datoen for undertegnelsen,  

 vil beløbet blive anvendt til betaling for danske tjenesteydelser og udstyr i  

 forbindelse med etablering af et kornlosningsanlæg i Aden samt til  

 gennemførelse af forundersøgelser af fremtidige udviklingsprojekter i  

 Sydyemen.
