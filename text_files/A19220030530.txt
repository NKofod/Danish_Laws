(Parselsalgsloven) Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Enhver, som overfor Offentligheden - gennem Kundgørelse i Blade, ved  

 Opslag, i Cirkulærer, ved Mellemmænd eller paa anden lignende Maade - udbyder  

 ubebyggede Arealer af en samlet Størrelse over 0,2 ha til Salg i Parceller,  

 er pligtig forinden at forelægge en Udparcelleringsplan for vedkommende  

 Kommunalbestyrelse, hvilken i Løbet af en Maaned har at forsyne Planen med  

 sin Erklæring om foreliggende Kendsgerninger med Hensyn til Vej-, Kloak-,  

 Afløbs- og Trafikforhold samt Forsyning med Vand, Gas og Elektricitet,  

 hvorhos Kommunalbestyrelsen kan vedføje Bemærkninger om Sandsynligheden for  

 disse Forholds Ordning og Tidspunktet herfor, samt anføre, om et Andragende  

 om Udstykningstilladelse vil kunne anbefales.
Jordsælgeren vil have at gøre  

 Køberen bekendt med Kommunalbestyrelsens Erklæring og med en Panteattest for  

 Sælgerens Ejendom, hvilken Panteattest skal angive alle Behæftelser og  

 Servitutter i Salgsøjeblikket.
I enhver Slutseddel eller Købekontrakt  

 vedrørende en af de heromhandlede Parceller indføres en Erklæring om, at  

 Køberen er bekendt med Kommunalbestyrelsens Erklæring og Panteattesten.  

 Skulle Forholdene medføre at Ejeren senere kunde ønske at ændre  

 Udstykningsplanen, vil en saadan ændret Plan paa ny være at tilsende  

 Kommunalbestyrelsen til Erklæring som ovenfor anført.
Lovens Bestemmelser  

 kommer dog ikke til Anvendelse ved Salg af Jord i offentligt Eje eller ved  

 Salg af Parceller paa over 5000 kvm hver.
§ 2 Overtrædelse af Bestemmelserne i § 1 straffes med Bøder fra 20 til 2000  

 Kr., som tilfalder Kommunens Kasse.
Politiet kan nedlægge Forbud mod  

 Fortsættelse af Kundgørelser, der ikke indeholder Kommunalbestyrelsens  

 Erklæring og en Angivelse af de paa Ejendommen hvilende Hæftelser og  

 Servitutter.
Er Køberen ikke ved Handelens Afslutning gjort bekendt med  

 Kommunalbestyrelsens Erklæring og den paagældende Ejendoms Panteattest, er  

 han berettiget til straks at træde tilbage fra Handelen og kan desuden kræve  

 Erstatning efter almindelige Erstatningsregler.
§ 3 Den, som overtræder denne Lov, er pligtig at omgøre den ved Overtrædelsen  

 skabte retsstridige Tilstand og derhos betale Erstatning efter almindelige  

 Erstatningsregler.
Kan Tilstanden ikke omgøres, eller kan Sælgeren ikke  

 udrede Erstatningen, er han, naar Køberen inden 1 Aar efter Handelens  

 Afslutning forlanger det, forpligtet til at lade Handelen gaa tilbage.
§ 4 Denne Lov kommer kun til Anvendelse i Kommuner, hvor Kommunalbestyrelsen  

 derom træffer Beslutning.
For de sønderjydske Landsdele og Færøerne kan der  

 ved kongelig Anordning indføres saadanne Lempelser i nærværende Lovs  

 Bestemmelser, som de særlige Forhold maatte gøre ønskelige.
 Hvorefter alle vedkommende sig have at rette.
 Givet paa Amalienborg, den 30. juni  

 1922.
 Under Vor Kongelige Haand og Segl.
 Christian R.
(L.S.) ------- Kragh.
(* 1) Udfærdiget gennem Indenrigsministeriet.
Se Rigsdagstidenden for  

 1921-22: Landst.
Tid.
Sp. 191, 381, 1645, 1720, 2503; Folket.
Tid.
Sp. 6782,  

 8515, 8619; Till.
A.
Sp. 4319; Till.
B.
Sp. 1761, 3623, 3657; Till.
C.
Sp.  

 1611, 2481, 2675.
