Landsskatteretten fandt ikke grundlag for at tilsidesætte den ansatte  

 grundværdi for et havneareal.
Arealet var ansat på grundlag af en årsleje,  

 der var fastsat ud fra de af Ministeriet for Offentlige Arbejder godkendte  

 lejetakster pr. (m2) samt en lejefaktor på 12.
 Foreningen af Areallejere i Danske Havne klagede over  

 grundværdiansættelsen med påstand om nedsættelse.
 Ejendommen omfattede et havneareal på 109.138 (m2).
 Grundværdien var ansat med følgende specifikation:
Til støtte for påstanden om nedsættelse af grundværdien anførte foreningen  

 bl.a., at (m2)-prisen var steget ca. 100% siden 17. alm. vurdering i 1981.  

 Endvidere henvistes til, at havnearealerne, hvis udnyttelse i henhold til en  

 lokalplan var begrænset til havnerelaterede virksomheder, tidligere havde  

 været vurderet lavere end industriarealer i kommunen, hvilket ved den  

 påklagede ansættelse ikke længere var tilfældet.
Klagerne henviste herved til  

 en af en statsautoriseret ejendomsmægler udarbejdet vurderingsrapport, hvori  

 blev konkluderet, at der var sket en væsentlig forøgelse af (m2)-priserne i  

 havneområdet, set i relation til byens øvrige industriområder.
Statsskattedirektoratet (nu Told- og Skattestyrelsen) besigtigede i  

 forbindelse med sagens behandling for Landsskatteretten ejendommen og  

 oplyste, at ansættelsen var baseret på de af Ministeriet for Offentlige  

 Arbejder godkendte lejetakster, der udgjorde 815 øre pr. (m2) i takstzone I  

 med direkte spor- og kajadgang og henholdsvis 650 øre og 487 øre pr. (m2) i  

 bagvedliggende takstzone II og III.
Endvidere var anvendt lejefaktor 12, idet  

 skatter og afgifter vedrørende det omhandlede havneareal betaltes af  

 grundlejerne.
 Direktoratet fandt ikke anledning til nogen ændring af ansættelsen og  

 indstillede denne stadfæstet.
 Landsskatteretten bemærkede, at grundværdien i henhold til bestemmelserne  

 i vurderingslovens § 6, jf. § 13, stk. 1, udgør grundens handelsværdi i  

 ubebygget stand under hensyn til beskaffenhed og beliggenhed og til en i  

 økonomisk henseende god anvendelse.
 Endvidere bemærkedes, at vurderingen i overensstemmelse med principperne i  

 vurderingslovens § 1 ikke er foretaget med udgangspunkt i en tidligere  

 vurdering, men efter en fornyet undersøgelse af selvstændig bedømmelse til  

 opfyldelse af vurderingslovens forskrift om ansættelse af ejendommens  

 (grundens) værdi i handel og vandel på vurderingstidspunktet.
 Efter de foreliggende oplysninger om ejendommens beliggenhed,  

 udnyttelsesmulighed samt størrelsen af lejen pr. (m2) grundareal fandt  

 Landsskatteretten ikke grundlag for at tilsidesætte det af skyldrådet udøvede  

 skøn over grundværdien, hvorfor den påklagede ansættelse blev stadfæstet.
