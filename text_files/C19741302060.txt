 I overensstemmelse med Det europæiske økonomiske Fællesskabs forordninger  

 nr. 804/68 af 27. juni 1968 om den fælles markedsordning for mælk og  

 mejeriprodukter, senest ændret ved forordning nr. 419/74 af 18. februar 1974,  

 nr. 987/68 af 15. juli 1968 om fastsættelse af almindelige regler for ydelse  

 af støtte til skummetmælk, der er forarbejdet til kasein og kaseinater, og  

 nr. 756/70 af 24. april 1970 om ydelse af støtte til skummetmælk, som er  

 blevet forarbejdet til kasein og kaseinater, senest ændret ved forordning nr.  

 3061/73 af 12. november 1973, samt bekendtgørelse nr. 125 af 5. marts 1974 om  

 ydelse af støtte til skummetmælk, der er forarbejdet til kasein og  

 kaseinater, gælder følgende:
§ 1 Stk. 1 . Der ydes kun støtte til skummetmælk, der er forarbejdet til  

 kasein og kaseinater, såfremt skummetmælken hidrører fra mælk, der er  

 produceret inden for Fællesskabets område.
Det er forbudt at anmode om støtte  

 til skummetmælk af anden oprindelse.
 Stk. 2 . Støtten ydes til det beregnede kvantum skummetmælk, der er  

 anvendt til fremstilling af de i bilaget til denne vejledning under I, A og  

 B, angivne kaseiner og kaseinater, såfremt disse opfylder de i bilaget  

 angivne krav til produkternes sammensætning, jfr. de i bilaget under II  

 angivne definitioner.
 Stk. 3 . I henhold til Fællesskabets bestemmelser om støtteordningen  

 forstås ved:
a.
Mælk: Det ved malkning af en eller flere køer eller geder fremkomne  

 produkt, til hvilket der intet er tilsat, og som højst har været genstand for  

 en delvis skumning.
b.
Skummetmælk: Mælk med et fedtindhold på højst 0,10%.
c.
Råkasein: Det ved udfældning (f.eks. ved løbe- eller syreudfældning) af  

 skummetmælk udvundne produkt, som er uopløseligt i vand.
d.
Kasein: Det af råkasein eller det ved udfældning (f.eks. ved løbe-  

 eller syreudfældning) af skummetmælk udvundne vaskede og tørrede produkt, som  

 er uopløseligt i vand.
e.
Kaseinater: Kaseinets alkali- eller jordalkalisalte, som i et omfang af  

 mindst 95% er opløselige i destilleret vand.
§ 2 Stk. 1 . En virksomhed, der ønsker at opnå støtte til skummetmælk, som  

 virksomheden forarbejder til kasein eller kaseinater, skal registreres hos  

 Statskontrollen med Mejeriprodukter og Æg m.m., Rolighedsvej 25, 1958  

 København C.
Anmodning herom skal indsendes til statskontrollen på en  

 formular, der rekvireres hos statskontrollen.
Statskontrollen tildeler  

 virksomheden et registreringsnummer.
 Stk. 2 . Registrering af en virksomhed er betinget af, at virksomheden  

 ligger i Danmark.
§ 3 Udbetaling af støtte er foruden overholdelse af de i § 1 nævnte  

 bestemmelser betinget af følgende:
a.
Der må ikke tidligere være udbetalt støtte til skummetmælken.
b.
Støttebeløbet skal være indregnet i den pris, som den støtteberettigede  

 virksomhed betaler til skummetmælksleverandøren enten direkte eller gennem  

 råkaseinleverandørerne.
c.
Det skal ved undersøgelse af prøver,som Statskontrollen med  

 Mejeriprodukter og Æg m.m. har udtaget af det fremstillede kasein eller  

 kaseinat, være påvist, at de i bilaget til vejledningen angivne krav til  

 produktet er opfyldt.
d.
Det kvantum kasein eller kaseinat, hvortil der søges støtte, skal være  

 solgt.
e.
Kaseinet henholdsvis kaseinatets emballage skal med letlæselige  

 bogstaver være påført følgende angivelser:
 1. Varens benævnelse.
2. Enten det procentuelle største indhold eller  

 mindste indhold eller det faktiske procentuelle indhold af de bestanddele,  

 der er angivet under I, A og B, i bilaget til denne vejledning.
Den  

 angivelse, der skal påføres for så vidt angår de produkter, der er nævnt  

 under I, B, i bilaget, skal efter omstændighederne være følgende:  

 »Kasein/kaseinat med mellem 5% og 17% indhold af anden mælkeprotein, som  

 bundfældes på samme tid.« 3. Virksomhedens navn og adresse eller det  

 registreringsnummer, som virksomheden har fået tildelt af statskontrollen.
 4. Partinummer og løbenummer, der begge skal være  

 fortløbende og skal fremgå af virksomheden bogføring.
 5. Nettovægt.
§ 4 Stk. 1 . Virksomheden skal senest 8 hverdage forud for den dag, på  

 hvilken virksomheden ønsker de i § 3, litra c, omhandlede prøver udtaget,  

 fremsætte anmodning herom til Statskontrollen med Mejeriprodukter og Æg m.m.  

 med oplysning om partiets størrelse og sammensætning.
Partier under 500 kg må  

 ikke anmeldes til kontrol- og prøveudtagning.
 Stk. 2 . Efter modtagelsen af anmodningen foranlediger statskontrollen  

 snarest muligt, at der foretages prøveudtagning og eftersyn af partiet.
Stk. 3 . Der udtages en samleprøve af hver påbegyndt 2000 kg. der indgår  

 i partiet.
Prøven udtages af mindst 3 sække.
Stk. 4 . De udtagne prøver indsendes af statskontrollen til kontrollen  

 med den kemiske sammensætning af mejeriprodukter m.m. til nærmere  

 undersøgelse.
Undersøgelsens resultat, der er endeligt, er afgørende for  

 partiets klassificering.
 Stk. 5 . Statskontrollen tilsender virksomheden en kontrolattest, der  

 indeholder oplysning om partiets størrelse, parti- og løbenumre,  

 analyseresultat og klassificering.
§ 5 Stk. 1 . Støttebeløbet udgør det til enhver tid af  

 fællesmarkedsmyndighederne fastsatte beløb.
Stk. 2 . Ved beregningen af støttens størrelse anses a. 1 kg kaseinat af kvalitet Ekstra eller 1 kg løbekasein af kvalitet  

 Ekstra for at være fremstillet af 39,75 kg skummetmælk, b. 1 kg syrekasein af kvalitet Ekstra eller 1 kg kaseinat af kvalitet A  

 eller 1 kg løbekasein af kvalitet A for at være fremstillet af 37,75 kg  

 skummetmælk, c. 1 kg syrekasein af kvalitet A eller 1 kg løbekasein af kvalitet B for  

 at være fremstillet af 35,75 kg skummetmælk, d. 1 kg syrekasein af kvalitet B for at være fremstillet af 33,75 kg  

 skummetmælk, e. 1 kg af det i bilaget under I, B, b, omhandlede kaseinat for at være  

 fremstillet af 31,75 kg skummetmælk, f. 1 kg af det i bilaget under I, B, a, omhandlede kasein for at være  

 fremstillet af 27,75 kg skummetmælk.
§ 6 Stk. 1 . Anmodning om støtte skal af virksomheden indsendes in duplo til  

 Statskontrollen med Mejeriprodukter og Æg m.m. på formular, der rekvireres  

 hos statskontrollen . Anmodning skal omfatte salget kasein og kaseinater i  

 den foregående kalendermåned og skal affattes på grundlag af oplysningerne i  

 den i § 4, stk. 5, omhandlede kontrolattest.
 Stk. 2 . Støttebeløbet udbetales af Direktoratet for Markedsordningerne.  

 Udbetalingen sker under forbehold af eventuel senere revisionsanmærkning og  

 under forbehold af, at statskontrollen ikke konstaterer manglende opfyldelse  

 af betingelserne for støtte.
 Stk. 3 . Såfremt det konstateres, at betingelserne for ydelse af støtte  

 ikke har været opfyldt, skal virksomheden efter påkrav fra direktoratet  

 straks tilbagebetale udbetalte støttebeløb med tillæg af en årlig rente, der  

 svarer til den til enhver tid fastsatte officielle diskonto med et tillæg på  

 2%, og som beregnes fra datoen for beløbets udbetaling.
§ 7 Stk. 1 . På virksomheder, som modtager støtte, skal forefindes en  

 månedlig mængdeopgørelse, som mindst skal omfatte følgende:
a.
Køb af mælk og fløde.
b.
Tilkøb af råkasein.
c.
Tilkøb af kasein og kaseinater.
d.
Mængder af kasein og kaseinater med angivelse af fremstillingsdato, e.
Mængder af andre fremstillede mejeriprodukter.
f.
Mængder af solgt kasein og kaseinater med angivelse af salgsdatoer, de  

 på emballagen anførte parti- og løbenumre samt navne og adresser på  

 aftagerne.
 g.Tab, prøver, returvarer og ombytning af mælk, mejeriprodukter, kasein og  

 kaseinater.
 Stk. 2 . Virksomheden skal i mindst 5 år opbevare optegnelser, købs- og  

 salgsbilag, leveringsbeviser, produktionsbeviser og øvrige relevante  

 dokumenter vedrørende udbetalte støttebeløb.
§ 8 Stk. 1 . Repræsentanter for statskontrollen med Mejeriprodukter og Æg  

 m.m. og for Direktoratet for Markedsordningerne har mod behørig legitimation  

 adgang til virksomheder, der oppebærer ydelser efter de i denne vejledning  

 omhandlede bestemmelser, og er berettiget til uden erstatning at udtage  

 prøver af varerene i det omfang, det er nødvendigt for at undersøge deres  

 beskaffenhed.
De er endvidere berettiget til at efterse virksomhedernes  

 varebeholdning, forretningsbøger, øvrige regnskabsmateriale samt  

 korrespondance m.v.
Det påhviler virksomheden at yde den bistand der er  

 nødvendig for foretagelse af kontrollen.
 Stk. 2 . Rigtigheden af oplysninger, der skal danne grundlag for  

 udbetaling af støtte, kan forlanges bekræftet af statsautoriseret eller  

 registreret revisor.
§ 9 Der ydes ikke støtte til skummetmælk, der fra og med den 1. november 1974  

 anvendes til forarbejdning af syrekasein af kvalitet B og løbekasein af  

 kvalitet B.
§ 10 Denne vejledning afløser vejledning nr. 11/73 af 26. januar 1973 om ydelse  

 af støtte til skummetmælk, der er forarbejdet til kasein og kaseinater.
 1. Støtteberettigede produkter.
============================== A.
Kaseiner og kaseinater, der har et indhold af andre mælkeproteiner  

  end kasein på højst 5% af det samlede mælkeproteinindhold .
II.
Definitioner.
================== 1. Vandindhold.
 Ved vandindhold forstås den i vægtprocent udtrykte vandmængde, som  

 bestemmes efter seks timer tørring ved 102 +/-2 grader C af 5 g kasein eller  

 kaseinat.
 2. Fedtindhold.
 Ved fedtindhold forstås den samlede mængde substans i vægtprocent, som  

 opnås ved Schmid-Bondzynski-Ratzlaff-metoden eller ved  

 Roese-Gottllieb-metoden.
 3. Askeindhold.
 Ved askeindhold forstås resterne efter foraskning af kaseinet eller  

 kaseinatet ved lav temperatur og i en svag luftstrøm, efter at det organiske  

 fosfor er blevet fikseret ved tilsætning af en opløsning eller en bestemt  

 mineralsk base.
 4. Indhold af frie syrer.
 Ved indhold af frie syrer - udtryk i mælkesyre - forstås de i hedt og  

 vandigt miljø udtrukne syrer, som titreres med en natriumludopløsning  

 (Indikator Phenolphtalein).
 5. Samlet indhold af mælkeprotein.
 Ved indhold af mælkeprotein forstås det efter Kjeldahls metode bestemte og  

 med koefficientetn 6,38 multiplicerede vægtprocentindhold af kvælstof.
 6. Indhold af andre mælkeproteiner end kasein.
 Ved indhold af andre mælkeproteiner end kasein forstås indholdet  

 konstateret ved metoden til bestemmelse af grupperne -SH og -S-S, som er  

 bundet til proteinerne, idet referenceværdierne er henholdsvis 0,25% og 3,00%  

 for kasein og valleprotein i ren tilstand.
 7. Indhold af lactose.
 Ved indhold af lactose forstås indholdet bestemt ved farvereaktion med en  

 svovlsur phenolopløsning, efter at produktet er gjort opløseligt i  

 natriumbikarbonat og efter udskillelse af vallen ved bundfældning af  

 proteiner i syremiljø.
 8. Samlet indhold af kim.
 Ved samlet indhold af kim forstås indholdet bestemt ved optælling af de  

 kolonier, der er udviklet på overfladekultur efter inkubation i 72 timer ved  

 en temperatur på 30 grader C.
 9. Indhold af koliforme bakterier.
 Ved manglende indhold af koliforme bakterier i 0,1 g af det pågældende  

 produkt forstås den negative reaktion på overfladekultur efter inkubation i  

 24 timer ved en temperatur på 30 grader C.
 10. Indhold af termofile bakterier.
 Ved indhold af termofile bakterier forstås indholdet bestemt ved optælling  

 af de kolonier, der er udviklet på overfladekultur efter inkubation i 48  

 timer ved en temperatur på 55 grader C.
