Skattedepartementet tilkendegav, at et religiøst samfund ikke kunne få  

 udleveret oplysningen om medlemmernes indkomst- og formueforhold uden et  

 utvetydig skriftligt samtykke hertil fra hvert enkelt medlem.
Samtykket kunne  

 gives en gang for alle.
 Et religiøst samfund forespurgte under henvisning til afgørelsen i SKAT,  

 1988, nr. 6, s. 349, om oplysninger om medlemmernes indkomst- og  

 formueforhold kunne udleveres fra skattemyndighederne under henvisning til,  

 at medlemmer havde tiltrådt en vedtægtsbestemmelse el.lign. herom.
Skattedepartementet svarede, at udlevering af oplysninger om medlemmernes  

 indkomst- og formueforhold kræver et skriftligt utvetydigt samtykke fra hvert  

 enkelt medlem.
Samtykket kan gives en gang for alle.
 Det er således ikke tilstrækkeligt, at medlemmet skriftligt har tiltrådt  

 en vedtægtsbestemmelse om, at samfundet er berettiget til at få sådanne  

 oplysninger udleveret fra skattemyndighederne.
 (* 1) Afgørelsen er offentliggjort i SKAT 1989, nr. 1, side 82.
