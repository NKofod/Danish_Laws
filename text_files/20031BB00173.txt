Fremsat den 14. april 2004 af  

 Anders Samuelsen (RV), Marianne Jelved (RV) og  

 Martin Lidegaard (RV) Forslag til folketingsbeslutning om førstehjælpsundervisning i køreskolerne Folketinget pålægger regeringen at fremsætte lovforslag  

 eller tage initiativ til ændring af administrative forskrifter med det formål  

 at indføre 6 timers obligatorisk førstehjælpsundervisning ved uddannede  

 instruktører som en betingelse for at erhverve kørekort.
 De ændrede regler skal have virkning fra den 1. januar 2005.
Bemærkninger til forslaget Det vil ifølge Institut for Sundhedsvæsen (DSI) kun koste  

 80 kr. pr. elev at indføre et obligatorisk 3-timers-kursus i førstehjælp på  

 køreskolerne, hvis eleverne bliver undervist af uddannede  

 førstehjælpsinstruktører.
Hvis det er køreskolelærerne, der skal undervise i  

 førstehjælp, vil det koste 160 kr. pr. elev.
Prisforskellen skyldes bl.a., at  

 køreskolelærerne først skal uddannes til at undervise i førstehjælp.
 Forslagsstillerne mener ikke, et 3-timers-kursus er helt  

 tilstrækkeligt som et minimumskrav, og lægger derfor op til et  

 6-timers-kursus.
Forslagsstillerne er bekendt med, at Dansk Folkeparti agter  

 at fremsætte et beslutningsforslag om førstehjælpsundervisning som en del af  

 undervisningen i folkeskolerne.
Men Det Radikale Venstre er af den  

 overbevisning, at nærværende  

    

  

 beslutningsforslag i højere grad vil sikre, at der nu for alvor sker  

 noget på området, for et meget begrænset, etcifret millionbeløb.
 Forslagsstillerne mener som udgangspunkt, at  

 beslutningsforslaget bør være brugerfinansieret, men det bør ikke være  

 afgørende for gennemførelsen, da det er dokumenteret, at tilskadekomne ved  

 trafikulykker har reddet livet, fordi andre trafikkanter med den fornødne  

 viden  

 om førstehjælp har bistået, og fordi uddannelse i førstehjælp kan befordre en  

 mere hensynsfuld trafikkultur.
Ifølge Det Radikale Venstres oplysninger koster hver  

 skadestuekontakt samfundet 814 kr.
Hvis man med et større kendskab til  

 førstehjælp kan reducere dette antal med f.eks. 3 pct., er der en besparelse  

 på  

 over 1 mio. kr. på årsbasis.
Dertil kommer, at et ukendt antal personer overføres til en  

 sengeplads til ca. 6.000 kr. i døgnet.
Hvis man ved et forsigtigt skøn  

 anslår,  

 at det er muligt med hurtig indsats på ulykkesstedet at medvirke til at  

 reducere antallet af sengedage i sygehusregi med bare 150 på årsplan, vil der  

 være tale om en besparelse på yderligere ca. 1 mio. kr.
Skriftlig fremsættelse Anders Samuelsen  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om førstehjælpsundervisning i køreskolerne.
(Beslutningsforslag nr.
B 173).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
