 I medfør af § 40 i brandloven, jfr. lovbekendtgørelse nr. 641 af 29.  

 december 1976, fastsættes:
 § 1.  Ved anvendelse af bestemmelserne i denne  

 bekendtgørelse skal følgende definitioner lægges til grund:
 Væske: Stof, som er flydende ved almindelig temperatur og tryk.
Flammepunkt: Den laveste temperatur, ved hvilken en væske ved en  

 barometerstand på 1013 millibar afgiver antændelige dampe.
Flammepunktet  

 bestemmes efter den afprøvningsmåde, der er angivet i bilag V til direktiv af  

 27. juni 1967 om farlige stoffer fra rådet for de europæiske fællesskaber.
 Brandfarlig væske: Væske med flammepunkt under 100 grader C.
 Sprøjtemaling: Påføring af væske ved en forstøvningsproces (med eller uden  

 luft).
 Lakering: Anden påføring af væske end sprøjtemaling.
 Varmsprøjtning eller varmlakering: Sprøjtemaling eller lakering under  

 anvendelse af brandfarlig væske, der er opvarmet til en temperatur, der er  

 mindre end 10 grader C under væskens flammepunkt.
 Kabine: Lukket rum, der er udført med vægge, loft (og eventuelt gulv) af  

 ubrændbare materialer, og hvori der foretages sprøjtemaling eller lakering.
 Sprøjteboks: Skab, der er udført med åben forside og med vægge, loft (og  

 eventuelt gulv) af ubrændbare materialer, og hvori der foretages  

 sprøjtemaling.
 Afdampningssted: Det sted i en bygning, der er indrettet til tørring af  

 behandlede emner.
 Tørreaggregat: Ovn eller varmeskab, hvori behandlede emner anbringes til  

 tørring.
 § 2.  Bekendtgørelsen finder anvendelse på alle former  

 for sprøjtemaling og lakering med brandfarlige væsker og på enhver opstilling  

 af tørreaggregater og indretning af afdampningssteder med undtagelse af:
 Stk. 2.  Bygninger og arealer i det fri, som anvendes  

 til sprøjtemaling og lakering, samt bygninger med tørreaggregater og  

 afdampningssteder skal placeres, indrettes og benyttes på en sådan måde, at  

 risikoen for, at brande opstår, at brande breder sig, at personskade finder  

 sted, og at store værdier ødelægges, formindskes mest muligt, samt således,  

 at der bliver forsvarlige muligheder for brandvæsenets rednings- og  

 slukningsarbejde.
Stk. 3.  Sprøjtemaling og lakering samt opstilling af  

 tørreaggregater og indretning af afdampningssteder må kun ske med den  

 stedlige brandmyndigheds tilladelse.
Bygninger og arealer i det fri til  

 sådanne formål skal enten være i overensstemmelse med de i § 4 nævnte  

 tekniske forskrifter eller placeres, indrettes og benyttes på nærmere af  

 brandmyndigheden angivne vilkår, der i samme grad som de tekniske forskrifter  

 tilgodeser de i stk. 2 indeholdte krav.
 Stk. 4.  Udvidelse, flytning eller anden ændring af  

 godkendt anlæg m. v. må kun ske med den stedlige brandmyndigheds tilladelse  

 og på de vilkår, som foreskrives af denne.
 § 3.  Kabiner, sprøjtebokse og tørreaggregater med  

 tilhørende opvarmnings- og ventilationsanlæg skal være typegodkendt af  

 Statens brandinspektion.
 § 4.  Af Statens brandinspektion udsendes  

 »Tekniske forskrifter for sprøjtemaling og lakering med brandfarlige  

 væsker«, indeholdende regler om placering, indretning og benyttelse af  

 virksomheder for sprøjtemaling og lakering.
§ 5.  Ansøgninger i henhold til § 2, stk. 3 og 4, samt  

 § 3 skal vedlægges fornødent tegningsmateriale og beskrivelse i 2  

 eksemplarer.
Brandmyndigheden kan forlange, at der indsendes attest om  

 flammepunkt for de brandfarlige væsker eller væskeblandinger, der anvendes.
 § 6.  Tilladelser og godkendelser kan senere  

 tilbagekaldes, såfremt dette af sikkerhedsmæssige hensyn viser sig påkrævet.
 Stk. 2.  Tilladelser, som ikke benyttes inden 1 år,  

 anses for bortfaldet.
 § 7.  Sprøjtemalingsværksteder, lakererier m. v. skal  

 efterses af brandmyndigheden i overensstemmelse med bestemmelserne i  

 bekendtgørelse nr. 238 af 29. maj 1970 om eftersyn af brandfarlige bygninger  

 m. v.
 § 8.  Overtrædelse af bekendtgørelsens §§ 2, stk. 3 og  

 4, og 3 straffes med bøde.
 § 9.  Bekendtgørelsen træder i kraft den 1. november  

 1978.
 Stk. 2.  Sprøjtemalingsværksteder, lakererier m. v., der  

 er i brug ved bekendtgørelsens ikrafttræden, og som i henhold til de hidtil  

 gældende bestemmelser er lovlige, er kun undergivet ordensreglerne i de i § 4  

 nævnte tekniske forskrifter, men kan i tilfælde af udvidelser eller  

 forandringer i indretningen og benyttelsen, der er væsentlige i forhold til  

 bestemmelserne i bekendtgørelsen og de tekniske forskrifter, kræves bragt i  

 overensstemmelse med disse bestemmelser.
 Stk. 3.  Justitsministeriets bekendtgørelse nr. 468 af  

 10. september 1974 om sprøjtemaling og lakering med brandfarlige væsker  

 ophæves.
