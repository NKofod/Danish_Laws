Den 24. november 1977 undertegnedes i København en  

 protokol mellem Danmark og Bulgarien om gensidig skattefritagelse for danske  

 og bulgarske statsborgere.
Protokollen har følgende ordlyd:
PROTOKOL angående gensidig skattefritagelse for danske og bulgarske statsborgere,  

 der under ophold i det ene land oppebærer indtægter fra ansættelse i det  

 andet lands foretagender, institutioner eller organisationer.
 Kongeriget Danmarks regering og Folkerepublikken Bulgariens regering, der  

 har til hensigt at indlede forhandlinger om en overenskomst til undgåelse af  

 dobbeltbeskatning for så vidt angår indkomst- og formueskat, er blevet enige  

 om, indtil en sådan overenskomst kan træde i kraft, at lade følgende aftale  

 være gældende mellem parterne:
Artikel 1 De i Danmark værende bulgarske statsborgere, der er ansat i bulgarske  

 foretagender, institutioner og organisationer, fritages for danske skatter af  

 indtægter, som de oppebærer for deres tjeneste i de nævnte foretagender,  

 institutioner og organisationer.
Artikel 2 De i Bulgarien værende danske statsborgere, som er ansat i danske  

 foretagender, institutioner og organisationer, fritages for bulgarske skatter  

 af indtægter, som de oppebærer for tjeneste i de nævnte foretagender,  

 institutioner og organisationer.
Artikel 3 Denne aftale finder anvendelse på indkomster oppebåret efter den 1. januar  

 1977.
 Til bekræftelse heraf har de undertegnede, dertil behørigt  

 befuldmægtigede, underskrevet denne protokol.
 Udfærdiget i København den 24. november 1977 i to eksemplarer på engelsk.
For Kongeriget Danmarks regering K.
B.
Andersen For Folkerepublikken Bulgariens regering P.
Mladenov Udenrigsministeriet, den 26. april 1978.
K.
B.
Andersen.
