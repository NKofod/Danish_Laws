 Bekendtgørelse om grønt- og frugtkonserves.
 I henhold til § 12 i lov nr. 174 af 28. april 1950 om levnedsmidler m.m.  

 fastsættes efter forhandling med handelsministeren og landbrugsministeren  

 herved følgende:
 § 6.  Ved grønt og frugtkonserves forstås i denne  

 bekendtgørelse grøntsager og frugt, nedlagt i dåser eller glas, der derefter  

 er hermetisk lukkede og varmebehandlede med henblik på lang tids holdbarhed  

 (helkonserves).
 Stk. 2.  Bestemmelserne i nærværende bekendtgørelse  

 omfatter de i stk. 1 nævnte konservesvarer, for så vidt de udbydes til salg  

 eller ovredrages til andre (udleveres).
§ 2.  Grønt- og frugtkonserves skal være tilvirket af  

 friske og velbehandlede råvarer.
Rensningen af disse skal være så godt  

 udført, at færdigvaren er praktisk taget fri for fremmede og uvedkommende  

 bestanddele.
Grøntkonserves må ikke fremstilles af tørrede råvarer.
 Stk. 2.  Konserves af grønkål og spinat skal indeholde  

 mindst 7 pct. total tørstof bergnet af nettovægtindholdet.
 Stk. 3.  Grønt- og frugtkonserves, som frembyde tegn på  

 bombage eller gæring, må ikke udbydes til salg eller overdrages til andre  

 (udleveres).
 Stk. 4.  Den emballage, hvori grønt- og frugtkonserves  

 forhandles, skal være fuldpakket.
 Stk. 5.  For så vidt angår her i landet fremstillet  

 grønt- og frugtkonserves af de i bilaget til nærværende bekendtgørelse nævnte  

 arter, skal nettovægtindholdet, jfr. § 4, stk. 3, være som angivet i bilaget.
§ 3.  Ved fremstilling af konserves af spinat skal der  

 pr. kg færdigvare tilsættes så store mængder calciumchlorid, calciumkarbonat,  

 calciumlactat eller calciumorthofosfat, at den færdige konserves pr. kg højst  

 indeholder 0,5 g vandopløselig oxalat, beregnet som oxalsyre, og højst 5 g  

 vandopløselige calciumsalte, beregnet som vandfri calciumchlorid.
De tilsatte  

 kemikalier må ikke indeholder stoffer, der er skadelige for sundheden.
De  

 forannævnte kemikalier skal, såfremt de er optaget i farmakopeen, opfylde  

 dennes renhedskrav.
Den færdige vare må højst indeholde 1 mg arsen og 2 mg  

 bly pr. kg.
Stk. 2.  Konserves af agurker, bønner, grønkål, kørvel,  

 reineclaude-blommer og spinat må være farvet med kobbersulfat på betingelse  

 af, at varen efter behandlingen ikke inderholder mere end 100 mg kobber pr.  

 kg.
Tilsætning af kobberforbindelser til andre produkter er ikke tilladt.
 Stk. 3.  Farvning må i øvrigt ske i overensstemmelse med  

 de til enhver tid i henhold til levnedsmiddelloven eller anden lovgivning  

 herom udfærdigede bestemmelser.
§ 4.  Emballegen for grønt- og frugtkonserves skal  

 være forsynet med etikette eller påtryk med tydelig og holdbar angivelse af  

 varens art, nettovægtindhold, jfr. stk. 3, producentens eller forhandlerens  

 firmanavn og hjemsted samt årstal udtrykt ved de to sidste cifre forv varens  

 fremstilling.
Oplysning om fremstillingsåret kræves dog ikke for importerede  

 varer.
For produkter fremstillet i Danmark gælder det endvidere, at  

 emballagen i de tilfælde, hvor producentens navn ikke er anført, skal være  

 mærket med et registreringsnummer for den pågældende fabrik;  

 indenrigsministeriet tildeler registreringsnumre på begæring af de enkelte  

 fabrikker.
Stk. 2.  Såfremt konserves er farvet, skal emballagen på  

 tydelig måde være mærket »farvet«.
Dette gælder også for varer, der  

 i henhold til § 3, stk. 2, er tilsat kobbersulfat.
Stk. 3.  Ved nettovægtindholdet af frugtkonserves samt  

 af den grøntkonserves, hvori de faste bestanddele ikke ved sining lader sig  

 adskille fra lagen (f.eks. tomatpur e, grønkål og spinat), forstås vægten af  

 glassets eller dåsens samlede indhold.
I øvrigt skal nettovægten angive  

 vægten af glassets eller dåsens indhold af faste bestanddele, efter at disse  

 er siet fra lagen (den drænede vægt). Den drænede vægt findes ved anvendelse  

 af den af ordisk metodikkomite for levnedsmidler fastlagte standardmetode nr.  

 29/1958 angående bestemmelse af drænet vægt i grønt- og frugtkonserves,  

 hvorfra lagen umiddelbart kan bortsies.
De enkelte pakninger må ikke veje  

 under den angivne nettovægt med fradrag af 5 pct., og desuden skal den  

 angivne vægt forefindes gennemsnitlig ved vejning af et rimeligt antal  

 pakninger.
 Stk. 4.  Såfremt varen er fremstillet i udlandet, skal  

 det udtrykkelig angives, i hvilket land varen er fremstillet, ligesom  

 producentens eller eksportørens eller importørens navn og hjemsted skal være  

 påtrykt emballagen.
Stk. 5.  Hvis varen er fremstillet her i landet, må der  

 ikke ved etikettens tekst eller udformning gives køberen indtryk af, at varen  

 er af udenlandsk oprindelse.
Varens art og nettovægt skal være angivet på  

 dansk.
 Stk. 6.  De foran omhandlede mærkningsangivelser skal i  

 øvrigt være trykt på dansk svensk eller norsk eller på et af hovedsprogene  

 med tydelige, let læselige og mindst 2 mm høje bogstaver uden sammenhæng med  

 anden tekst.
 § 5.  De til enhver tid ved landbrugsministeriets  

 foranstaltning udfærdigede bestemmelser om kontrol med udførsel af dansk  

 bærfrugtkonserves, jfr. lov nr. 68 af 7. marts 1952 om kontrol med udførsel  

 af dansk frugt, berøres ikke af reglerne i nærværende bekendtgørelse.
 § 6.  Overtrædelse af denne bekendtgørelse straffes  

 efter bestemmelserne i § 23 i levnedsmiddelloven.
§ 7.  Denne bekendtgørelse træder i kraft straks.  

 Samtidig bortfalder bekendtgørelse af 30. marts 1955 om grønt- og  

 frugtkonserves samt bekenddtgørelserne af 14. april 1956, 10. november 1956,  

 6. januar 1959 og 21. maj 1959 om ændring i nævnte bekendtgørelse.
Varer, der  

 er fremstillet inden ikrafttrædelsen af den nævnte bekendtgørelse af 6.  

 januar 1959, kan dog udbydes til salg eller udleveres til forbrugerne indtil  

 den 1. juli 1960, uanset at de ikke opfylder bestemmelsen i § 4, stk. 1, 3.  

 pkt., i nærværende bekendtgørelse, og varer, der er fremstillet inden  

 ikrafttrædelsen af den nævnte bekendtgørelse af 21. maj 1959, kan dog udbydes  

 til salg eller udleveres til forbrugerne indtil den 31. december 1960, uanset  

 at de ikke opfylder bestemmelsen i § 2, stk. 5, i nærværende bekendtgørelse.
 Indenrigsministeriet, den 19. december  

 1959.
 Søren Olesen.
Fl.
Martensen-Larsen.
Bilag Nettovægte i gram for grønt og frugtkonserves.
 (* 1) For pakninger med andre rumfangsmål skal nettovægten være  

 proportional med den for varen anførte pakning, der kommer nærmest i rumfang.
 (* 2) Ved nettovægtindholdet forstås for disse varers vedkommende vægten  

 af emballagens indhold af faste bestanddele, efter at disse er siet fra lagen  

 (den drænede vægt), jfr. bekendtgørelsens § 4, stk. 3, 3. punktum.
 (* 3) Ved 1/2 dåse forstås her også den lave form, uanset at denne kun  

 rummer 425 ml.
