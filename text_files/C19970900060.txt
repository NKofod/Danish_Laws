Sundhedsstyrelsens vejledning vedrørende indberetning af sundhedstjenestens virksomhed i de forebyggende sundhedsordninger for børn og unge Indledning Som følge af lov om forebyggende sundhedsordninger for børn og unge, (Lov nr.438 af 14. juni 1995), som trådte i kraft den 1.1.1996, er indberetningerne om sundhedstjenestens virksomhed tilpasset denne lov.
Loven om forebyggende sundhedsordninger omfatter både børn og unge, dvs. den tidligere småbørnssundhedspleje og skolesundhedstjenesten, og der skal udarbejdes en samlet statistik på området.
Da registreringerne pr. klassetrin nødvendigvis må følge skoleåret, bliver registreringsåret det samme, både for børn i skolealderen og før børn under skolealderen.
 Kommuner er i henhold til loven og den tilhørende bekendtgørelse forpligtet til at afgive oplysninger om virksomheden inden for den kommunale sundhedstjeneste til de centrale sundhedsmyndigheder.
Indberetningerne På baggrund af udfyldte dagsoversigter eller interne månedsoversigter udarbejder den kommunale forvaltning en samlet årsberetning for hele kommunen.
Dags- og månedsoversigten er hjælpeblanketter.
Der er ingen pligt til at anvende disse blanketter, såfremt kommunen sikrer, at de oplysninger, der skal indberettes på årsberetningen, indsamles på anden vis, således at årsindberetningerne til Sundhedsstyrelsen får høj kvalitet.
Registreringsåret er 1. august til 31. juli det følgende år.
Senest den 1. september indsendes årsberetningerne til Sundhedsstyrelsen.
 Årsberetningen omfatter tre områder:
Kommunale servicemål og ressourcer Årsberetning fra sundhedsplejerskevirksomheden (med to hjælpeblanketter) Kommunallægens årsberetning (med én hjælpeblanket).
 Når en landsdækkende undersøgelse af de tværfaglige gruppers funktion er gennemført, vil behovet for en årsberetning på dette område blive vurderet.
Formål Formålet med indberetningen er at indsamle talmateriale og andre oplysninger for såvel lokale som centrale myndigheder til belysning af:
 Udfyldelsen af de rammer, som er udstukket gennem lovgivning,  bekendtgørelser, retningslinjer osv.
 aktiviteterne inden for de forebyggende sundhedsordninger for børn og unge  dækningsgrader, f.eks. hvor stor en andel børn, der har behov for en tværfaglig indsats  de afsatte ressourcer i hver kommune  planlægningen af virksomheden Indhold af blanketterne Kommunale servicemål og ressourcer Den kommunale årsberetning er den kommunale forvaltnings angivelse af servicemål for sundhedstjenestens aktivitet og de tilhørende personaleressourcer.
Det er vigtigt, at kommunen har fastlagt et servicemål, og at dette er kendt i den kommunale sundhedstjeneste.
En del af årstatistikken for den kommunale sundhedstjeneste vil nemlig bestå i at sammenholde de kommunale servicemål med årsberetningen fra sundhedstjenesten om opfyldelsen af servicemålet.
 Den kommunale årsberetning er inddelt i ni afsnit:
1. Antal børn i kommunen (udfyldes kun, hvis der internt er brug for oplysningen i kommunen) 2. Servicemål for rutinemæssige hjemmebesøg til gravide og børn i førskolealderen 3. Servicemål for rutinemæssige undersøgelser af børn i skolealderen 4. Servicemål for indsats over for behovsbørn 5. Servicemål for sundhedspædagogisk aktivitet 6. Servicemål for den kommunale sundhedstjenestes bistand til institutioner og dagpleje 7. Antal tværfaglige grupper 8. Normerede stillinger i den kommunale sundhedstjeneste 9. Vakante stillinger Sundhedsplejerskevirksomheden Sundhedsplejersken skal føre en skematisk fortegnelse over sin virksomhed.
På baggrund af registreringerne på sundhedsplejerskens dagsoversigt udfyldes den interne månedsoversigt, og der tilføjes andre relevante oplysninger som nævnt nedenfor.
Indberetningen er inddelt i 10 afsnit.
De første 7 punkter vedrører sundhedsplejen for børn, som ikke er startet i skole.
1. Antal gravide, der har haft første besøg af sundhedsplejersken 2. Sundhedsplejens kontaktstatus ved 1-årsalderen (ikke på dagsoversigten) 3. Antal gravide/børn, der har fået færre antal besøg end kommunens servicemål foreskriver (ikke på dagsoversigten) 4. Besøg 0-6 årige 5. Børn udtaget til yderligere indsats 6. Gruppeaktivitet 7. Øvrige arrangementer for familierne med deltagelse af sundhedsplejersken 8. Børn i skolealderen:
9. Børn i skolealderen uden for tilsyn (ikke på dagsoversigten) 10. Antal samtaler/undersøgelser og børn udtaget til yderligere indsats Institutioner mv.
10a.
Rutinemæssige besøg i institutioner, dagpleje og skoler 10b.
Bistand til institutioner, dagpleje og skole efter behov Kommunallægens årsberetning Kommunallægens årsberetning er inddelt i tre afsnit 1. Elever, der ikke har fået foretaget indskolings- og udskolingsundersøgelse 2. Antal undersøgte børn og børn udtaget til yderligere indsats 3a.
Rutinemæssig bistand til institutioner og dagpleje 3b.
Bistand til institutioner og dagpleje efter behov Såfremt de obligatoriske lægeundersøgelser i henhold til loven foretages af anden læge, evt. ved godkendt forsøgsordning, må det sikres, at der af denne læge foretages tilsvarende opgørelser af aktiviteten.
 Blanketterne kan rekvireres hos DAFOLO tlf. 98 42 28 22.
Kommunale servicemål og ressourcer KLJ 16.20.531 Sundhedsplejerskens dagsoversigt KLJ 16.20.536 Sundhedsplejerskens månedsoversigt KLJ 16.20.535 Årsberetning fra sundhedsplejerskevirksomheden KLJ 16.20.537 Kommunallægens dagsoversigt KLJ 16.20.532 Kommunallægens årsberetning KLJ 16.20.534 Fælles for årsberetningerne for sundhedsplejerskevirksomheden og for kommunallægen Børn, der bliver udtaget til yderligere indsats, kan henvises til sundhedstjenestens egen indsats, til andre eller til tværfaglig gruppe.
Som eksempler på henvisning til andre kan nævnes henvisning til andre områder i egen kommune, pædagogisk psykologisk rådgivning (PPR), speciallæger, praktiserende læger, amtslige rådgivningskontorer mv.
 Denne vejledning erstatter »Sundhedsstyrelsens vejledning vedrørende journaler og indberetningsskemaer til brug i sundhedsplejerskeordningen«, juni 1988 og »Cirkulære vedrørende kommuners årsberetning om virksomheden under skolelægeordningen« af 1. juni 1992.
