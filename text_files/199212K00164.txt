Nr LSF 164 Forslag til Lov om ændring af lov om buskørsel Fremsat af trafikministeren (Ikast) Optaget af Ikast (KF) Svend Heiselberg  

 (V) den 11. februar 1993 den 13. januar 1993 § 1 I lov nr. 115 af 29. marts 1978 om buskørsel, jf. lovbekendtgørelse nr.  

 323 af 6. maj 1992, affattes § 4 således:
»§ 4. Ved afgørelsen af, hvorvidt der kan gives tilladelse  

 til rutekørsel, skal der tages hensyn til, om behovet for kørslen er dækket  

 eller vil kunne dækkes, såvel kvalitativt som kvantitativt, ved anvendelse af  

 bestående offentlige og private kollektive trafikforbindelser.« § 2 Loven træder i kraft den 1. april 1993.
Bemærkninger til lovforslaget Forslaget indebærer, som under den gældende ordning, at ansøgninger om  

 tilladelse til rutekørsel er undergivet en behovsvurdering af den  

 tilladelsesudstedende myndighed, som kan afslå ansøgningen, såfremt den  

 ansøgte kørsel er dækket eller vil kunne dækkes ved anvendelse af bestående  

 offentlige og private kollektive trafikforbindelser, idet der herved opnås en  

 bedre udnyttelse af de ressourcer, der anvendes på den kollektive trafik.
 Forslaget adskiller sig dog på et væsentligt punkt fra den gældende  

 bestemmelse, idet det i forslaget understreges, at der ved afgørelsen af, om  

 tilladelse til rutekørsel skal gives, i højere grad skal ses på, om behovet  

 for kollektive trafikforbindelser er dækket såvel kvalitativt som  

 kvantitativt.
 Heri ligger, at en ansøgning om oprettelse af en busrute ikke kan afslås  

 alene under henvisning til, at den pågældende strækning allerede er dækket -  

 helt eller delvist - af en eller flere eksisterende kollektive  

 trafikforbindelser (busforbindelse, togforbindelse eller andet).
 Den kompetente myndighed (Persontrafikrådet, trafikselskab, amt eller  

 kommune) må således foretage en mere omfattende undersøgelse end under de  

 eksisterende regler, for at få klarlagt i hvilket omfang og på hvilken måde  

 behovet for kollektiv personbefordring på den omhandlede strækning er dækket.
 Såfremt myndighedens undersøgelse viser, at oprettelse af den busrute, der  

 ansøges om tilladelse til, vil medføre en væsentlig forbedring af den  

 kollektive persontrafiks kvalitet, kan rutetilladelsen gives.
 Ved vurdering af, om den ansøgte rute vil medføre en »væsentlig  

 forbedring« for passagerer i den kollektive trafik skal der indgå  

 ruteforløb, optage- og afsætningspunkter, rejsetiden, antallet af planlagte  

 afgange og kvaliteten af det anvendte materiel (komfort) og eventuelt andre  

 relevante forhold for såvel de eksisterende trafikforbindelser som den  

 ansøgte busrute.
 I vurderingen skal endvidere indgå, om etableringen af den ansøgte rute  

 kan påregnes at ville medføre tilgang af passagerer til den kollektive  

 persontrafik eller om den alene vil medføre en omfordeling af passagerer  

 mellem den nye rute og eksisterende ruter.
 Såfremt der i øvrigt skønnes at være behov for den ansøgte rute, skal der,  

 forinden tilladelse gives, tages stilling til, om befordring af passagerer  

 over delstrækninger på ruten skal være begrænset eller udelukket, fordi ruten  

 påfører den lokale og regionale kollektive persontrafik konkurrence, uden at  

 der f.eks. opnås nogen væsentlig tidsbesparelse over sådanne korte  

 strækninger.
 Den, der har fået meddelt tilladelse til rutekørsel med bus, skal være  

 berettiget til at forøge antallet af daglige afgange på ruten i forbindelse  

 med højtider, ferieperioder og lignende.
 Forslaget er forud for fremsættelsen sendt til høring hos de myndigheder  

 og organisationer, der berøres af forslaget.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget § 1 I lov nr. 115 af 29. marts 1978 om buskørsel, jf. lovbekendtgørelse nr.  

 323 af 6. maj 1992, affattes § 4 således:
» § 4. Ved afgørelsen af, hvorvidt der kan gives tilladelse  

 til rutekørsel, skal der tages hensyn til, om behovet for kørslen er dækket  

 eller vil kunne dækkes, såvel kvalitativt som kvantitativt, ved anvendelse af  

 bestående offentlige og private kollektive trafikforbindelser.« § 4. Ved afgørelsen af, hvorvidt der kan gives tilladelse til  

 rutekørsel, skal der tages hensyn til, om behovet for kørslen er dækket eller  

 vil kunne dækkes ved anvendelse af bestående kollektive trafikforbindelser.
