 Der er tidligere udsendt eksemplarer af lovbekendtgørelse nr. 431 af 13.  

 september 1971 om påligningen af indkomst- og formueskat til staten.  

 Lovbekendtgørelsen afløser lovbekendtgørelse nr. 348 af 17. juli 1970.
 I den nye lovbekendtgørelse er indarbejdet de ændringer af ligningsloven,  

 der er sket ved lov nr. 490 af 18. december 1970, lov nr. 279 af 9. juni  

 1971, lov nr. 283 af 9. juni 1971 og lov nr. 286 af 9. juni 1971.
 Man gør opmærksom på, at der i den udsendte lovbekendtgørelse er indløbet  

 en trykfejl i fodnoten på side 6 (* 1) til § 14A, stk. 2-4, idet ordene  

 "indkomståret 1970" skal rettes til "indkomstsåret 1971".
 Ved ændringslovene er der dels indført nye regler dels foretaget ændringer  

 i de hidtidige regler.
 Oversigt over de nye regler og ændringer.
 Redegørelse for de enkelte bestemmelser.
 Ad 1) til § 7, litra s.
Den nye bestemmelse i § 7, litra s, går ud på, at der indføres  

 skattefrihed for naturalydelser og kostpenge, der ydes værnepligtige i  

 forsvaret og civilforsvaret i den periode, der er fastsat som den første  

 samlede tjenestetid, samt frivilligt personel i den periode, der er fastsat  

 som uddannelsestid.
Det samme gælder naturalydelser og kostpenge, der ydes  

 ved aftjening af civil værnepligt.
Den nævnte afgrænsning af det personel,  

 for hvilket der indføres skattefrihed for naturalydelser og kostpenge, svarer  

 til afgrænsningen i finansministeriets bekendtgørelse nr. 145 af 28. marts  

 1969 af det personel, for hvilket dagløn m.v. ikke anses for A-indkomst.
 Skattefriheden for de nævnte naturalydelser og kostpenge gælder fra og med  

 indkomståret 1971.
 Ad 2) til § 7, litra t.
 Den nye bestemmelse i § 7, litra t, går ud på, at der indføres  

 skattefrihed for erstatninger, der udredes i henhold til en forligsaftale af  

 5. november 1969 mellem det svenska aktieselskab Astra og repræsentanter for  

 neurosedynskadede (thalidomiskadede) børn.
 Bestemmelsen har virkning også for erstatninger modtaget før indkomståret  

 1971.
 Ad 3) til § 7A.
 Den nye bestemmelse i § 7A om bemyndigelse for finansministeren til at  

 indrømme skattefrihed for retten til at tegne medarbejderaktier vil blive  

 nærmere omtalt i et senere cirkulære.
 Ad 4) til § 14A, stk. 1.
Bestemmelsen i § 14A, stk. 1, i den ændrede affattelse indeholder regler  

 om fastsættelse af lejeværdien af enfamiliehuse i indkomstårene 1972 og 1973.  

 De nye lejeværdiregler vil blive nærmere omtalt i et senere cirkulære.
For  

 indkomstår før 1972 opgøres lejeværdien efter de hidtil gældende regler.  

 Disse er nærmere omtalt i skattedepartementets cirkulære nr. 207 af 14.  

 august 1970.
 Ad 5) til § 14F.
 Den nye bestemmelse i § 14F må ses i sammenhæng med de nye regler om  

 fradragsret for bidrag til hjælpe- og understøttelsesfonds i § 52 i lov nr.  

 310 af 9. juni 1971 om beskatningen af pensionsordninger m.v., der træder i  

 kraft samtidig med lov nr. 279 af 9. juni 1971 om ændring af ligningsloven.  

 Fradragsretten for bidrag til disse fonds er begrænset efter enslydende  

 regler om, at bidragene kun kan fradrages i det omfang, de ikke medfører, at  

 kapitaler, der tilhører fonds, der er godkendt efter ligningslovens § 14F  

 eller pensionsbeskatningsloven § 52, eller som tidligere er godkendt efter §  

 21 i lov om beskatningen af renteforsikringer m.v., tilsammen overstiger  

 halvdelen af arbejdsgiverens samlede lønudgifter i det senest afsluttede  

 indkomstår, eller - hvis fonden eller fondene alene vedrører nogle af  

 arbejdstagerne i virksomheden - en hertil svarende del af lønudgifterne.  

 Beløbsgrøænsen kan i visse tilfælde forhøjes, dog højst til 75 pct.
Fradragsretten for bidrag til hjælpe- og understøttelsesfonds er både  

 efter pensionsbeskatningslovens § 52 og ligningslovens § 14F betinget af, at  

 fondenes vedtægter godkendes af finansministeren.
Efter de nye regler kan  

 fonds med pensionslignende formål kun godkendes i medfør af  

 pensionsbeskatningslovens § 52, medens fonds med andre sociale formål, som  

 hjælp til uddannelse, sygehjælp, tilskud til ferieophold eller lignende, skal  

 godkendes efter ligningslovens § 14F.
Bestemmelsen i § 14F går i øvrigt ud på, at der indføres fuld fradragsret  

 for en arbedsgivers bidrag til hjælpefonds for personer, der er eller har  

 været ansat i arbejdsgiverens virksomhed, eller deres pårørende.
I modsætning  

 til tidligere er der fuld fradragsret for arbejdsgiverens bidrag, uanset om  

 de ydes som engangstilskud eller periodiske ydelser, og det er således ikke  

 mere en betingelse for fradragsretten, at arbejdsgiveren forpligter sig til  

 at yde bidrag i en årrække.
Efter de nye regler har arbejdsgiveren endvidere  

 fradragsret, selv om bidraget ydes ved, at han påtager sig en  

 gældsforpligtelse over for fonden, således at bidraget forbliver indestående  

 i virksomheden.
I så fald er fradragsretten dog betinget af, at  

 arbejdsgiveren dokumenterer, at virksomhedens aktiver overstiger passiverne  

 med mindst 20 pct. i den senest opgjorte skattepligtige formue, for  

 aktieselskaber m.v. i selskabets status ved udgangen af det senest afsluttede  

 regnskabsår opgjort efter reglerne i statsskattelovens §§ 12-14. Endvidere  

 vil bidraget i disse tilfælde kun kunne fradrages med et beløb svarende til  

 fordringens kursværdi ved stiftelsen.
Bestemmelserne i ligningslovens § 14F og pensionsbeskatningslovens § 52  

 har virkning fra og med indkomståret 1972. Samtidig bortfalder fradragsretten  

 for bidrag til hjælpe- og understøttelsesfonds efter reglerne i  

 ligningslovens § 14, stk. 2, og § 21 i lov om beskatningen af  

 renteforsikringer m.v.
Reglerne om afskrivning i en arbejdsgivers  

 skattepligtige indkomst over en periode af 5 år af engangsindbetalinger og  

 lignende til en understøttelsesfond, der er godkendt efter § 21 i lov om  

 beskatningen af renteforsikringer m.v., anvendes dog fortsat på  

 indbetalinger, der er foretaget før den 1. januar 1972, og arbejdsgiveren kan  

 i disse tilfælde vælge i stedet at fradrage resterende afskrivningsbeløb  

 fuldt ud ved indkomstopgørelsen for indkomståret 1972, jfr.  

 pensionsbeskatningslovens § 65.
 Ad 6) til § 16E.
Den nye bestemmelse i § 16E går ud på, at indskud af arbejdstagerens  

 aktier, andelsbeviser og lignende værdipapirer samt tegningsret til sådanne  

 værdipapirer i en opsparing i pensionsøjemed, der er omfattet af lov om  

 beskatningen af pensionsordninger m.v., sidestilles med afståelse.
Som  

 afståelsessum anses værdien på det tidspunkt, hvor indskuddet foretages.
Udlodning af værdipapirer m.v. af de omhandlede arter fra  

 opsparingsordningen sidestilles med anskaffelse.
Som anskaffelsessum anses  

 værdien på udlodningstidspunktet.
 Bestemmelsen, der har virkning fra og med indkomståret 1972, har  

 sammenhæng med bestemmelsen i § 45, stk. 2, i den nye lov om beskatningen af  

 pensionsordninger m.v., hvorefter der ved opgørelsen af almindelig og særlig  

 indkomst bortses fra fortjeneste eller tab ved indfrielse eller salg af  

 værdipapirer, salg af tegningsrettigheder, udlodning af likvidationsprovenu  

 eller lignende, når værdipapirerne er led i en opsparing i pensionsøjemed,  

 som er omfattet af nævnte lov.
 Ad 7) til § 27A, stk. 2.
 Den nye bestemmelse i § 27A, stk. 2, om indtægtsførelse for selskaber og  

 foreninger over en årrække af visse vederlag for afståelse af tidsbegrænsede  

 rettigheder m.v. er nærmere omtalt i skattedepartementets cirkulærer nr. 82  

 af 10. maj 1971, hvortil henvises.
 Ad 8) til § 27B, stk. 4.
Den nye bestemmelse i § 27B, stk. 4, går ud på at indføre samme regler for  

 den skattemæssige behandling af tilskud til danske dagblade fra Dagspressens  

 Finansieringsinstitut, som ifølge § 27B, stk. 1 og 2, gælder for  

 investeringstilskud, der ydes efter § 11 i lov om egnsudvikling.
Om disse  

 regler henvises til skattedepartementets cirkulære nr. 73 af 15. april 1969  

 om ændringer i ligningsloven.
 Bestemmelsen har virkning for tilskud modtaget fra og med indkomståret  

 1971.
 Ad 9) til § 33, stk. 1.
 Ændringen i § 33, stk. 1, der er af redaktionel karakter, skyldes  

 indførelsen ved lov nr. 70 af 3. marts 1971 af amtskommunal indkomstskat fra  

 den 1. januar 1972.
 Skattedepartementet, den 26. oktober  

 1971.
Hans P.
Gøtrik / Niels Opstrup (* 1) Jfr.
Lovtidende A 1971, side 1131. (U.a.).
