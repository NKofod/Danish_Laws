 I medfør af § 7, stk. 4, § 7a, stk. 3, 7 og 8, § 7b og § 19 stk. 3 og 4, i  

 lov om dyrlægegerning m.v. jf. lovbekendtgørelse nr. 492 af 28. juni 1990,  

 som senest ændret ved lov nr. 403 af 10. juni 1997, samt § 25, § 34 og § 35,  

 stk. 2, i lov om husdyrsygdomme, jf. lovbekendtgørelse nr. 381 af 7. juni  

 1993, og efter bemyndigelse fra ministeren for fødevarer, landbrug og fiskeri  

 fastsættes:
Definitioner § 1.  I denne bekendtgørelse forstås ved husdyr:  

 Opdrættede svin, kvæg, får, geder, hovdyr, kaniner, hjorte, pelsdyr, fjerkræ  

 herunder strudse, fjervildt, fisk, bløddyr og krebs.
 Stk. 2.  Ved veterinære lægemidler forstås i denne  

 bekendtgørelse sådanne lægemidler til dyr, der har opnået  

 markedsføringstilladelse fra Lægemiddelstyrelsen eller fra Det europæiske  

 Lægemiddel-agentur.
 Stk. 3.  Ved terapeutisk behandling forstås i denne  

 bekendtgørelse:
 Stk. 4.  Ved zooteknisk behandling forstås i denne  

 bekendtgørelse:
 Stk. 5.  Ved ulovlig behandling forstås anvendelse af  

 ikke tilladte stoffer eller produkter, samt anvendelse af veterinære  

 lægemidler til andre formål eller på anden måde end fastsat i gældende  

 regler.
 Stk. 6.  Ved restkoncentrationer forstås rester af  

 stoffer med farmakologisk virkning og disses omdannelsesprodukter samt andre  

 stoffer, der overføres til animalske produkter, og som kan skade menneskers  

 sundhed.
Anvendelse § 2.  Indførsel og markedsføring af stilbener og  

 stilbenforbindelser samt thyreostatika med henblik på indgift i dyr af alle  

 arter er forbudt.
 Stk. 2.  Indførsel og markedsføring af beta-agonister  

 med henblik på indgift i husdyr til andre formål end terapeutisk behandling  

 er forbudt.
 Stk. 3.  Markedsføring af bovin somatotropin er forbudt.  

 Dette gælder dog ikke produktion med henblik på udførsel til tredjelande.
 § 3.  Enhver anvendelse af stilbener og  

 stilbenforbindelser samt af stoffer med thyreostatisk virkning til dyr af  

 alle arter er forbudt.
 Stk. 2.  Anvendelse af stoffer med østrogen, androgen  

 eller gestagen virkning samt af beta-agonister til husdyr er forbudt.
 Stk. 3.  Det er forbudt på nogen måde at indgive  

 kreaturer bovin somatotropin.
 § 4.  Uanset bestemmelsen i § 3, stk. 2, kan den  

 terapeutiske behandling, der er nævnt i § 1, stk. 3, nr. 1 og 2 finde sted på  

 betingelse af, at:
 Stk. 2.  Finder dyrlægen behov for efterbehandling af en  

 hest, som er behandlet i henhold til stk. 1 med beta-agonister imod  

 luftvejsproblemer, kan dyrlægen i det enkelte tilfælde indhente Veterinær- og  

 Fødevaredirektoratets tilladelse til at ordinere eller udlevere lægemidler  

 med indhold af beta-agonister til indgift gennem munden ved ejerens  

 foranstaltning og på dyrlægens ansvar.
 Stk. 3.  Uanset bestemmelsen i § 3, stk. 2, kan den  

 terapeutiske behandling, der er nævnt i § 1, stk. 3, nr. 3, finde sted,  

 såfremt det veterinære lægemiddel indgives gennem munden, på de samme  

 betingelser som nævnt i stk. 1, nr. 2-5, dog således at indgivelsen af  

 lægemidler ikke nødvendigvis skal foretages af dyrlægen selv, men kan foregå  

 under dennes direkte ansvar.
 Stk. 4.  Terapeutisk behandling af husdyr, der holdes  

 med henblik på produktion af kød eller mælk, herunder udtjente avlsdyr, er  

 forbudt.
 § 5.  Uanset bestemmelsen i § 3, stk. 2, kan den  

 zootekniske behandling, der er nævnt i § 1, stk. 4, nr. 1, finde sted under  

 forudsætning af, at:
 Stk. 2.  Uanset bestemmelsen i § 3, stk. 2, kan den  

 zootekniske behandling, der er nævnt i § 1, stk. 4, nr. 2, finde sted under  

 forudsætning af, at:
 Stk. 3.  Zooteknisk behandling af husdyr, der holdes med  

 henblik på produktion af kød eller mælk er forbudt.
Omsætning af husdyr § 6.  Husdyr, der er behandlet med de i § 3 nævnte  

 stoffer må ikke have ophold på en husdyrbrugsbedrift.
 Stk. 2.  Uanset stk. 1 kan husdyr, der har gennemgået  

 terapeutisk behandling som angivet i § 4, stk. 1-3, eller zooteknisk  

 behandling som angivet i § 5, stk. 1 og 2 fortsat have ophold på den bedrift  

 eller det dambrug, hvor behandling har fundet sted.
 § 7.  Husdyr, der er behandlet med de i § 3 nævnte  

 stoffer må ikke overdrages til andre, og produkter af behandlede dyr må ikke  

 markedsføres eller anvendes til konsum.
 Stk. 2.  Uanset bestemmelserne i stk. 1 kan husdyr, der  

 har gennemgået terapeutisk behandling som angivet i § 4, stk. 1-3, eller  

 zooteknisk behandling som angivet i § 5, stk. 1, afhændes, såfremt den  

 fastsatte tilbageholdelsesperiode er udløbet, og produkter af sådanne husdyr  

 kan markedsføres og anvendes til konsum, såfremt de i øvrigt findes egnede  

 dertil, efter udløbet af den fastsatte tilbageholdelsestid.
 Stk. 3.  Uanset bestemmelserne i stk. 1 kan handel med  

 kostbare heste, navnlig væddeløbs-, konkurrence- eller cirkusheste og heste  

 bestemt til avl eller udstilling, herunder registrerede heste, der har  

 gennemgået regelret terapeutisk behandling med veterinære lægemidler med  

 indhold af allyltrenbolon eller beta-agonister, finde sted inden udløbet af  

 tilbageholdelsesperioden, såfremt dyret ledsages af en attest eller hestepas,  

 hvoraf arten af og dato for behandlingen fremgår.
 Stk. 4.  Uanset bestemmelserne i stk. 1 kan  

 akvakulturdyr, som er underkastet zooteknisk behandling som angivet i § 5  

 stk. 2, forhandles efter tilladelse fra Veterinær- og Fødevaredirektoratet.
 § 8 .  Enhver, der markedsfører eller sælger husdyr,  

 er forpligtet til kun at levere dyr:
 Stk. 2.  Kontrollen med de i stk. 1 nævnte forhold  

 udføres navnlig ved egenkontrol.
Kontrol og betaling § 9.  Virksomheder, der indfører, fremstiller eller  

 markedsfører de i §§ 2 og 3 nævnte stoffer eller lægemidler med indhold af  

 disse stoffer, skal føre journal over tilgang og afgang af sådanne stoffer og  

 lægemidler.
§ 10.  Kontrollen med Stk. 2.  Kontrollen har til formål at påse:
 § 11.  I forbindelse med den i § 10 nævnte kontrol  

 skal besætningsejeren eller den, der har dyrene i sin varetægt, samt  

 vedkommende dyrlæge efter anmodning fremlægge al foreliggende dokumentation  

 vedrørende behandling af dyr med lægemidler m.v.
 Stk. 2.  Veterinær- og Fødevaredirektoratet har ret til  

 at udtage prøver af dyr, produkter af dyr, animalske produkter, dyrefoder og  

 drikkevand til dyr uden ydelse af vederlag.
 Stk. 3.  Besætningsejeren eller den, der har dyrene i  

 sin varetægt, skal i forbindelse med kontrol og prøveudtagning bistå  

 embedsdyrlægen med enhver håndtering, der skønnes hensigtsmæssig.
 § 12.  Efter fund af de i §§ 2 og 3 nævnte stoffer i  

 husdyr eller animalske produkter og efter påvisning af ulovlig behandling  

 skal der foretages yderligere undersøgelser til fastlæggelse af baggrunden  

 herfor samt i givet fald af arten og omfanget af den ulovlige behandling samt  

 opsporing af oprindelsen af de anvendte stoffer eller lægemidler.
 Stk. 2.  Påvises der ved kontrollen på  

 husdyrbrugsbedrifter forekomst af lægemidler eller stoffer, der ikke må  

 anvendes til de på bedriften værende husdyr, beslaglægges de pågældende  

 stoffer.
 Stk. 3.  Veterinær- og Fødevaredirektoratet kan  

 foranledige mistænkte dyr mærket på særlig måde og forbyde dyrene fjernet,  

 mens undersøgelsen pågår.
Stk. 4.  Husdyr, der ved kontrollen findes at være  

 behandlet med ikke tilladte eller forbudte stoffer, skal aflives og  

 destrueres.
Udgifterne hertil er det offentlige uvedkommende, og der ydes  

 ingen erstatning til ejeren.
 § 13.  Omkostningerne ved de undersøgelser og den  

 kontrol, der iværksættes som følge af en konstateret ulovlig behandling, skal  

 afholdes af dyrets ejer eller af den, der har ansvaret for dyrene, i  

 overensstemmelse med satserne i pkt. 1 i bilaget til Veterinær- og  

 Fødevaredirektoratets bekendtgørelse om betaling for autorisation,  

 registrering, godkendelse, attestering, tilsyn eller kontrol m.v. udført af  

 Veterinær- og Fødevaredirektoratet.
Stk.2.  Omkostningerne ved de analyser, som iværksættes  

 som følge af mistanke om ulovlig behandling eller om manglende overholdelse  

 af anvendelsesreglerne herunder tilbageholdelses-fristerne for veterinære  

 lægemidler, og som fører til påvisning af utilladelige restkoncentrationer,  

 afholdes af ejeren af pågældende dyr eller af den, der har ansvaret for  

 pågældende dyr.
Betalingen sker efter regning fra det laboratorium, som  

 udfører analyserne.
Straf og ikrafttræden §14. Overtrædelse af § 2, § 3, § 4, stk. 4, § 5, stk. 3, § 6, stk.  

 1, § 7, stk. 1, § 8, § 9 og § 11, stk. 1 straffes med bøde.
Stk. 2.  Bødeansvar for overtrædelse af § 2, § 3, § 4,  

 stk. 4, § 5, stk. 3, § 6, stk. 1, § 7, stk. 1, § 8, og § 9 kan pålægges  

 selvom overtrædelsen ikke kan tilregnes den pågældende som forsætlig eller  

 uagtsom.
For sådant bødeansvar fastsættes ingen forvandlingsstraf.
 Stk.3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 15.  Bekendtgørelsen træder i kraft den 1. april  

 1998.
 Stk. 2.  Samtidig ophæves bekendtgørelse nr. 800 af 14.  

 december 1989 om forbud mod visse stoffer med hormonal virkning og mod  

 stoffer med thyreostatisk virkning.
 § 16.  Bekendtgørelsen gælder ikke for Grønland.
Veterinær- og Fødevaredirektoratet, den  

 23. marts 1998 P.
D.
V.
Erik Stougaard /Kaj Andreasen (* 1) Bekendtgørelsen indeholder bestemmelser, der gennemfører Rådets  

 direktiv nr. 96/22/EF, EF-Tidende 1996 L 125 s. 6, dele af Rådets direktiv  

 nr. 96/23/EF, EF-Tidende 1996 L 125 s. 10, samt visse bestemmelser af Rådets  

 beslutning nr. 90/218/EØF, EF-Tidende 1990 L 116 s. 27.
