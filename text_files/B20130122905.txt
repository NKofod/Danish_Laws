Bekendtgørelse om ændring af bekendtgørelse om en godkendelsesordning for virksomheder der monterer små vedvarende energianlæg1) § 1 I bekendtgørelse nr. 1047 af 26. august 2013 om en godkendelsesordning for virksomheder der monterer små vedvarende energianlæg, foretages følgende ændring:
 1. I  bilag 1 indsættes før afsnit 1 efter overskriften:
 »Kompetencekrav til VE-uddannede medarbejdere, der er fælles for alle fire typer små VE-anlæg.
 Den VE-uddannede medarbejders kompetencer, som nævnt i dette bilag, skal være opnået ved relevant uddannelse og være på minimum niveau 5 i den danske kvalifikationsramme for livslang læring«.
§ 2 Bekendtgørelsen træder i kraft den 1. november 2013.
Energistyrelsen, den 28. oktober 2013 Ib Larsen / Henrik Andersen 1) Bekendtgørelsen gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked, EU-Tidende 2006, nr.
L 376, side 36, og dele af Europa-Parlamentets og Rådets direktiv 2009/28/EF af 23. april 2009 om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF, EU-Tidende 2009, nr.
L 140, side 16.
