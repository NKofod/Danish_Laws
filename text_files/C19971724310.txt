Cirkulæreskrivelse om meddelelse om  

 dagpengeret i forbindelse med en erstatning for uberettiget bortvisning Kommentar m.v.:
Et medlem fik tilkendt en erstatning for uberettiget  

 bortvisning.
Medlemmet fik dog på grund af egne, mangelfulde  

 oplysninger under retssagen kun erstatning for en del af kontraktsperioden.  

 Medlemmet var dagpengeberettiget efter udløbet af den periode, der  

 svarede til den delvise erstatning.
 Meddelelse om afgørelsen:
 Et medlem blev efter nogle måneders arbejde i et  

 selvfundet arbejdstilbud bortvist den 6. oktober 1993. Arbejdstilbudet var  

 uopsigeligt fra arbejdsgiverens side i 9 måneder.
 Medlemmets arbejdsophør i forbindelse med  

 bortvisningen blev anset for selvforskyldt.
 Medlemmet anlagde sag mod arbejdsgiveren med påstand  

 om erstatning svarende til løn og feriepenge for den restende periode  

 af arbejdstilbudet - indtil den 1. juni 1994.
En domstol gav medlemmet medhold i, at  

 bortvisningen havde været uberettiget.
Domstolen gav dog kun medlemmet  

 erstatning svarende til løn mv. i perioden indtil den 18. februar  

 1994. Dette blev begrundet med at medlemmet - trods opfordring fra  

 arbejdsgiveren - ikke havde kunnet give præcise oplysninger om  

 arbejdsindtægt fra andet arbejde i perioden efter den 18. februar 1994.
 DfA traf herefter afgørelse om at det  

 udbetalte beløb måtte anses for erstatning for tabt  

 arbejdsfortjeneste og at medlemmet ikke var dagpengeberettiget før den  

 1. juni 1994. DfA lagde ved afgørelsen vægt på, at det  

 alene skyldtes medlemmets forhold, at erstatningen var afkortet som  

 følge af manglende oplysninger om indtægt og omfang af andet  

 arbejde i den periode, hvori medlemmet skulle have været ansat i  

 arbejdstilbudet.
 Medlemmet klagede over DfA's afgørelse, idet  

 medlemmet anså sig for dagepengeberettiget fra bortvisningstidspunktet  

 den 6. oktober 1993.
 Arbejdsmarkedets Ankenævn traf  

 afgørelse om at den tilkendte erstatning måtte anses for  

 erstatning for tabt arbejdsfortjeneste for perioden frem til den 18. februar  

 1994. Nævnet lagde herved vægt på, at erstatningen svarede  

 til løn i den omtalte periode.
 Ankenævnet fandt, at der ikke var grundlag for at  

 nægte medlemmet dagpenge i perioden efter den 18. februar 1994.  

 Nævnet lagde herved vægt på ordlyden i  

 fradragsbekendtgørelsens daværende § 1c, stk. 1 og 2.
 Nævnet udtalte yderligere, at det forhold, at  

 medlemmet eventuelt selv måtte være skyld i, at hun ikke fik  

 udbetalt erstatning for hele sit løntab, ikke kunne begrunde, at hun  

 skulle udelukkes fra dagpenge i samme periode.
