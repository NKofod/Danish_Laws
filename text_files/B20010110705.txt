Bekendtgørelse om ændringer i  

 ministeriernes forretninger Efter statsministerens indstilling er der ved kongelige resolutioner af  

 27. november og 4. december 2001 fastsat følgende bestemmelser  

 vedrørende forretningernes fordeling imellem ministerierne:
 Der oprettes et Ministerium for Flygtninge, Indvandrere og  

 Integration, således at der til dette ministerium overføres  

 følgende sager:
 Fra Indenrigsministeriet:
 Sager vedrørende udlændingeloven, lov om  

 midlertidig opholdstilladelse til visse personer fra Det tidligere  

 Jugoslavien m.v., lov om midlertidig opholdstilladelse til nødstedte  

 fra Kosovoprovinsen i Forbundsrepublikken Jugoslavien  

 (Kosovonødloven), lov om opholdstilladelse for statsløse  

 palæstinensere fra Libanon og lov om tilskud til undervisning i dansk  

 som andetsprog for voksne, lov om integration af udlændige i Danmark,  

 lov om repatriering, lov om Nævnet for etnisk Ligestilling, det  

 internationale samarbejde på udlændinge- og  

 integrationsområdet samt sager vedrørende økonomi,  

 statistik og analyser på udlændinge- og  

 integrationsområdet.
 Fra Justitsministeriet:
 Sager vedrørende indfødsret.
 Fra Undervisningsministeriet:
 Sager vedrørende lov om undervisning i dansk som  

 andetsprog for voksne udlændinge m.fl. og sprogcentre.
 Fra Finansministeriet:
 Sager vedrørende integration af etniske minoriteter  

 på statslige arbejdspladser, herunder sager om anvendelse af puljen  

 vedrørende tilskud til jobrelateret danskundervisning.
 Fra By- og Boligministeriet:
 Sager vedrørende Sekretariatet for  

 kvarterløft, udmøntning af Byudvalgets forslag mv. samt sager  

 vedrørende bypolitiske initiativer.
 Fra Socialministeriet:
 Sager vedrørende udrykningsholdet,  

 udmøntning af Byudvalgets forslag m.v. samt sager vedrørende  

 styrket indsats over for socialt udsatte flygtninge og indvandrere.
 Fra Arbejdsministeriet:
 Sager vedrørende arbejdsmarkedspolitiske  

 initiativer for indvandrere og flygtninge, styrket integrationsindsats,  

 anvendelse af pulje til særlige projekter for svage grupper af ledige,  

 herunder etniske minoriteter, nedbrydning af barrierer for  

 beskæftigelse af indvandrere og flygtninge samt sager vedrørende  

 det rummelige arbejdsmarked på flygtninge- og  

 indvandrerområdet.
 Fra Erhvervsministeriet:
 Sager vedrørende bevillingen til brobygning for  

 etniske minoriteter.
 Det eksisterende IT- og Forskningsministerium omdannes til  

 et Ministerium for Videnskab, Teknologi og Udvikling, således at der  

 til dette ministerium overføres følgende sager:
 Fra Undervisningsministeriet:
 Sager vedrørende lov om Danmarks Tekniske  

 Universitet, lov om Danmarks Pædagogiske Universitet, lov om  

 handelshøjskoler og handelshøjskoleafdelinger for så vidt  

 angår handelshøjskoler, lov om adgangsregulering ved  

 videregående uddannelser for så vidt angår lange  

 videregående uddannelser, universitetsloven, inklusive de af loven  

 omfattede institutioner, samt sager vedrørende uddannelse af forskere  

 og internationalt universitetssamarbejde, inklusive danske  

 forskningsinstitutioner i udlandet, og sager vedrørende  

 Byggedirektoratet og Rektorkollegiets sekretariat.
 Fra Erhvervsministeriet:
 Sager vedrørende GTS-institutioner,  

 erhvervsforskeruddannelser, centerkontrakter, Center for Sensorteknologi,  

 Center for anvendt IT, teknologisk fremsyn, Rådet for Teknologisk  

 Service samt Rådet for Innovation.
 Visse sager vedrørende statens ejerskab i aktieselskaber samles  

 i Finansministeriet, således at der til Finansministeriet  

 overføres følgende sager:
 Fra By- og Boligministeriet overføres varetagelsen af  

 statens ejerskab i Statens Ejendomssalg A/S.
 Fra Erhvervsministeriet overføres varetagelsen af  

 statens ejerskab i Bella Center A/S, Det Danske Stålvalseværk A/S  

 og Aktieselskabet Stekua i likvidation.
 Fra Miljø- og Energiministeriet overføres  

 varetagelsen af statens ejerskab i Dansk Olie og Naturgas A/S.
 Fra Skatteministeriet overføres varetagelsen af statens  

 ejerskab i Det Danske Klasselotteri A/S og Dansk Tipstjeneste A/S.
 Fra Statsministeriet overføres varetagelsen af statens  

 ejerskab i Grønlandsfly A/S.
 Fra Trafikministeriet overføres varetagelsen af statens  

 ejerskab i Københavns Lufthavne A/S, Orange A/S og SAS AB.
Økonomiministeriet og Erhvervsministeriet sammenlægges  

 til et Økonomi- og Erhvervsministerium, dog således at sager vedrørende lov om det centrale  

 virksomhedsregister (CVR) overføres fra Økonomiministeriet til  

 Skatteministeriet, og at følgende under Økonomiministeriet  

 hørende forretninger overføres til Finansministeriet:
 Sager vedrørende udarbejdelse af  

 konjunkturvurderinger af dansk økonomi, lovmodellen, deltagelse i det  

 økonomisk politiske samarbejde i EU (ECOFIN) samt relationer til Den  

 Internationale Valutafond (IMF).
 Sager vedrørende lov om arbejdsmarkedsuddannelser,  

 lov om arbejdsmarkedsuddannelsescentre, lov om bestyrelse for  

 Arbejdsmarkedets Uddannelsesfinansiering og om efteruddannelsesudvalg, lov om  

 uddannelses- og erhvervsvejledning (R.U.E.) samt vedrørende lov om  

 godtgørelse ved deltagelse i erhvervsrettet voksen- og efteruddannelse  

 overføres fra Arbejdsministeriet til Undervisningsministeriet.
 Betegnelsen for Arbejdsministeriet ændres til  

 Beskæftigelsesministeriet.
 Følgende sager overføres fra  

 Socialministeriet til Beskæftigelsesministeriet:
 Sager vedrørende lov om dagpenge ved sygdom eller  

 fødsel, lov om aktiv socialpolitik bortset fra kap. 10 og 10 a,  

 §§ 22-29 og 87 a i lov om retssikkerhed og administration på det  

 sociale område, lov om fleksydelse, lov om delpension, lov om sociale  

 klausuler på offentlige tilskudsområder, lov om sikring mod  

 følger af arbejdsskade, lov om erstatning til skadelidte  

 værnepligtige m.fl., lov om invalideforsørgelse, lov om  

 udbetaling af ydelser til militære invalider og deres efterladte i de  

 sønderjyske landsdele, lov om forhøjelse af hædersgaver,  

 lov om erstatning til besættelsestidens ofre samt sager  

 vedrørende lov om krigs-ulykkesforsikringsrente til enker efter visse  

 fiskere.
 Følgende sager overføres fra Miljø-  

 og Energiministeriet til Økonomi- og Erhvervsministeriet:
 Sager vedrørende energilovgivningen med undtagelse  

 af sager vedrørende statens ejerskab af Dansk Olie og Naturgas A/S og  

 sager vedrørende de internationale forhandlinger i relation til  

 Klimakonventionen og Kyoto-protokollen samt koordinering af den nationale  

 opfølgning på Danmarks internationale forpligtelser.
 Følgende sager overføres fra Miljø-  

 og Energiministeriet til Kulturministeriet:
 Sager vedrørende lov om regionale faglige  

 kulturmiljøråd, sager i medfør af bygningsfredningsloven  

 samt sager vedrørende fortidsminder efter naturbeskyttelseslovens  

 §§ 12-14 a samt om sten- og jorddiger efter lovens § 4, herunder  

 den dertil knyttede administration (kap. 10), pleje af ikke-statsejede  

 fortidsminder (kap. 7), tilsyn og håndhævelse (kap. 11), klage  

 (kap. 12) samt internationalt samarbejde (§ 71).
 Følgende sager overføres fra Miljø-  

 og Energiministeriet til Undervisningsministeriet:
 Sager vedrørende Skovskolen.
 Følgende sager overføres fra Miljø-  

 og Energiministeriet til Udenrigsministeriet:
 Sager vedrørende miljøbistand til  

 udviklingslande.
 Betegnelsen for Miljø- og Energiministeriet  

 ændres til Miljøministeriet.
Det hidtidige By- og Boligministerium nedlægges, og  

 de under dette ministerium hørende forretninger overføres til  

 Økonomi- og Erhvervsministeriet, dog således at sager vedrørende ligestilling overføres  

 til Socialministeriet, at sager vedrørende Kort- og Matrikelstyrelsen  

 overføres til Miljøministeriet, at sager vedrørende lov om leje, lov om midlertidig  

 regulering af boligforholdene og lov om leje af almene boliger samt sager  

 vedrørende individuel boligstøtte, undtagen  

 boligsparekontrakter, overføres til Socialministeriet samt at sager vedrørende Slots- og Ejendomsstyrelsen og  

 Statens Ejendomssalg A/S overføres til Finansministeriet.
 Indenrigsministeriet og Sundhedsministeriet  

 sammenlægges til et Indenrigs- og Sundhedsministerium.
 Sager vedrørende EU s budget overføres fra  

 Udenrigsministeriet til Finansministeriet.
 Sager vedrørende Danmarks Forvaltningshøjskole  

 overføres fra Finansministeriet til Undervisningsministeriet.
 Sager vedrørende inddrivelse af restancer, sager  

 vedrørende lønindeholdelse, jfr. lov om det fælles  

 lønindeholdelsesregister, sager vedrørende studiegæld i  

 henhold til lov om statsgaranterede studielån og lov om tilskud til  

 afvikling af studiegæld samt om eftergivelse af studiegæld  

 overføres fra Finansministeriet (Finansstyrelsen) til  

 Skatteministeriet.
 Sager vedrørende dansk og international regulering af  

 færdsel og færdselssikkerhed samt sager vedrørende  

 færdselsadfærd overføres fra Trafikministeriet til  

 Justitsministeriet.
 Den departementale ekspedition af sager vedrørende nordisk  

 samarbejde sker fortsat i Udenrigsministeriet under ledelse af ministeren for  

 nordisk samarbejde og på hans ansvar.
