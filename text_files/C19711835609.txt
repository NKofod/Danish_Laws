 Vestre landsrets 6. afdeling har 13. august 1971 afsagt 2 domme af  

 principiel betydning for fastsættelse af bøder ved overtrædelse af  

 kildeskattelovens § 74, stk. 1, nr. 2, om ikke rettidig betaling af A-skat.
Dommene betyder en stadfæstelse af kildeskattedirektoratets praksis,  

 hvorefter bøden beregnes som den dobbelte kassekreditrente = 2 pct. pr. måned  

 af de ikke rettidigt betalte beløb.
I præmisserne til de 2 domme er bl.a.  

 anført følgende:
»Kildeskattedirektoratet har oplyst, at direktoratet i sin  

 administration fastsætter bødernes størrelse ved at beregne den dobbelte  

 kassekreditrente (2 pct.) pr. måned af det skyldige beløb fra sidste  

 rettidige betalingsdag, indtil direktoratets opgørelse finder sted.
Denne  

 fremgangsmåde er med enkelte undtagelser også fulgt i de ca. 60 sager, der er  

 pådømt ved underretterne«.
I de 2 sager, der er pådømt ved Vestre landsret, førte den angivne  

 beregningsmåde til bøder på henholdsvis 7.000 kr. og 13.000 kr.
Vestre  

 landsret fastsatte bøderne i overensstemmelse hermed til henholdsvis 7.000  

 kr. og 13.000 kr.
