 I henhold til § 2 og §7a i lov om Den Grafiske Højskole, jf.  

 lovbekendtgørelse nr. 676 af 29. juli 1992, og § 2, stk. 7, og § 15, i lov om  

 åben uddannelse (erhvervsrettet voksenuddannelse m.v.), nr. 508 af 30. juni  

 1993, fastsættes:
Uddannelsernes formål og struktur § 1.  Ved Den Grafiske Højskole gennemføres følgende  

 uddannelser:
 Stk. 2.  Grafisk Arbejdslederuddannelse gennemføres  

 efter reglerne om åben uddannelse.
§ 2.  Uddannelsen i grafisk teknik og økonomi har til  

 formål at give de studerende erhvervskompetence på lederniveau i den grafiske  

 kommunikationsindustri.
Uddannelsen lægger vægt på, at de studerende lærer at  

 anvende og koordinere viden, forståelse og metoder fra de tekniske,  

 økonomiske, organisatoriske og andre fagområder til løsning af komplekse  

 opgaver med både kort og lang tidshorisont.
Uddannelsen er fremtidsorienteret  

 med hensyn til både grafisk teknik og alternative mediemuligheder for grafisk  

 kommunikation.
§ 3.  Uddannelsen i grafisk kommunikation har til  

 formål at kvalificere de studerende til planlægning og udformning af trykt  

 massekommunikation og andre grafiske medieformer.
Uddannelsen skal udvikle de  

 studerendes kundskaber, både kreative og analytiske evner og færdigheder i  

 grafisk formgivning, tilrettelægning for produktion og opfølgning ud fra  

 hensyntagen til funktion og æstetik samt økonomiske og tekniske muligheder.
 § 4.  Grafisk Arbejdslederuddannelse har til formål at  

 uddanne arbejdsledere og sagsbehandlere til den grafiske  

 kommunikationsindustri.
 § 5.  Uddannelserne i grafisk teknik og økonomi og  

 grafisk kommunikation har en varighed på 2 år og skal tilrettelægges således,  

 at den studerende kan fuldføre uddannelsen på 22 måneder.
Stk. 2.  Den anførte uddannelseslængde angiver det antal  

 årsværk, der skal lægges til grund ved planlægning af uddannelsen.
Et årsværk  

 er en fuldtidsstuderendes arbejde i et år.
 Stk. 3.  Undervisningen på Grafisk  

 Arbejdslederuddannelse gennemføres som deltidsundervisning og har en  

 varighed, der svarer til ialt 0,56 studenterårsværk.
Uddannelsernes indhold Uddannelsen i grafisk teknik og økonomi § 6.  Uddannelsen består af en basisblok, en  

 grafisk-teknologisk blok, en økonomisk blok og en organisatorisk blok.
 Stk. 2.  Omfanget af de enkelte blokke fastsættes i  

 studieordningen, således at omfanget af:
 § 7.  Basisblokken indeholder fag, der er  

 forudsætninger for arbejdet i de øvrige blokke, og som er af betydning for  

 behandling af almene praktiske problemstillinger.
 Stk. 2.  Blokkens fag kan f.eks. omfatte edb, kemi,  

 grafisk kommunikation og fremmedsprog.
§ 8.  Den grafisk-teknologiske bloks område er de  

 grafiske produktionsprocessers teknologi.
Undervisningen sigter på  

 planlægning og gennemførelse af grafisk produktion under ligelige hensyn til  

 funktion, økonomi og kvalitet.
 Stk. 2.  Blokkens centrale fag er pre-press, tryk og  

 færdiggørelse, materialekundskab, miljø og produktionstilrettelægning,  

 herunder grafisk tilrettelægning og faglig kalkulation.
 Stk. 3.  I blokken kan indgå yderligere fag, der f.eks.  

 er rettet mod specifikke grafiske produkter eller alternative grafiske  

 medieformer.
§ 9.  Den økonomiske bloks område er den grafiske  

 virksomheds økonomi.
Undervisningen sigter på oprettelse, vedligeholdelse og  

 anvendelse af økonomiske styringssystemer.
 Stk. 2.  Blokkens centrale fag er regnskabslære,  

 virksomhedsøkonomi og markedsføring.
 Stk. 3.  I blokken kan indgå yderligere fag, herunder  

 samfundsøkonomi.
 § 10.  Den organisatoriske bloks område er den  

 grafiske virksomheds generelle organisatoriske forhold.
 Stk. 2.  Blokkens centrale fag er arbejds- og  

 erhvervsret, ledelseslære og driftsorganisation, herunder produktionsstyring  

 og kvalitetsstyring.
 Stk. 3.  I blokken kan indgå udredningsarbejde, der i  

 skriftlig form sammenknytter problemstillinger inden for grafisk  

 kommunikation, teknologi, økonomi og organisation.
 Stk. 4.  I blokken kan indgå yderligere fag, herunder  

 anlægsplanlægning.
Uddannelsen i grafisk kommunikation § 11.  Uddannelsen består af en formblok, en  

 kommunikationsblok, en produktblok og en produktionsblok.
 Stk. 2.  Omfanget af de enkelte blokke fastsættes i  

 studieordningen, således at omfanget af:
 § 12.  Formblokkens område er kommunikation ved hjælp  

 af typografi, form, farve og illustrationer.
 Stk. 2.  Blokkens centrale fag er form og farve, skrift  

 og typografi, tegning, fotografering og informationsgrafik.
 Stk. 3.  I blokken kan indgå yderligere fag, herunder  

 stil- og kunsthistorie samt billedanalyse.
 § 13.  Kommunikationsblokken omfatter indføring i  

 massekommunikationens metoder og midler med henblik på de krav, som stilles  

 til det grafiske medie i en kommunikationsproces.
 Stk. 2.  Blokkens centrale fag er  

 kommunikationsplanlægning og markedsføring.
 Stk. 3.  I blokken kan indgå yderligere fag, herunder  

 tekstformulering.
 § 14.  Produktblokkens område er formgivning af det  

 grafiske produkt med henblik på dettes kommunikative opgave, dets udseende og  

 fremstilling.
 Stk. 2.  Blokkens centrale fag er avis- og  

 tidsskrifttypografi, bogtilrettelægning, emballageudformning, visuel  

 identitet samt blanketkonstruktion.
 Stk. 3.  I blokken kan indgå yderligere fag, herunder  

 udstilling.
 § 15.  Produktionsblokkens område er de principper,  

 metoder og praktiske færdigheder, der er en forudsætning for en grafisk  

 formgivers og tilrettelæggers arbejde.
 Stk. 2.  Blokkens centrale fag er billedbehandling,  

 trykteknik, materialekundskab, originalfremstilling, grafisk tilrettelægning,  

 kalkulation og økonomi.
Grafisk Arbejdslederuddannelse § 16.  Studerende optages af højskolen blandt de  

 ansøgere, der har gennemført en faglig grafisk grunduddannelse og/eller  

 opfylder et eventuelt krav om relevant erhvervserfaring, og som højskolen  

 skønner bedst uddannelsesegnede.
 § 17.  Uddannelsen består af følgende 6 fagområder:
 § 18.  Uddybende regler om fagenes indhold, vægt og  

 tidsmæssige placering på Grafisk Arbejdslederuddannelse fastsættes i  

 studieordningen.
Bedømmelse § 19.  Prøverne er enten interne eller eksterne.
Stk. 2.  Interne prøver bedømmes af eksaminator(erne) og  

 en eller flere censorer, der er beskikket af rektor.
Interne censorer kan  

 ikke udpeges blandt ansatte på højskolen.
 Stk. 3.  Eksterne prøver bedømmes af eksaminator(erne)  

 og en eller flere censorer, der er beskikket af Undervisningsministeriet.
 § 20.  Eksamen afholdes som individuelle skriftlige  

 eller mundtlige prøver eller som aflevering af et projekt.
 Stk. 2.  Ved aflevering af et projekt skal den enkelte  

 deltagers bidrag kunne konstateres, sådan at det sikres, at en individuel  

 bedømmelse finder sted.
 § 21.  Ved bedømmelse af prøver gives karakterer efter  

 de fælles bestemmelser om karaktergivning ved de højere  

 uddannelsesinstitutioner.
§ 22.  Senest ved udgangen af 2. semester efter  

 studiestart på uddannelserne, jf. § 1, nr. 1 og 2, skal den studerende  

 indstille sig til og bestå en prøve for at kunne fortsætte uddannelsen.
Til  

 denne prøve kan en studerende højst indstille sig tre gange, dog højst to  

 gange såfremt adgangen til ny prøve i august ikke benyttes, jf.  

 bekendtgørelse om en 1. års prøve.
Højskolen kan tillade indstilling en  

 tredie gang eventuelt en fjerde gang, hvis dette er begrundet i usædvanlige  

 forhold.
§ 23.  En studerende kan i øvrigt højst indstille sig  

 tre gange til samme prøve eller anden form for bedømmelse.
Højskolen kan  

 tillade en indstilling en fjerde gang, hvis dette er begrundet i usædvanlige  

 forhold.
 Stk. 2.  Tredie og fjerde gang en studerende indstiller  

 sig til en intern prøve, kan den studerende forlange, at der medvirker en  

 ministerielt beskikket censor.
 Stk. 3.  Beståede prøver kan ikke tages om.
 § 24.  Eksamen på uddannelsen i grafisk teknik og  

 økonomi omfatter 8 skriftlige eller mundtlige prøver i udvalgte fag.
Stk. 2.  Eksamensfagene udvælges af højskolen, så de er  

 repræsentative for uddannelsen.
Skriftlige prøver kan efter højskolens  

 bestemmelse erstattes af eller sammenlægges til større skriftlige arbejder.  

 Skriftlige og mundtlige prøver tæller enkelt, mens sammenlagte prøver tæller  

 med summen af de erstattede prøver.
 Stk. 3.  Prøverne aflægges normalt ved uddannelsens  

 slutning, dog kan højskolen i studieordningen fastsætte, at prøver i enkelte  

 fag afholdes umiddelbart efter, at undervisningen i faget er afsluttet.
 Stk. 4.  Der gives 1 karakter for hver prøve.
 Stk. 5.  For at bestå eksamen på uddannelsen i grafisk  

 teknik og økonomi kræves, at karaktergennemsnittet er mindst 6,0 uden  

 oprunding.
§ 25.  Eksamen på uddannelsen i grafisk kommunikation  

 har form af et projekt, der består af en kompleks grafisk  

 kommunikationsopgave.
Projektet omfatter en hovedopgave og 6 hertil knyttede  

 nærmere specificerede biopgaver inden for fag, som er repræsentative for  

 uddannelsen.
Projektet udarbejdes inden for 4 uger, hvorefter eksaminanderne  

 forelægger og argumenterer for deres projektløsning.
 Stk. 2.  Ved bedømmelse gives 1 karakter for hver af  

 opgaverne, idet hovedopgaven tæller dobbelt, medens hver af biopgaverne  

 tæller enkelt.
 Stk. 3.  For at bestå eksamen på uddannelsen i grafisk  

 kommunikation kræves, at karaktergennemsnittet er mindst 6,0 uden oprunding.
 § 26.  På Grafisk Arbejdslederuddannelse afholdes  

 prøver i de fagområder, de er nævnt i § 17.
 Stk. 2.  For at gennemføre Grafisk  

 Arbejdslederuddannelse kræves, at der ved hver af de seks prøver opnås mindst  

 karakteren 6.
§ 27.  Højskolen udsteder bevis for gennemført  

 uddannelse med angivelse af de aflagte prøver og de opnåede karakterer samt  

 den betegnelse, uddannelsen giver ret til.
Beviset skal indeholde en  

 beskrivelse af uddannelsen med en redegørelse for dens faglige sammensætning.
 Stk. 2.  Den, der har bestået eksamen fra uddannelsen i  

 grafisk teknik, og økonomi eller fra uddannelsen i grafisk kommunikation, har  

 ret til at anvende titlen »grafonom« efterfulgt af henholdsvis  

 betegnelsen GTØ eller GK.
 Stk. 3.  Studerende, der forlader uddannelsen uden at  

 bestå den afsluttende eksamen, har ret til at få attestation for beståede  

 prøver.
Andre bestemmelser § 28.  Højskolen fastsætter inden for bekendtgørelsens  

 rammer nærmere regler for uddannelserne i en studieordning.
 Stk. 2.  En studieordning skal indeholde:
 Stk. 3.  Højskolen kan dispensere fra de regler i  

 studieordningen, der alene er fastsat af højskolen.
 Stk. 4.  Inden studieordningen fastsættes og ved  

 væsentlige ændringer heri, tager højskolen kontakt til aftagerrepræsentanter,  

 herunder censorformanden.
 Stk. 5.  Studieordningen og ændringer af studieordningen  

 sendes til censorer og til Undervisningsministeriet til orientering.
 § 29.  Højskolen kan i hvert enkelt tilfælde eller ved  

 almindelige bestemmelser i studieordningen godkende, at dokumenterede prøver  

 efter denne bekendtgørelse, bestået ved en anden institution, ækvivalerer  

 tilsvarende prøver ved højskolen.
 Stk. 2.  Højskolen kan i hvert enkelt tilfælde eller ved  

 almindelige regler godkende, at gennemførte uddannelseselementer eller dele  

 heraf fra en dansk eller udenlandsk videregående uddannelsesinstitution  

 træder i stedet for uddannelseselementer eller dele heraf, der er omfattet af  

 denne bekendtgørelse.
 Stk. 3.  Afgørelser efter stk. 1 og 2 træffes på  

 grundlag af en faglig vurdering af ækvivalensen mellem de berørte  

 uddannelsesdele.
Stk. 4.  Bedømmelser af de i stk. 2 nævnte  

 uddannelseselementer kan overføres som Bestået eller som karakterer efter  

 13-skalaen.
Forudsætningen for overførsel med karakter efter 13-skalaen er,  

 at det pågældende uddannelseselement bedømmes efter denne skala ved begge  

 uddannelsesinstitutioner, ellers anvendes Bestået.
§ 30.  Undervisningsministeriet kan fravige  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Undervisningsministeriet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
§ 31.  Klager over højskolens afgørelser efter denne  

 bekendtgørelse indgives til højskolen senest 4 uger efter, at afgørelsen er  

 meddelt den pågældende.
Højskolens afgørelse kan, når klagen vedrører retlige  

 spørgsmål, indbringes for Undervisningsministeriet.
 Stk. 2.  Klager over eksamen behandles efter  

 bekendtgørelse om behandling af eksamensklager ved visse videregående  

 uddannelsesinstitutioner.
 Ikrafttræden m.v.
 § 32.  Bekendtgørelsen træder i kraft 1. september  

 1994.
 Stk. 2.  Bekendtgørelse nr. 555 af 21. august 1987 om  

 uddannelserne ved Den Grafiske Højskole ophæves.
 Stk. 3.  Højskolen fastsætter nærmere regler for  

 studerende, der er påbegyndt en uddannelse efter de hidtidige regler og  

 afgør, hvornår der sidste gang afholdes prøver efter de hidtidige regler.
