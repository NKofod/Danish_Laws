Bekendtgørelse om ændring af bekendtgørelse om bidrag til Garantifonden for skadesforsikringsselskaber § 1 I bekendtgørelse nr. 447 af 8. juni 2005 om bidrag til Garantifonden for skadesforsikringsselskaber foretages følgende ændringer:
 1. Indledningen affattes således:
»I medfør af § 3, stk. 6, og § 4 a, stk. 5, i lov om en garantifond for skadesforsikringsselskaber, jf. lovbekendtgørelse nr. 419 af 1. maj 2007, som ændret ved lov nr. 664 af 8. juni 2017, fastsættes:« 2. I § 1, nr. 1, udgår »og«.
 3. I § 1, nr. 2, ændres ».« til: », og«.
 4. I § 1 indsættes som nr. 3:
»3) direkte tegnende skadesforsikringsselskaber med hjemsted i andre lande inden for Den Europæiske Union eller lande, som Unionen har indgået aftale med på det finansielle område, som via filial eller grænseoverskridende tjenesteydelsesvirksomhed tegner forbrugerforsikringer i Danmark, og som har tilsluttet sig Fonden i medfør af § 2 a i lov om en garantifond for skadesforsikringsselskaber.« 5. I § 2, stk. 1, indsættes efter »Fonden«: »i medfør af § 3, stk. 3, i lov om en garantifond for skadesforsikringsselskaber«.
 6. I § 2, stk. 2, ændres »§ 1« til: » § 1, nr. 1 og 2,« og efter »forsikringsvirksomhed« indsættes: », eller når et selskab nævnt i § 1, nr. 3, har tilsluttet sig Fonden«.
 7. § 2, stk. 3, affattes således:
»Stk. 3. Bidragspligten ophører ved udgangen af det regnskabsår, hvor et selskab eller en filial nævnt i § 1, nr. 1 eller 2, er ophørt med at drive virksomhed, eller når et selskab nævnt i § 1, nr. 3, udtræder af Fonden eller bliver udelukket herfra.
Uanset 1. pkt. ophører bidragspligten ved udgangen af det regnskabsår, hvor Fondens formue er på 300 mio. kr.« 8. I § 2, stk. 4, indsættes efter »tilladelse«: »eller har tilsluttet sig Fonden«.
 9. Efter § 2 indsættes før overskriften:
»§ 2 a.
Udover pligten i § 2 har de selskaber og filialer, der er nævnt i § 1, pligt til at betale et engangsbidrag til Fonden i medfør af § 4 a i lov om en garantifond for skadesforsikringsselskaber.
Selskaber og filialer, der er nævnt i § 1, nr. 1 og 2, skal betale engangsbidraget til Fonden senest 4 uger efter, at selskabet eller filialen har fået tilladelse til at drive forsikringsvirksomhed.« 10. I § 3, stk. 1, indsættes som nye numre:
 »5) Ejerskifteforsikringer.
 6) Sælgeransvarsforsikringer.
7) Byggeskadesforsikringer.« 11. I § 3 indsættes som stk. 6:
»Stk. 6. Stk. 1-5 finder ikke anvendelse på det bidrag, der skal betales til Fonden i medfør af § 4 a i lov om en garantifond for skadesforsikringsselskaber.« 12. Efter § 3 indsættes:
»§ 3 a.
De selskaber og filialer, der er nævnt i § 1, betaler et engangsbidrag til Fonden i medfør af § 4 a i lov om en garantifond for skadesforsikringsselskaber på grundlag af de forsikringer, der er nævnt i § 3, stk. 1, nr. 1-7.
Stk. 2. Selskabet eller filialen kan opkræve bidraget fastsat i stk. 1 hos forsikringstagerne i overensstemmelse med vilkårerne i policen i øvrigt.« 13. I § 4 indsættes efter »Fonden«: »i medfør af § 3, stk. 3, i lov om en garantifond for skadesforsikringsselskaber«.
 14. § 5, stk. 2 og 3, ophæves.
§ 2 Bekendtgørelsen træder i kraft 1. juli 2017.
