Landsskatteretskendelse vedr. revisorudgifter i forbindelse  

 med kapitaludvidelse i et moderselskab Der klages over, at der ikke er godkendt fradrag efter  

 ligningslovens § 8 J for revisoromkostninger i forbindelse med en  

 kapitaludvidelse.
Landsskatterettens  

 afgørelse Ikke godkendt fradrag for revisoromkostninger 1.410.000 kr.
Landsskatteretten nedsætter den påklagede ansættelse til 0 kr.
Sagens  

 oplysninger Selskabet er moderselskab i A-koncernen.
Koncernen har to  

 hovedforretningsområder: Transport/Logistik og passagerskibsfart.
Selskabet  

 havde for indkomståret 1999 en nettoomsætning på 4.365.628 kr.
 Den 18. maj 1999 indgik selskabet aftale om køb af  

 aktiekapitalen i B A/S.
I november 1999 blev selskabets aktiekapital forhøjet med nom.  

 300 mio. kr. ved en aktieemission, som gav et nettoprovenu på 820 mio. kr.  

 Selskabet afholdt i forbindelse hermed revisorudgifter på 1.410.000 kr.
Der  

 er  

 fremlagt faktura af 10. november 1999 fra revisionsfirmaet C på 285.000 kr.  

 vedrørende Aconto for vores arbejde i forbindelse med  

 aktieemission, samt  

 faktura af 23. december 1999 fra revisionsfirmaet D på 1.125.000 kr.  

 vedrørende Honorar for afgivelse af  

 revisionserklæring vedrørende børsmission, herunder gennemgang af prospekt,  

 udarbejdelse af comfort letters og intern second partner review.
 Følgende fremgår af prospekt vedrørende Forretningsemission  

 1999, s. 17:
 Den 18 maj 1999 indgik A A/S en aftale med E A/S om at overtage  

 samtlige aktier i B A/S.
A/S har indgået en aftale om finansiering af købesummen med et  

 bankkonsortium bestående af F Aktieselskab og G A/S.
Finansieringsaftalen  

 omfatter en bridgefinansiering på i alt DKK 2.650 mio.  .
Nettoprovenuet fra kapitalforhøjelsen, som forventes at udgøre  

 DKK 822 mio., vil blive anvendt til delvis indfrielse af  

 bridgefinansieringen,  

 som blev etableret i forbindelse med købet. Den 18. maj 1999 indgik selskabet låneaftale med F Aktieselskab,  

 H og I.
Følgende fremgår af låneaftalens pkt. 1.3:
Parterne vil senere indgå låneaftale vedrørende refinansiering  

 af lånet ydet i henhold til denne aftale. Af låneaftalens pkt. 5.3, litra c fremgår:
 at Långiverne har modtaget og godkendt et tilsagn fra J A/S om,  

 at J A/S forpligter sig til:
(i) på en ekstraordinær generalforsamling i Låntager at stemme  

 for, at en aktieemission med en provenu på DKK 800 mio. gennemføres inden den  

 1. december 1999 og at J A/S enten tegner sin forholdsmæssige andel af den  

 nye  

 kapital eller accepterer at lade sin nuværende aktiebesiddelse reducere til  

 under 50 % og (ii) såfremt J A/S´s salg af selskabets aktier i K A/S  

 gennemføres, og såfremt aktieemissionen nævnt ovenfor under (i) ikke  

 gennemføres, at tilføre Låntager yderligere ansvarligt kapital på minimum DKK  

 400 mio. ved en rettet emission. Selskabets hovedaktionær J A/S har ved brev af 18. maj 1999 til  

 F Aktieselskab og L anført følgende:
Vedr.: A A/S´  

 køb af B A/S J A/S bekræfter herved, at vi er bekendt med  

 finansieringstilbudet fra Dem dateret 18. maj 1999  . samt de af bankerne  

 stillede betingelser herfor I denne forbindelse skal vi bekræfte over for Dem, at dersom  

 betingelserne for finansieringen opfyldes og finansieringen etableres,  

 forpligter J A/S sig herved til at stemme for, at en aktieemission med et  

 provenu minimum DKK 800 mio. gennemføres inden 01.12.1999 samt, at  

 J A/S enten vil tegne sin forholdsmæssige  

 andel af den nye kapital eller acceptere at lade sin nuværende  

 aktiebesiddelse  

 reducere til under 50 %.
Vi skal videre bekræfte, at J A/S, dersom salget af selskabets  

 aktier i N gennemføres, forpligter sig til at tilføre A yderligere ansvarlig  

 kapital på minimum DKK 400 mio. ved en rettet mission, hvis en  

 markedsemission  

 ikke kan gennemføres, ligeledes forudsat at betingelserne for finansieringen  

 opfyldes, og finansieringen er etableret. Af fondsbørsmeddelelse af 19. maj 1999 fra selskabet fremgår  

 følgende:
A A/S har indgået aftale med E A/S om køb af alle aktier i B  

 A/S . Finansieringen af købet vil delvist blive gennemført ved en senere  

 aktie-emission i A A/S. Told  

 og Skattestyrelsens afgørelse Revisorudgifter på 1.410.000 kr. afholdt i forbindelse med  

 kapitalforhøjelsen godkendes ikke fradraget ved selskabets indkomstopgørelse.
Det fremgår af prospektet vedrørende  

 Fortegningsretsemission  

 1999, at  

 provenuet fra den gennemførte aktieemission er anvendt til at finansiere  

 købet  

 af B A/S.
Ifølge låneaftalen var det en betingelse fra långiver, at A A/S  

 gennemførte en aktieemission, enten ved en markedsemission eller ved en  

 rettet  

 emission.
At der er tale om en efterfølgende refinansiering, da  

 aktieemissionen  

 først er gennemført i november 1999, mens aktiekøbet blev foretaget den 18.  

 maj  

 1999, tillægges ikke nogen vægt, da den oprindelige finansiering var betinget  

 af aktieemissionen, hvorfor transaktionerne må anses som et samlet hele.
Den  

 anførte finansiering af aktiekøbet havde ikke kunnet gennemføres uden  

 aktieemissionen, og omvendt var aktieemissionen ikke gennemført, hvis ikke A  

 A/S havde købt aktierne.
Der er således en nær sammenhæng mellem aktiekøbet  

 og  

 aktieemissionen.
Fradragsret for omkostningerne til revisorerklæringerne  

 vedrørende emissionen efter ligningslovens § 8 J, stk. 1, forudsætter, at  

 omkostningerne kan anses for afholdt i forbindelse med etablering af en  

 erhvervsvirksomhed eller udvidelse af en bestående erhvervsvirksomhed.
Dette  

 er  

 ikke tilfældet, da omkostningerne vedrører refinansiering af aktiekøbet, der  

 var forudsat ved den oprindelige finansiering.
 De afholdte omkostninger kan således ikke fradrages i den  

 skattepligtige indkomst, men må anses for et tillæg til anskaffelsessummen  

 for  

 aktierne i B A/S, jf. ligningslovens § 8 J, stk. 3.
Klagerens  

 påstand og argumenter Selskabets repræsentant har fremsat principal påstand om, at de  

 omhandlede revisorudgifter på 1.410.000 kr. godkendes fradraget ved  

 selskabets  

 skattepligtige indkomst efter ligningslovens § 8 J, stk. 1. Selskabets  

 repræsentant har fremsat subsidiær påstand om, at Told- og Skattestyrelsens  

 afgørelse af 30. juni 2003 er ugyldig.
Til støtte for den principale påstand er det bl.a. anført, at  

 det i punkt 14.10 i cirkulære nr. 72 af 17. april 1996 til ligningslovens § 8  

 J  

 anføres, at begreberne etablering og udvidelse skal fortolkes bredt.  

 Det anføres videre, at § 8 J bl.a. giver  

 mulighed for fradrag for advokat- og revisoromkostninger, der er afholdt i  

 forbindelse med en udvidelse af selskabskapitalen.
For så vidt angår § 8 J,  

 stk. 3 anføres det i cirkulæret, at bestemmelsen ikke ændrer hidtidig praksis  

 for, hvilke udgifter der kan anses for et tillæg til købesummen.
Det fremgår direkte af cirkulærets ordlyd, at ligningslovens § 8  

 J omfatter advokat- og revisoromkostninger, der er afholdt i forbindelse med  

 en  

 udvidelse af selskabskapitalen.
I cirkulæret stilles ingen yderligere  

 betingelser ej heller for, hvad provenuet fra en sådan udvidelse skal  

 benyttes  

 til.
I strid med cirkulæret opstiller Told- og Skattestyrelsen således et  

 særligt krav til, hvad provenuet kan benyttes til, såfremt der skal opnås  

 fradrag efter ligningslovens § 8 J.
 Der kan imidlertid hverken findes støtte i lovens forarbejder, i  

 cirkulærets tekst eller i offentliggjorte eller ikke-offentliggjorte  

 afgørelser  

 for et sådant synspunkt.  

 Told- og  

 Skattestyrelsen kan ydermere ikke fremlægge dokumentation for, at der inden  

 vedtagelsen af § 8 J eksisterede praksis for, at udgifter afholdt i  

 forbindelse med en kapitaludvidelse skulle  

 tillægges det aktiv, som blev købt i forbindelse med kapitaludvidelsen.
 Told- og Skattestyrelsen fortolker således bestemmelsen  

 indskrænkende, hvilket er i modstrid med cirkulæres punkt 14.10. Som påpeget  

 anføres i cirkulæret, at Begreberne etablering og udvidelse skal  

 fortolkes  

 bredt.
Som yderligere anført i cirkulærets punkt 14.10, næstsidste  

 afsnit ændrer bestemmelsen ikke på den hidtidige praksis for, hvornår en  

 udgift  

 skal tillægges en købesum.
En undersøgelse af praksis fra før vedtagelsen af  

 ligningslovens § 8 J viser, at der heller ikke før vedtagelsen eksisterede  

 offentliggjorte afgørelser, der eventuelt kunne støtte Told- og  

 Skattestyrelsens synspunkt.
Told- og Skattestyrelsen henviser alene til Landsskatterettens  

 afgørelse offentliggjort i TfS 2001, 93. Afgørelsen omhandler et dansk  

 selskab,  

 der erhvervede et amerikansk selskab ved en aktieombytning, således at det  

 danske selskab som betaling udstedte nye aktier ved en kapitaludvidelse.  

 Landsskatteretten tager i denne afgørelse imidlertid alene stilling til  

 advokatomkostninger afholdt direkte til aktiekøbet.
Advokatomkostningerne var  

 ikke afholdt i forbindelse med en emission.
Da Landsskatteretten i afgørelsen  

 således ikke tager stilling til omkostninger ved en aktieemission, er denne  

 afgørelse irrelevant.
Nærværende sag indeholder således to selvstændige  

 transaktioner, dels en kapitaludvidelse, dels et aktiekøb.
Klageren er enig i, at gældende regler tilsiger, at revisor-  

 eller advokatomkostninger afholdt direkte i forbindelse med aktiekøb skal  

 tillægges aktiernes anskaffelsessum.
Klageren er derimod ikke enig i, at  

 revisor- og advokatomkostninger afholdt i forbindelse med en senere  

 aktieemission skal tillægges aktiernes anskaffelsessum.
Til støtte for den subsidiære påstand er det anført, at Told- og  

 Skattestyrelsen ikke kan finde støtte for sit synspunkt i gældende praksis.  

 Told- og Skattestyrelsens afgørelse er derfor i strid med det såkaldte  

 legalitetskrav, og afgørelsen er dermed ugyldig.
Legalitetskravet er senest  

 indskærpet i TSS-meddelelse af 9. januar 1998. Konklusionen heri er, at  

 Højesteret i en række domme har indskærpet kravet om klar hjemmel i  

 lovgivningen, og er der tvivl om hjemmelgrundlaget, er dette ubetinget  

 myndighedernes problem.
Det indskærpes derfor i meddelelsen, at der ikke kan  

 fortolkes i skærpende retning udover, hvad lovens tekst  og eventuelt  

 klare  

 lovmotiver  berettiger til.
Ydermere anføres, at usikkerheden om  

 rækkevidden  

 af en hjemmel trækker i retning af en udvidende fortolkning, hvor dette er  

 til  

 gunst for skatteyderen.
Landsskatterettens  

 bemærkninger og begrundelse Udgifter til advokat og revisor, der er afholdt i forbindelse  

 med etablering af en erhvervsvirksomhed eller udvidelse af en bestående  

 erhvervsvirksomhed, kan fradrages efter bestemmelsen i ligningslovens § 8 J,  

 stk. 1.
Efter det foreliggende, særligt den fremlagte låneaftale af 18.  

 maj 1999, brev af 18. maj 1999  

 fra  

 selskabets hovedaktionær samt fondsbørsmeddelelse af 19. maj 1999, må  

 kapitaludvidelsen i november 1999 alene anses for foretaget med henblik på  

 det  

 i maj 1999 foretagne køb af aktiekapitalen i  

 B A/S.
De omhandlede revisorudgifter på i alt 1.410.000 kr. må derfor  

 henføres til købet af aktiekapitalen i  

 B  

 A/S.
Ved dom af 23. juni 2004 i sagen M ApS mod Skatteministeriet har  

 Højesteret vedrørende anvendelsen af ligningslovens § 8 J udtalt følgende:  

 Ifølge aktieselskabslovens § 1, stk. 1, og anpartsselskabslovens § 1,  

 stk. 1,  

 skal aktie- og anpartsselskaber være erhvervsdrivende, og det er i  

 selskabsretten anerkendt, at kravet herom er opfyldt også for så vidt angår  

 selskaber, hvis virksomhed alene består i at besidde aktier eller anparter i  

 et  

 eller flere datterselskaber.
Udgangspunktet må på denne baggrund være, at  

 sådanne moderselskaber også anses for erhvervsdrivende ved anvendelsen af de  

 skatteretlige regler. Henset til Højesterets dom af 23. juni 2004 må selskabets  

 erhvervelse af aktiekapitalen i B A/S anses for en udvidelse af selskabets  

 bestående erhvervsvirksomhed efter ligningslovens § 8 J, stk. 1.
 De omhandlede revisorudgifter på 1.410.000 kr. godkendes derfor  

 fradraget ved selskabets indkomstopgørelse for indkomståret 1999 efter  

 ligningslovens § 8 J, stk. 1.
