Nr BTL 19 Betænkning over Forslag til lov om ophævelse af visse love under  

 Landbrugsministeriet og ændring af lov om frikommuner (Afbureaukratisering)  

  

 Nr L 19 1989-90, 1. samling Afgivet af Landbrugs- og Fiskeriudvalget Afgivet: 19891206 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse uændret.
 Et mindretal (Socialdemokratiets og Socialistisk Folkepartis medlemmer af  

 udvalget) vil ved lovforslagets 2. behandling redegøre for sin stilling til  

 dette.
 Mindretallet skal samtidig anmode om, at lovforslaget efter 2. behandling  

 sendes til fornyet udvalgsbehandling.
Ændringsforslag Til § 2 Af et mindretal (S og SF):
 1) I den under nr. 1 foreslåede affattelse af § 23, stk. 1,  

 i lov om frikommuner ændres ordene »en frikommune« til: »en  

 kommune«.
Bemærkninger Til nr. 1 Ændringsforslaget skal ses i lyset af et ønske hos forslagsstillerne om at  

 udvide det kommunale selvstyre, sådan at kommuner, der ikke har status som  

 frikommuner, ikke på forhånd er afskåret fra selv at bekæmpe mosegrise.
Collet (KF) fmd.
Rønholt (KF) Eva Møller (KF) Svend Heiselberg (V)  

 Sønderby (V) Ernst B.
Schmidt (FP) Larsen-Ledet (RV) Mimi Jakobsen (CD)  

 Lysholm Christensen (KRF) Svend Andersen (S) nfmd.
Erling Christensen  

 (S) Arne Jensen (S) Henning Nielsen (S) Bjørn Westh (S) Gade (SF) Birthe  

 Hansen (SF) Inger Harms (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har i den forbindelse haft landbrugsministeren i samråd.
 I samrådet har landbrugsministeren tilkendegivet at ville stille  

 ændringsforslag af teknisk karakter uden for tillægsbetænkningen.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
