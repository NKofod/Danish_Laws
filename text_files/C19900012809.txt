§ 1.  På forslag til lov om tillægsbevilling for  

 finansåret 1990 gennemføres en begrænsning på 0,5 pct. af de budgetteringsrammebelagte udgifter, inklusive statsvirksomhedernes bruttoudgifter.
Begrænsningen vedrører alle ministerier, institutioner og statsvirksomheder.
Forsvaret undtages dog indtil videre.
Generelt undtages endvidere driftsudgifter på standardkonto 30-38, dvs. forrentning, afskrivning, interne overførsler m.v.
 Finansministeriet kan tillade, at der i stedet gennemføres tilsvarende  

 besparelser på anden måde.
Begrænsningen omfatter ikke udgifter i henhold til aktstykker eller andre  

 dispositioner godkendt i finansårets løb.
Adgangen til afholdelse af udgifter  

 bevilget i tidligere finansår, som kan overføres til 1990 som genbevilling  

 eller forbrug af opsparede midler, omfattes ikke af begrænsningen.
 § 2.  De udgiftsbevillinger, der spares som følge af  

 dette cirkulære, kan ikke søges opsparet eller genbevilget til forbrug i et  

 senere finansår.
De sparede beløb opføres på tillægsbevillingsforslaget for 1990 som  

 mindreforbrug.
I TB-oversigterne kategoriseres de under »Andre  

 bevillingsforslag« og med følgende tekst:  

 »Dispositionsbegrænsning«.
 For statsvirksomheder gennemføres begrænsningen i form af en tilsvarende  

 forbedring af nettotallet.
