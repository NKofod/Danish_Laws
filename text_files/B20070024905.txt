Bekendtgørelse  

 om ændring af bekendtgørelse om statsgaranti og ydelsestilskud ved lån til  

 yngre jordbrugere § 1 I bekendtgørelse nr. 820 af 20. oktober 1995 om  

 statsgaranti og ydelsestilskud ved lån til yngre jordbrugere, som ændret ved  

 bekendtgørelse nr. 1144 af 21. december 1999, bekendtgørelse nr. 605 af 26.  

 juni 2000, bekendtgørelse nr. 1106 af 20. december 2001, bekendtgørelse nr.  

 1111 af 13. december 2002 og bekendtgørelse nr. 237 af 31. marts 2004,  

 foretages følgende ændringer:
 1.  

  

 Bilaget  

 affattes som bilag 1 til denne bekendtgørelse.
§ 2 Bekendtgørelsen træder i kraft den 1. april 2007.
Ministeriet for Fødevarer, Landbrug og  

 Fiskeri, den 15. marts 2007 Hans Christian Schmidt /Søren Sørensen Bilag 1 »Aftale Ministeriet for Fødevarer, Landbrug og Fiskeri har den 15.  

 december 2006 indgået aftale med DLR Kredit A/S, Nykredit A/S,  

 Nordea  

 Kredit Realkreditaktieselskab og Realkredit Danmark  

 A/S med følgende indhold:
 § 1.  

  

 Realkreditinstituttet  

 forpligter sig til mod statsgaranti at yde  

 suppleringslån  

 og  

 konverteringslån  

 efter lov om statsgaranti og  

 ydelsestilskud ved lån til yngre jordbrugere.
§ 2.  

  

 Administrationsbidraget  

 for  

 suppleringslån, som er ansøgt efter den 31.  

 december 2002, men inden den 15. april 2004, udgør maksimalt 0,38 pct. p.a.  

 af  

 lånets obligationshovedstol.
Administrationsbidraget for  

 suppleringslån,  

 som er ansøgt efter den 31. december 2001, men inden den 1. januar 2003,  

 udgør  

 maksimalt 0,35 pct. p.a. af lånets obligationshovedstol.  

 Administrationsbidraget for  

 suppleringslån, som er  

 ansøgt inden den 1. januar 2002, udgør maksimalt 0,27 pct. p.a. af lånets  

 obligationshovedstol.
Stk. 2.  

  

 Administrationsbidraget for  

 suppleringslån, som er ansøgt den 15. april 2004 og senere,  

 kan enten udgøre maksimalt 0,38 pct. p.a. af lånets obligationshovedstol  

 eller  

 fastsættes til en bidragssats, der ikke må overstige et vejet gennemsnit af  

 realkreditinstituttets satser på øvrige lån til den pågældende kunde.
Såfremt  

 der ydes ydelsestilskud til  

 suppleringslånet, må  

 bidragssatsen dog maksimalt udgøre 0,38 pct. af lånets obligationshovedstol.
 Stk. 3.  

  

 Administrationsbidraget for  

 konverteringslån, som er ansøgt inden den 15. april 2004,  

 må maksimalt udgøre bidragssatsen på det lån, der konverteres.
 Stk. 4.  

  

 Administrationsbidraget for  

 konverteringslån, som er ansøgt den 15. april 2004 og  

 senere, kan enten maksimalt udgøre bidragssatsen på det lån, der konverteres,  

 eller fastsættes til en bidragssats, der ikke må overstige et vejet  

 gennemsnit  

 af realkreditinstituttets satser på øvrige lån til den pågældende kunde.  

 Såfremt der ydes ydelsestilskud til  

 konverteringslånet,  

 må bidragssatsen dog maksimalt udgøre bidragssatsen på det lån, der  

 konverteres.
 § 3.  

  

 Realkreditinstituttet  

 kan opkræve gebyrer svarende til, hvad der gælder for realkreditinstituttets  

 øvrige lån.
 § 4.  

  

 Lån for  

 hvilke der er ydet statsgaranti, forfalder i henhold til gældende  

 bestemmelser  

 i lov og bekendtgørelse samt almindelige pantebrevsvilkår, men kan derudover  

 ikke opsiges af kreditor.
§ 5.  

  

 Aftaleparterne indgår en administrationsaftale om lån, tilbagerykning,  

 relaksation, konvertering af lån etc., indløsning og administration af  

 nødlidende  

 panter, dækning af tab omfattet af statsgarantien m.v.
Administrationsaftalen  

 vil være en integreret del af nærværende aftale.
§ 6.  

  

 Aftalen  

 løber indtil videre.
Aftalen kan opsiges af hver af parterne med 6 måneders  

 varsel.
