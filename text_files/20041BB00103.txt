Fremsat den 17. december 2004 af Svend Auken (S),  

 Henning Gjellerod (S),  

 Torben Hansen (S),  

  

 Claus Larsen-Jensen  (S), Erik Mortensen (S),  

 Arne Toft (S) og Jan Trøjborg (S) Forslag til folketingsbeslutning om en  

 langsigtet strategi for udbygning af den vedvarende energi og et  

  

 ansvarligt dansk bidrag til løsning af de globale klimaproblemer Folketinget opfordrer  

 regeringen til at udarbejde og iværksætte en strategi for dansk energi- og  

 klimapolitik frem mod 2015 med følgende elementer:
1)  

 	  

 Danmark skal øge kapaciteten i ny vindmølleenergi til havs med 3.000  

 MW ud over de 400 MW, der allerede er besluttet i de kommende år.
Der skal i  

 samme forbindelse udarbejdes en ny langsigtet plan for udbygningen af  

 havvindmøller.
 2)  

 	  

 Danmark skal nå op på at dække 40 pct. af sit elektricitetsforbrug  

 med vedvarende energi.
 3)  

 	  

 Danmark skal leve op til ånden i Kyotoaftalen ved at indfri 75  

 pct. af landets reduktionsforpligtelser ved nationale foranstaltninger.
4)  

 	  

 Danmark skal bruge 5 mia. kr. af de voksende forskningsbudgetter til  

 at understøtte erhvervslivets forskning og produktudvikling, ny teknologi  

 inden  

 for vind- og solenergi, biogas, biomasse, bølgeenergi, brintenergi og  

 brændselsceller og nye materialer.
Der skal særlig satses på at udvikle og  

 formidle løsninger, der imødekommer udviklingslandenes behov.
 5)  

 	  

 Danmark skal i EU arbejde aktivt for, at EUs forskning, udvikling  

 og investeringer i vedvarende energikilder øges markant i de kommende år, så  

 EUs energiforsyningssikkerhed øges, miljøet forbedres, og  

 Lissabonprocessens  

 målsætninger om at kombinere ny teknologi og økonomisk vækst med  

 bæredygtighed  

 og øget beskæftigelse fremmes.
Bemærkninger til  

 forslaget Almindelige  

 bemærkninger Baggrund  

 for beslutningsforslaget Dansk energi- og  

 klimapolitik står over for afgørende valg i den nærmeste fremtid.  

 På det  

 nordiske elmarked kan der ventes kapacitetsmangel og stigende priser.
Man må  

 desuden vente stadigt strammere krav til reduktion af forureningen med  

 drivhusgasser.
Samtidig udtømmes olieressourcerne i Nordsøen gradvis.
Dermed  

 vil Danmark med tiden igen blive afhængig af energiforsyninger fra udlandet  

   

 ganske som under de økonomiske kriser i halvfjerdserne.
For EU gør samme  

 problemstilling  

 sig gældende.
Og som klart påpeget af Europa-Kommissionen er dette på længere  

 sigt et væsentligt problem, både økonomisk, miljøpolitisk og  

 sikkerhedspolitisk.
Også på globalt plan er der udsigt til svindende forekomster af  

 fossile brændsler og deraf følgende prisstigninger, som udviklingen de  

 seneste  

 måneder allerede har givet et varsel om.
Det kan få drastiske konsekvenser  

 for  

 den globale økonomi og befolkningerne ikke mindst i verdens fattigste lande.
 Endelig er de menneskeskabte klimaforandringer  og deres  

 potentielle miljømæssige, menneskelige og økonomiske skadevirkninger   

 efterhånden så veldokumenterede, at ingen længere seriøst kan argumentere  

 for,  

 at verdenssamfundet ikke skal forholde sig aktivt.
Tilsammen peger alle disse faktorer i retning af et massivt  

 behov for omstilling.
Man kan naturligvis ikke udelukke, at olien varer ved  

 længere  

 end forudset.
Og modstanderne af en ansvarlig global klimaindsats kan  

 muligvis  

 forhale processen mod mere vidtrækkende reduktionskrav yderligere.
Men alt  

 tyder på, at forandringerne kommer under alle omstændigheder før eller senere  

   

 i den ene eller den anden form.
Og når det sker, vil de mest velforberedte  

 lande komme til at høste store økonomiske fordele, mens de, der tænker  

 kortsigtet, løber en risiko for at pådrage sig store omkostninger.
Derfor har Danmark brug for en langsigtet og visionær energi- og  

 klimapolitik både af hensyn til økonomi, beskæftigelse, miljø og  

 forsyningssikkerhed.
Det er på høje tid, at vi erkender mulighederne for at  

 skabe en positiv sammenhæng mellem disse hensyn.
Fremadrettede  

 energipolitiske  

 initiativer er ikke udtryk for idealistisk luksus, men derimod et helt  

 centralt  

 instrument til overvindelse og forebyggelse af økonomiske kriser.
En væsentlig del af forklaringen på Danmarks nuværende overskud  

 på statsbudgettet og betalingsbalancen skyldes en fremsynet energipolitik.  

 Den  

 tidlige danske satsning på vindkraft har skabt overvældende resultater.
I dag  

 er hver anden vindmølle i verden bygget med dansk teknologi.
De danske  

 producenter omsætter for ca. 20 mia. kr. årligt og beskæftiger ca. 20.000  

 mennesker  

 i Danmark. 90 pct. af omsætningen går til eksport og er i dag et langt større  

 økonomisk aktiv for Danmark end baconeksporten, som tidligere var vores  

 udenrigsøkonomiske flagskib.
 Hertil kommer den åbenbare fordel, der er knyttet til at have  

 sin »egen« energiforsyning til stabile priser baseret på hjemlige  

 energikilder.  

 I takt med at olien og gassen i Nordsøen slipper op, giver det god mening at  

 indfase  

 stadigt større mængder af VE-strøm.
Også for fremtiden vil der kunne skabes mange tusind  

 arbejdspladser, hvis vi udnytter Danmarks unikke forudsætninger for at  

 bidrage  

 til løsningen af et globalt nøgleproblem.
De erhvervspolitiske perspektiver  

 ved  

 en progressiv klimapolitik handler ikke bare om vindmøller.
Også store danske  

 virksomheder som eksempelvis Danfoss, Rockwool og Velux ville vinde ved en  

 politik, der gør reelt op med klimaproblemerne.  

 Og der er klare muligheder for at gentage »vindmølleeventyret« med andre  

 endnu umodne VE-teknologier som bølgekraft, solenergi, bioetanol, metanol og  

 biogas samt omstilling til anvendelse af mere energieffektive  

 brintteknologier.
For øjeblikket udnyttes  

 disse muligheder desværre slet ikke i fornødent omfang.
Gennem nærmest  

 uafbrudte forhandlinger over et 2-årigt forløb er det lykkedes  

 Socialdemokratiet,  

 Socialistisk Folkeparti, Det Radikale Venstre og Kristendemokraterne at  

 bremse  

 de mest skadelige konsekvenser af regeringens energipolitik.
På visse punkter  

 kunne skaderne fra regeringens første år ligefrem repareres.
Men der er brug  

 for en langt mere ambitiøs satsning.
Økonomi Beslutningsforslagets målsætninger for udbygning af den  

 vedvarende energi bør realiseres med initiativer, som finansieres på  

 markedsøkonomiske vilkår efter den fremgangsmåde, som nu bliver anvendt til  

 bygning  

 af to nye havvindmølleparker i medfør af den politiske aftale af 29. marts  

 2004.
Efter denne fremgangsmåde sikres grundlaget for etablering af  

 nye havvindmølleparker  

 ved gennemførelse af »udbud  

 efter forhandling«.
Det betyder, at der i første omgang sker en  

 prækvalifikation  

 af interesserede investorer, inden der i anden omgang afgives bud.
Derefter  

 indgås aftale med den tilbudsgiver, der afgiver det billigste bud på den  

 enkelte kontrakt.
Som fastslået i aftalen af 29. marts 2004, indhentes der  

 bud  

 med udgangspunkt, i at netudbygningsomkostningerne afholdes af den nye  

 statslige system- og transmissionsvirksomhed Energinet Danmark.
Der skabes  

 adgang til forsøg og forskning i alle havvindmølleparker.
Der fastsættes ikke  

 noget afregningsloft, og der gives adgang til realkreditfinansiering.
Den foreslåede udbygning vil således  

 ikke belaste de offentlige finanser.
For elforbrugerne er der udsigt til  

 stærkt  

 begrænsede omkostninger på kort sigt  og en økonomisk gevinst på  

 længere sigt.  

 Samfundsøkonomisk er der udsigt til betydelige gevinster med en yderligere  

 udbygning af den vedvarende energi, som det er konstateret af blandt andet  

 Det  

 Økonomiske Råds formandskab.
Det er en ofte overset kendsgerning,  

 at den højere pris for vedvarende energi ikke først og fremmest skyldes, at  

 det  

 er dyrere f. eks. at producere vindkraft, end det er at producere på  

 konventionelle anlæg.
En kilowattime produceret i effektive vindmølleparker  

 koster i omegnen af 38 øre.
En kilowattime produceret på et nybygget  

 traditionelt kraftværk koster kun lidt mindre.
Når dertil lægges en fuld  

 ligestilling på miljøområdet, kan VE-strømmen vise sig på langt sigt at blive  

 billigere end kulbrintestrøm.
Yderligere kan det noteres, at vindkraften ikke  

 i  

 samme grad som den konventionelt producerede elektricitet er afhængig af kul-  

 og oliepriser.
Med udsigterne for prisudviklingen på de fossile brændsler er  

 det givet, at f. eks. vindkraft på længere sigt vil være fuldt ud  

 konkurrencedygtig.  

 Den store prisforskel opstår altså ikke som følge af valget mellem f.eks.  

 vindkraft eller kulkraft, men er derimod afhængig af valget mellem el fra nye  

 eller gamle anlæg.
Da der på såvel europæisk som nordisk plan er tale om en  

 voksende  

 underkapacitet, skal vi under alle omstændigheder bygge nye anlæg med de  

 deraf følgende  

 højere energipriser.
Det samme skal selvfølgelig ske i takt med nedslidningen  

 af de gamle anlæg.
På lidt længere sigt er det derfor givet, at udbygning med  

 vindkraft vil give lavere elpriser.
Med udvikling af de øvrige varige  

 energikilder er perspektiverne på længere sigt de samme.
Derfor er det en  

 langsigtet økonomisk fordel både at erstatte nedslidte konventionelle anlæg  

 og at  

 udbygge ny kapacitet med varig energi.
 Med hensyn til de øgede bevillinger til forskning og udvikling  

 skal de foreslåede midler afsættes fra rammen af voksende  

 forskningsbevillinger, der følger af den danske indfrielse af  

 »Barcelona-målsætningen«,  

 som samler bred politisk tilslutning.
Bemærkninger til beslutningsforslagets  

 enkelte punkter Ad 1 Før regeringsskiftet var der  

 truffet beslutning om bygning af tre nye havvindmølleparker.
VK-regeringen  

 aflyste udbygningen som en af sine første handlinger efter regeringsskiftet.  

 Man slettede samtidig målsætningerne om udbygning af den vedvarende energi  

 fra  

 Danmarks nationale plan for bæredygtig udvikling.
Som påpeget af  

 vindmølleindustrien  

 i oplægget »  

 Vind eller Forsvind«  

 er det helt afgørende, at Danmark nu satser massivt på at udnytte sin  

 styrkeposition på det globale marked for vindkraft.
I modsat fald risikerer  

 vi,  

 at vores nuværende konkurrencefordel i løbet af ganske få år sættes over  

 styr.
Det er i denne forbindelse  

 afgørende, at der hurtigt udpeges områder, som er egnede til placeringen af  

 de  

 nye vindmølleparker til havs, således at udbygning hurtigt kan foretages, når  

 der opstår mulighed herfor.
I særlig grad er der gode muligheder for  

 placering  

 af store højtydende parker i et stort område syd for Læsø, ligesom der er  

 særlige perspektiver i udbygning på Kriegers flak, der rummer området, hvor  

 de  

 tyske, svenske og danske territorialgrænser mødes.
I dette område arbejdes  

 der  

 både i Sverige og Tyskland med planer om store havvindmølleparker.
Placering  

 i  

 dette område har det særlige perspektiv, at det vil være nærliggende at  

 forbinde de nye parker med både det danske, det svenske og det tyske elnet,  

 hvorved mulighederne for udveksling af energi i vindsvage perioder følger med  

 som en »gratis« sidegevinst.
For den danske vindmølleindustri og for danske  

 entreprenørvirksomheder er det endelig af stor betydning, at der skabes et  

 hjemmemarked for udvikling af både møller og byggeteknik.
Der tænkes her også  

 på  

 ny teknik med hensyn til bygning af fundamenter på større havdybder.
Et  

 område,  

 hvor der arbejdes med nye teknikker, som kan skabe nye markeder for danske  

 virksomheder, hvis der bliver mulighed for at hente erfaringer og ekspertise  

 gennem udbygning i de nævnte områder.
Ad 2 Som påpeget af  

 repræsentanter fra den samlede energibranche på den såkaldte »Energy Camp 04«  

 er der behov for en ambitiøs samfundsmæssig målstyring, hvis energisektoren  

 også i fremtiden skal bidrage til dansk eksport.
Sektoren samles derfor om  

 endnu mere vidtrækkende målsætninger for udbygningen af den vedvarende energi  

 frem mod 2025. Men uanset tidsperspektivet er tankegangen den samme:  

 Udviklingen må drives frem via ambitiøse målsætninger, som skal fastsættes  

 her  

 og nu.
I så fald dokumenterer energisektorens eget oplæg, at der er enorme  

 perspektiver for udvikling og samarbejde blandt branchens forskellige  

 aktører.  

 Eksempelvis forestiller man sig i 2025 at kunne femdoble eksporten af dansk  

 energiteknologi og at kunne dække 25 pct. af transportsektorens energiforbrug  

 med »venzin«, som er vindmøllestrøm omdannet til brændstof til biler.
 En  

 vigtig forudsætning for i praksis at nå målet  40 pct. af det danske  

 forbrug  

 af el i form af varig energi  er, at der sker en kraftig udvikling af  

 det  

 overordnede transmissionsnet nationalt og internationalt, således at det  

 bliver  

 muligt effektivt at udnytte samspillet mellem de forskellige  

 produktionsformer  

 vindkraft, vandkraft, kraft baseret på biobrændsel og på de mere  

 konventionelle  

 brændsler alt efter vindforhold, vandmængder i magasinerne osv.
Ad 3 Regeringens klimapolitik er  

 i uoverensstemmelse med Kyotoprotokollens krav om, at brugen af de såkaldte  

 fleksible  

 mekanismer, hvor landene køber sig til indfrielse af deres  

 reduktionsforpligtelser  

 i udlandet, alene måtte være et »supplement« til den nationale indsats.  

 Regeringen stiller alene krav om, at indsatsen skal være  

 »omkostningseffektiv«  

 på helt kort sigt  og i et helt snævert perspektiv.
Konsekvensen er, at  

 indenlandske reduktionsinitiativer stort set er opgivet.
De danske  

 udledninger  

 af drivhusgasser vil ikke falde, men stige, og de midler, der bruges på  

 indsatsen, skaber ikke vækst og beskæftigelse i Danmark.  

 Både Rockwool  

 Fonden og Ingeniørforeningen har derfor også kritiseret regeringens  

 klimastrategi  

 for at være alt for kortsigtet.  

 Op til  

 aftalen om Kyotoprotokollen var det danske synspunkt, at alle lande burde  

 forpligtes til at klare 75 pct. af deres reduktionsforpligtelser nationalt  

 netop  

 for at undgå den form for manipulation, der i øjeblikket praktiseres fra  

 VK-regeringens side.
Dengang vandt SR-regeringens synspunkt bred tilslutning  

 i  

 Folketinget.
Intet kan være mere naturligt end at sikre en sammenhæng mellem  

 ord og handling  i det mindste i Danmark.
Ad 4 I VK-regeringens første finanslov fjernede man stort set  

 samtlige bevillinger til forskning og udvikling på energiområdet.  

 Efterfølgende  

 er der som følge af langstrakte forhandlinger igen skabt økonomisk grundlag  

 for  

 disse aktiviteter.
Men der er på ingen måde tale om en satsning af den  

 størrelsesorden,  

 der ville være fornuftig og fornøden, hvis Danmark for alvor skal bevare sin  

 globale førerposition inden for en sektor, som også andre lande i stigende  

 grad  

 er nødt til at fokusere på.
Ad 5 Europas afhængighed af olie og gasimport øges markant de  

 kommende årtier.
Europa skal øge sin egen energiforsyningssikkerhed gennem  

 øget  

 forskning, udvikling og investeringer i vedvarende energikilder.
Hermed kan  

 man  

 også fremme Lissabonprocessens målsætninger om øget vækst på et miljømæssigt  

 bæredygtigt grundlag og skabe nye arbejdspladser i Europa.
EU 15  

 havde i 2001 en dækning af energiforsyningen på 6 pct. fra vedvarende  

 energikilder.
EU har sat som mål, at vedvarende energi i 2010 skal udgøre  

 12 pct. af den samlede energiforsyning og 22 pct. af elforsyningen.
Danmark skal i EU arbejde for, at der afsættes flere midler til  

 forskning og investeringer i vedvarende energikilder, og for, at målet for  

 brug  

 af vedvarende energikilder i EU øges til 25 pct. i 2010 af den samlede  

 energiforsyning.
Danmark har med sin store erfaring på VE-området gode  

 forudsætninger  

 for at spille en aktiv rolle i at fremme og sikre, at disse mål opfyldes.
Skriftlig fremsættelse Svend Auken  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om en langsigtet strategi for udbygning af den vedvarende energi og et  

 ansvarligt dansk bidrag til løsning af de globale klimaproblemer.
(Beslutningsforslag nr.
B 103).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
