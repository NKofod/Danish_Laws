 Den 26. august 1983 undertegnedes i København en overenskomst mellem  

 Danmark og Canada om samarbejde vedrørende havmiljøet.
 Overenskomsten har følgende ordlyd:
OVERENSKOMST mellem Kongeriget Danmarks regering og Canadas regering om samarbejde  

 vedrørende havmiljøet Kongeriget Danmarks regering og Canadas regering, SOM ER KLARE OVER den økonomiske og sociale betydning af havmiljøet i  

 farvandene beliggende mellem Canada og Grønland og af dets levende  

 ressourcer, SOM ER KLARE OVER deres ansvar for at beskytte og forbedre dette  

 enestående havmiljø til gavn for deres befolkninger, SOM TAGER HENSYN TIL udviklingen under De forenede Nationers tredje  

 havretskonference, i særdeleshed teksten angående »isdækkede  

 områder«, SOM ER KLARE OVER faren for forureningsbegivenheder som følge af  

 tiltagende økonomiske aktiviteter i de omtalte farvande, SOM ER OVERBEVISTE OM nødvendigheden af et nært samarbejde for at  

 forebygge og træffe foranstaltninger vedrørende forureningsbegivenheder, som  

 sådanne aktiviteter måtte føre med sig, SOM ØNSKER at videreudvikle det bilaterale samarbejde med hensyn til  

 beskyttelsen af havmiljøet, særligt med henblik på beredskabsforanstaltninger  

 til imødegåelse af forureningsbegivenheder, som måtte indvirke på havmiljøet  

 i disse farvande, ER BLEVET ENIGE OM FØLGENDE:
Artikel I Definitioner I denne overenskomst:
Artikel II Anvendelse Denne overenskomst finder anvendelse på forebyggelse, mindskelse og  

 kontrol af forurening af havmiljøet som følge af aktiviteter inden for det af  

 denne overenskomst omfattede område.
Artikel III Forebyggelse af forurening 1. Ved gennemførelsen af denne overenskomst skal  

 parterne samarbejde fuldt ud for at beskytte havmiljøet inden for deres  

 ansvarsområder.
 2. Hver part skal, alt efter forholdene og i  

 overensstemmelse med folkeretten, efterkomme en anmodning fra den anden part  

 om at undersøge brud på lovgivningen vedrørende forebyggelse, mindskelse og  

 kontrol af forurening, som hævdes at være forekommet i førstnævntes  

 ansvarsområde.
Artikel IV Underretning og konsultation 1. Forud for påbegyndelse af ethvert arbejde eller  

 forehavende i den pågældendes ansvarsområde, der måtte kunne skabe væsentlig  

 fare for forurening i den anden parts ansvarsområde, skal hver part på eget  

 initiativ eller efter anmodning fra den anden part forsyne den anden part med  

 alle relevante oplysninger og data, hvis videregivelse ikke forhindres af  

 landenes respektive love eller er undergivet nogen fortrolighedsforpligtelse,  

 og skal anmode om den anden parts bemærkninger.
2. Hver part skal indgå i konsultationer efter  

 anmodning fra den anden part vedrørende ethvert af de i stk. 1 omtalte  

 arbejder eller forehavender og skal videreføre sådanne konsultationer i et  

 rimeligt tidsrum.
Sådanne konsultationer, der finder sted i samarbejdets og  

 det gode naboskabs bedste ånd, må ikke udnyttes af en part til urimeligt at  

 forsinke eller besværliggøre de arbejder eller forehavender, hvorom  

 konsultationerne finder sted.
Artikel V Installationer Parterne skal træffe foranstaltninger til at sikre, at installationer, som  

 bruges til udforskning eller udnyttelse af havbundens og undergrundens  

 naturlige ressourcer i deres respektive ansvarsområder planlægges, bygges,  

 placeres, udstyres, afmærkes, drives og vedligeholdes på en sådan måde, at  

 risikoen for forurening af havmiljøet begrænses til et minimum.
Artikel VI Udveksling af videnskabelige og andre oplysninger 1. Under iagttagelse af deres respektive love eller  

 forhold, som måtte påbyde nogen fortrolighedsforpligtelse, skal parterne  

 samarbejde med henblik på at fremme undersøgelser, iværksætte videnskabelige  

 forskningsprogrammer og tilskynde til udveksling af fremkomne oplysninger og  

 data, der vedrører forurening af havmiljøet.
I særdeleshed skal parterne, alt  

 efter forholdene, samarbejde om:
 2. Efter anmodning fra den ene part, og når det findes  

 hensigtsmæssigt, skal den anden part stille oplysninger til rådighed  

 vedrørende eksisterende eller påtænkte lovgivningsmæssige, regulerende eller  

 andre regeringskontrolforanstaltninger, der måtte kunne indvirke på  

 havmiljøet i førstnævnte parts ansvarsområde.
 3. Parterne skal efter anmodning fra en af parterne,  

 eller med rimelige intervaller, som passer begge parter, afholde  

 konsultationer angående ethvert af denne artikel omfattet emne.
Artikel VII Skibstrafik 1. Parterne skal samarbejde og yde hinanden bistand  

 med hensyn til deres respektive skibstrafikledelse eller skibsmeldetjeneste  

 for så vidt angår skibe, som besejler det af denne overenskomst omfattede  

 område.
 2. i) Parterne skal samarbejde om i nødvendigt omfang  

 at fastlægge, overvåge og kontrollere hensigtsmæssige ruteområder for skibe i  

 det af denne overenskomst omfattede område uden for territorialfarvandene med  

 henblik på undgåelse af skadevirkninger på havmiljøet og på de økonomiske og  

 sociale forhold i det af denne overenskomst omfattede område.
Artikel VIII Erstatning Parterne skal bestræbe sig på at sikre, at der kan opnås passende  

 erstatning for skader og dertil knyttede oprydningsomkostninger forårsaget af  

 forurening af havmiljøet fra installationer, som bruges til udforskning eller  

 udnyttelse af havbundens og undergrundens naturlige ressourcer i deres  

 respektive ansvarsområder.
Artikel IX Lempelse af adgangen Hver part skal i overensstemmelse med sine love og bestemmelser lempe  

 adgangen til sit ansvarsområde for den anden parts skibe, luftfartøjer,  

 personel eller materiel, som indsættes i de i bilagene til denne overenskomst  

 omhandlede modforanstaltningsoperationer.
Artikel X Forholdet til andre overenskomster 1. Intet i denne overenskomst skal præjudicere nogen  

 af parternes stilling med hensyn til forhold, der ikke direkte er omfattet af  

 denne overenskomst, i andre bilaterale forbindelser eller i multilaterale  

 forbindelser.
 2. Intet i denne overenskomst skal præjudicere  

 kodifikationen og udviklingen af havretten i medfør af De forenede Nationers  

 tredje havretskonference eller i denne forbindelse begge parters nuværende  

 eller fremtidige krav og retlige opfattelser med hensyn til karakteren og  

 udstrækningen af kyststats- og flagstatsjurisdiktion.
Artikel XI Bilag 1. Ethvert bilag til denne overenskomst udgør en  

 integrerende del af denne overenskomst.
 2. Parterne kan træffe aftale om yderligere bilag, der  

 træder i kraft som fastsat i en noteveksling parterne imellem.
Artikel XII Ændringer 1. Denne overenskomst kan ændres ved en noteveksling  

 parterne imellem.
 2. Ethvert bilag til denne overenskomst kan ændres som  

 foreskrevet deri.
 3. Yderligere kan et hvilket som helst supplement til  

 et bilag aftales og ændres som foreskrevet i bilaget.
Artikel XIII Bilæggelse af tvister 1. I tilfælde af en tvist mellem parterne vedrørende  

 fortolkningen eller anvendelsen af denne overenskomst, bør de søge en løsning  

 ved forhandling.
 2. Hvis det ikke har været muligt for parterne at  

 finde en løsning på deres tvist ved forhandlinger inden for et tidsrum af 6  

 måneder, skal en sådan tvist indbringes for en ad hoc voldgiftsret efter  

 anmodning fra en af parterne.
3. Ad hoc voldgiftsretten består af tre medlemmer.  

 Hver af parterne udpeger et medlem.
De to medlemmer udpeger i forening  

 voldgiftsrettens formand.
Hvis formanden for voldgiftsretten ikke er udpeget  

 i løbet af seks måneder, kan hver part anmode præsidenten for Den  

 internationale Domstol om at foretage udpegelsen.
Ad hoc voldgiftsretten kan  

 selv fastsætte retningslinierne for sin virksomhed.
Artikel XIV Ikrafttræden og ophør Denne overenskomst træder i kraft ved undertegnelse af parternes behørigt  

 bemyndigede repræsentanter og forbliver i kraft, indtil den opsiges med seks  

 måneders skriftligt varsel fra en af parterne over for den anden.
 TIL BEKRÆFTELSE HERAF har undertegnede, dertil behørigt bemyndigede,  

 underskrevet denne overenskomst.
 UDFÆRDIGET i to eksemplarer i København, den seksogtyvende dag i august  

 nittenhundredetreogfirs på dansk, engelsk og fransk, idet hver tekst har  

 samme gyldighed.
FOR Kongeriget Danmarks regering Tom Høyem FOR Canadas regering John C.
Munro BILAG A Fælles beredskabsplan vedrørende forureningsbegivenheder hidrørende fra  

 kulbrinteefterforskning og -udvinding til havs § 1 1.1 I dette bilag betyder »ansvarsområde« med hensyn til Canada  

 områderne Nares Stræde, Baffin Bugt og Davisstrædet beliggende mellem Canada  

 og Grønland vest for skillelinien etableret ved overenskomsten mellem  

 Kongeriget Danmarks regering og Canadas regering om afgrænsningen af den  

 kontinentale sokkel mellem Grønland og Canada, underskrevet i Ottawa den 17.  

 december 1973, og med hensyn til Danmark områderne Nares Stræde, Baffin Bugt  

 og Davisstrædet øst for ovennævnte skillelinie, og skal endvidere omfatte de  

 områder af Labrador Havet, inden for hvilke, i overenssstemmelse med  

 folkeretten, respektive Canada og Danmark indehaver højhedsretten.
 1.2. Den part, inden for hvis ansvarsområde en forureningsbegivenhed  

 indtræffer, skal foretage en vurdering af forureningsbegivenhedens karakter  

 og omfang eller, hvis tilfældet tilsiger dette, af type og omtrentlig  

 kvantitet af skadelige stoffer, der flyder på eller er opslæmmet i havet, og  

 retning og hastighed for disse stoffers udbredelse.
 1.3. Inden for sit ansvarsområde skal hver part reagere hurtigt og efter  

 bedste evne på en forureningsbegivenhed, som påvirker eller truer med at  

 påvirke den anden parts ansvarsområde.
 1.4. Når der indtræffer en forureningsbegivenhed, skal hver part reagere  

 hurtigt og efter bedste evne på en anmodning fra den anden part om  

 assistance.
 1.5. Når en part træder i aktion i henhold til denne paragraf, skal det  

 ske i overensstemmelse med de relevante love og bestemmelser og under  

 iagttagelse af de operationelle krav eller andre forpligtelser, som hver af  

 parternes vedkommende instanser er underkastede.
§ 2 2.1. Der skal udveksles oplysninger vedrørende boreoperationer og dertil  

 knyttede forhold.
Sådanne oplysninger skal udveksles, når planer overvejes  

 med henblik på godkendelse, under boreoperationer og i de faser, som følger  

 efter afslutningen af boringer.
 2.2. Parterne skal udveksle oplysninger om status for og gennemførelsen af  

 deres respektive forureningsberedskabsplaner, herunder  

 koncesssionshaveres/operatørers beredskabsplaner.
 2.3. Udveksling af oplysninger mellem parterne i henhold til denne  

 paragraf sker under iagttagelse af deres respektive love eller nogen gældende  

 fortrolighedsforpligtelse.
 2.4. Parterne skal holde hinanden underrettede om:
§ 3 3.1. I tilfælde af en forureningsbegivenhed, som påvirker eller truer med  

 at påvirke begge parters ansvarsområder, skal den part, i hvis ansvarsområde  

 forureningsbegivenheden er indtruffet, omgående underrette den anden part.  

 Underretningen skal om muligt omfatte:
 3.2. Den underrettende part og den part, der modtager underretningen, skal  

 holde hinanden fuldt informerede om udviklinger vedrørende  

 forureningsbegivenheden og om enhver aktion, de måtte foretage eller måtte  

 planlægge med henblik på at bekæmpe forureningsbegivenheden.
§ 4 4.1. Den part, i hvis ansvarsområde forureningsbegivenheden indtræffer,  

 skal efter anmodning fra den anden part stille faciliteter til rådighed for  

 en repræsentant eller repræsentanter for den anden part til at iagttage  

 planlægningen, vurderingen og gennemførelsen af modforanstaltningsoperationer  

 til bekæmpelse af forureningsbegivenheden.
§ 5 5.1. Den part, i hvis ansvarsområde en forureningsbegivenhed indtræffer,  

 skal have ledelsen og kommandoen over modforanstaltningsoperationer inden for  

 sådant område ved indsættelse af en »On-Scene Commander« (OSC), der  

 ikke i denne forbindelse nødvendigvis behøver at være placeret på den  

 geografiske position for begivenheden.
5.2. I tilfælde af en forureningsbegivenhed, som påvirker eller truer med  

 at påvirke begge parters ansvarsområder, eller i tilfælde af en anmodning om  

 assistance til den anden part skal OSC'en assisteres af en »Deputy  

 On-Scene Commander« (DOSC) udpeget af den part, der ikke stiller OSC'en  

 til rådighed.
DOSC'en skal også fungere som det direkte forbindelsesled  

 mellem OSC'en og instanserne under den regering, som DOSC'en repræsenterer.
 5.3. I tilfælde af en forureningsbegivenhed, som nødvendiggør en udvidelse  

 af modforanstaltningsoperationerne til den anden parts ansvarsområde, skal  

 parterne træffe beslutning om, hvorvidt og i givet fald hvornår et skift af  

 ledelse og kommando fra den ene part til den anden part måtte tilsiges af  

 omstændighederne ved forureningsbegivenheden; i tilfælde heraf skal DOSC'en  

 træffe passende forberedelser til et sådant skift af ledelse og kommando  

 eller til koordineringen af begge parters modforanstaltningsoperationer.
§ 6 6.1. Den part, i hvis ansvarsområde en forureningsbegivenhed indtræffer,  

 skal bære alle direkte omkostninger ved de modforanstaltningsoperationer, 6.2. Bestemmelserne i denne paragraf skal regulere forholdet de to parter  

 imellem uden præjudice for rettighederne til regres over for tredjeparter.  

 Den part, som får refunderet omkostninger ved modforanstaltningsoperationer,  

 vil på passende måde skulle bistå den anden part ved dennes udøvelse af  

 regresret imod en tredjepart, herunder tilvejebringelse af dokumentation og  

 vidner.
§ 7 7.1. Instanser udpeget dertil af de respektive parter kan indgå aftaler om  

 ændringer i dette bilag.
Sådanne ændringer skal træde i kraft ved  

 underskrivelsen.
 7.2. Parternes behørige instanser kan indgå aftaler om og ændre ethvert  

 supplement vedrørende operationel gennemførelse af dette bilag.
Fælles beredskabsplan vedrørende forureningsbegivenheder hidrørende fra  

 skibsaktiviteter § 1 1.1. Med henblik på forbedring af skibsfartens sikkerhed og beskyttelse af  

 havmiljøet skal parterne bestræbe sig på kontinuerligt at udveksle  

 oplysninger i passende omfang om arten af og bevægelserne i skibstrafikken i  

 det af denne overenskomst omfattede område.
 1.2. Parterne skal udveksle oplysninger om status for og gennemførelsen af  

 deres respektive beredskabsplaner vedrørende skibsbaseret forurening.
 1.3. Udveksling af oplysninger mellem parterne i henhold til denne  

 paragraf sker under iagttagelse af deres respektive love eller nogen gældende  

 fortrolighedsforpligtelse.
 1.4. Parterne skal holde hinanden underrettede om:
§ 2 2.1. Parterne påtager sig at sørge for, at førere af alle skibe og piloter  

 på alle luftfartøjer i det af denne overenskomst omfattede område bliver  

 anmodet om uopholdeligt at indrapportere gennem de kanaler, der efter  

 omstændighederne måtte være mest praktiske og hensigtsmæssige, om:
§ 3 3.1. I tilfælde af en forureningsbegivenhed skal den part, i hvis  

 ansvarsområde begivenheden indtræffer, foretage en vurdering af  

 forureningsbegivenhedens karakter og omfang, for at denne part kan blive i  

 stand til at træffe afgørelse om eventuel iværksættelse af en  

 modforanstaltningsoperation til bekæmpelse af forureningsbegivenheden.
Ved  

 gennemførelsen af sådanne vurderinger skal parterne tage de skadelige  

 stoffers type og kvantitet og deres udbredelsesretning og -hastighed med i  

 betragtning.
§ 4 4.1. I tilfælde af en forureningsbegivenhed, som påvirker eller truer med  

 at påvirke begge parters ansvarsområder, skal den part, i hvis ansvarsområde  

 forureningsbegivenheden er indtruffet, omgående underrette den anden part,  

 for at sidstnævnte part kan blive i stand til at træffe afgørelse om eventuel  

 iværksættelse af en modforanstaltningsoperation til bekæmpelse af  

 forureningsbegivenheden.
Underretningen skal om muligt omfatte:
 4.2. Den underrettende part og den part, der modtager underretningen, skal  

 holde hinanden fuldt informerede om udviklinger vedrørende  

 forureningbegivenheden og om enhver aktion, de måtte foretage eller planlægge  

 at foretage med henblik på at bekæmpe forureningsbegivenheden.
§ 5 5.1. Når der indtræffer en forureningsbegivenhed, skal hver part reagere  

 hurtigt og efter bedste evne på en anmodning fra den anden part om  

 assistance.
 5.2. Når en part træder i aktion i henhold til denne paragraf, skal det  

 ske i overensstemmelse med dens relevante love og bestemmelser og under  

 iagttagelse af de operationelle krav eller andre forpligtelser, som hver af  

 parternes vedkommende instanser er underkastede.
§ 6 6.1. Den part, i hvis ansvarsområde forureningsbegivenheden indtræffer,  

 skal efter anmodning fra den anden part stille faciliteter til rådighed for  

 en repræsentant eller repræsentanter for den anden part til at iagttage  

 planlægningen, vurderingen og gennemførelsen af modforanstaltningsoperationer  

 til bekæmpelse af forureningsbegivenheden.
§ 7 7.1. Modforanstaltningsoperationer til bekæmpelse af en  

 forureningsbegivenhed skal forestås af den part, som iværksætter  

 modforanstaltningsoperationen, og som skal indsætte en »On-Scene  

 Commander« (OSC), der ikke i denne forbindelse nødvendigvis behøver at  

 være placeret på den geografiske position for begivenheden.
 7.2. Når en part retter anmodning til den anden part om assistance til  

 imødegåelse af en forureningsbegivenhed, skal førstnævnte part bibeholde  

 kommandoen over den kombinerede operation, og den anden part kan udpege en  

 »Deputy On-Scene Commander« (DOSC).
 7.3. Parterne kan træffe beslutning om skift af ledelse og kommando over  

 kombinerede operationer fra den ene part til den anden i lyset af udviklingen  

 i modforanstaltningsoperationen.
§ 8 8.1. Omkostningerne ved en modforanstaltningsoperation skal bæres af den  

 part, der iværksætter operationen.
 8.2. Hvis en part imidlertid retter opfordring til den anden part om  

 assistance, skal den førstnævnte part bære alle direkte omkostninger ved  

 sådanne operationer, som den anden part har foretaget efter anmodning.
 8.3. Uanset bestemmelsen i § 8, stk. 1, skal ingen forholdsregel, der  

 tages af en part, og som er nødvendig og rimelig som øjeblikkelig  

 modforanstaltning i afventen af indsættelsen af en OSC, anses for at betyde  

 iværksættelse af en modforanstaltningsoperation i denne aftales forstand.
 8.4. Efter et skift af ledelse og kommando fra en part til en anden i  

 medfør af bestemmelsen i § 7, stk. 3, skal omkostningerne ved en  

 modforanstaltningsoperation bæres af den sidstnævnte part.
 8.5. Bestemmelserne i denne paragraf skal regulere forholdet de to parter  

 imellem, uden præjudice for rettighederne til regres over for tredjeparter.  

 Den part, som får refunderet omkostninger ved modforanstaltningsoperationer,  

 vil på passende måde skulle bistå den anden part ved dennes udøvelse af  

 regresret imod en tredjepart, herunder tilvejebringelse af dokumentation og  

 vidner.
§ 9 9.1. Instanser udpeget dertil af de respektive parter kan indgå aftaler om  

 ændringer i dette bilag.
Sådanne ændringer skal træde i kraft ved  

 underskrivelsen.
 9.2. Parternes behørige instanser kan indgå aftaler om og ændre ethvert  

 supplement vedrørende operationel gennemførelse af dette bilag.
 Konventionen trådte i medfør af artikel XIV i kraft ved undertegnelsen den  

 26. august 1983.
