Nr BTL 232 Betænkning over Forslag til lov om ændring af lov om  

 arbejdsløshedsforsikring m.v.   

 Nr L 232 1995-96, 1. samling Afgivet af Arbejdsmarkedsudvalget Afgivet: 19960523 Udvalget har behandlet lovforslaget i nogle møder og har herunder stillet  

 spørgsmål til arbejdsministeren.
 Endvidere har udvalget modtaget skriftlige og mundtlige henvendelser fra  

 Københavns Dag- og Aftenseminarium og Århus Dag- og Aftenseminarium samt en  

 skriftlig henvendelse fra Socialpædagogernes Landsdækkende  

 Arbejdsløshedskasse.
Arbejdsministeren har oplyst, at Undervisningsministeriet arbejder på at  

 skabe mulighed for, at læreruddannelsen på dag- og aftenseminarierne også kan  

 tilrettelægges som åben uddannelse.
Dermed vil det blive muligt at følge  

 uddannelsen på seminarierne med uddannelsesorlov efter lov om orlov.
Dette  

 vil dog kræve tilpasninger i lov om orlov, som forventelig kan ske i det  

 kommende folketingsår.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til forkastelse ved 3. behandling.
 Et mindretal (Socialistisk Folkepartis, Fremskridtspartiets og  

 Enhedslistens medlemmer af udvalget) indstiller lovforslaget til  

vedtagelse uændret.
 Et flertal inden for mindretallet (Socialistisk Folkepartis og  

 Enhedslistens medlemmer af udvalget) anmoder om at få lovforslaget til  

 fornyet udvalgsbehandling mellem 2. og 3. behandling.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Annette Just (FP)  

 Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til forkastelse.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse uændret.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
 Et tredje mindretal (Enhedslistens medlem af udvalget) indstiller  

 lovforslaget til vedtagelse med de stillede ændringsforslag.
 Mindretallet har til trods for sin støtte til det eksisterende lovforslag  

 stillet ændringsforslag i håb om at skabe flertal for en nødløsning for de  

 aftenstuderende, der har påbegyndt og fulgt en uddannelse ved siden af et  

 fuldtidsarbejde, og som siden er blevet uforskyldt ledige og fortsat står  

 fuldt til rådighed for arbejdsmarkedet.
Det har angiveligt aldrig været regeringens mening at ramme disse  

 studerendes mulighed for at gennemføre en uddannelse, men praksis viser, at  

 alene angsten for senere ledighed og dermed bortfald af både løn og dagpenge  

 har påvirket ansøgningstallet markant.
De stillede ændringsforslag åbner en  

 mulighed for at løse dette helt specifikke problem uden i øvrigt at ændre på  

 den eksisterende lovgivning.
 Mindretallet indstiller ændringsforslagene til vedtagelse, men vil stemme  

 for lovforslaget ved 3. behandling, uanset om ændringsforslagene vedtages  

 eller forkastes.
 ÆndringsforslagAf et mindretal (EL), tiltrådt af et  

mindretal (FP):
 Til § 1 1) Nr. 1 udgår.
2) I det under nr. 2 foreslåede § 62 a, stk. 3,  

 indsættes efter »søn- og helligdage« ordene:», hvis medlemmet  

 har påbegyndt og fulgt undervisningen mindst et semester, inden ledigheden  

 indtrådte.« Bemærkninger Til nr. 1 og 2 Ændringsforslagene vil give mulighed for, at man kan  

 fortsætte en uddannelse, der er påbegyndt, mens man var i arbejde.
Hermed  

 undgås, at beskæftigede, der i længere tid, dog mindst et semester, har  

 deltaget i undervisning om aftenen eller i weekenden, tvinges til at opgive  

 uddannelsen, fordi de bliver ledige i kortere eller længere tid.
Det betyder  

 samtidig, at en ansat ikke afholder sig fra at søge optagelse på uddannelsen  

 af frygt for en eventuel fyring år frem i tiden.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Annette Just (FP)  

 Dansk Folkeparti havde ikke medlemmer i udvalget.
