 I henhold til §§ 4, 5, 6, 11, 12 og 13 i lov om regulering af fiskeriet  

 jf. lovbekendtgørelse nr. 806 af 2. december 1986, samt i medfør af § 26,  

 stk. 4, § 27, § 30, stk. 2, § 42, stk. 2 og § 50, stk. 1, 1. punkt i lov nr.  

 306 af 4. juni 1986 om saltvandsfiskeri fastsættes:
Anvendelsesområde § 1.  Bekendtgørelsen gælder fiskeri, herunder  

 optagning m.v., landing samt transport af muslinger og østers på dansk  

 fiskeriterritorium, bortset fra blåmuslingefiskeri i Vadehavet, der afgrænses  

 som nævnt i bilag 1.
Tilladelse § 2.  Kun fartøjer, hvis indehaver er meddelt  

 tilladelse af Fiskeriministeriet, må fiske, medbringe og lande muslinger og  

 østers.
 Stk. 2.  Fiskeriministeriet kan i tilladelsen fastsætte  

 nærmere betingelser for udnyttelsen af denne, hvoraf det bl.a. kan fremgå,  

 hvilke mængder indehaveren højst må fiske, medbringe og lande.
 Stk. 3.  En ansøgning om tilladelse skal indeholde de i  

 bilag 2, anførte oplysninger.
 Stk. 4.  Tilladelsen skal opbevares om bord og skal  

 tilbageleveres til Fiskeriministeriet, når tilladelsesperioden udløber.
 § 3.  Et fartøj kan højst opnå tilladelse til at drive  

 blåmuslingefiskeri i eet farvandsområde ad gangen.
 Stk. 2.  Tilladelse udstedes fortrinsvis til fartøjer,  

 der kan dokumentere et traditionelt fiskeri i det pågældende farvandsområde.
 Stk. 3.  Uanset stk. 1 og 2 kan der, i særlige  

 tillfælde, gives tilladelse til blåmuslingefiskeri i et andet farvandsområde.
Udøvelse af fiskeriet § 4.  Fiskeri af blåmuslinger må kun foregå fra 1 time  

 før solopgang til solnedgang.
 § 5.  Til fiskeriet efter blåmuslinger må kun anvendes  

 skraberedskaber med mundingsramme af metal, hvis vægt ikke overstiger 100  

 kg., og hvis fangståbning ikke er bredere end 2 meter.
 § 6.  Såfremt der i forskrifter og vedtægter, udstedt  

 i henhold til lov om saltvandsfiskeri eller i bestemmelser som følge af  

 Danmarks medlemskab af De europæiske Fællesskaber, er fastsat særlige regler  

 for visse områder om f.eks anvendelse af fiskeredskabstyper og  

 fiskerfartøjers størrelse, herunder tonnage og maskinkraft, omfatter sådanne  

 regler også fiskeri med de i § 5 nævnte redskaber.
§ 7.  Fartøjer, der driver fiskeri efter blåmuslinger,  

 skal have en dybgang på mindst 1,4 meter.
Ved dybgang forstås den lodrette  

 afstand fra kølens underkant midtskibs, til vandlinien.
Tilsvarende  

 bestemmelser kan indsættes i tilladelser efter § 2.
 Stk. 2.  Det er forbudt af fiske blåmuslinger med  

 fartøjer, der har en dybgang mindre end den i i stk. 1 anførte.
 Stk. 3.  Fiskeministeren kan dispensere fra stk. 1, og  

 stk. 2, for fartøjer med en dybgang på mindre end 1,4 meter, der allerede er  

 indregistreret og har tilladelse til fiskeriet.
Mindstemål § 8.  Der fastsættes et mindstemål for blåmuslinger på  

 5 cm, målt ved skallens længste dimensioner.
I Limfjorden er målet dog  

 forsøgsvis 4,5 cm.
 Stk. 2.  Blåmuslinger, der ikke opfylder det fastsatte  

 mindstemål, må ikke opbevares om bord og skal straks genudsættes.
Stk. 3.  Uanset stk. 1 og 2 må ethvert parti  

 blåmuslinger indeholde højst 10 vægtprocent blåmuslinger under det fastsatte  

 mindstemål.
I Limfjorden kan fiskeriministeren tillade, at andelen af  

 muslinger under mindstemålet forhøjes til 30 vægtprocent.
Tilladelsen gøres  

 betinget af, at det pågældende fartøj og aftageren af blåmuslingerne indgår i  

 et af Fiskeriministeriet godkendte genudlægningsprojekt.
 Stk. 4.  I særlige tilfælde kan fiskeriministeren  

 dispensere fra kravet i stk. 3 om, at fartøjet og aftageren skal indgå i et  

 genudlægningsprojekt.
 Stk. 5.  Opdrættede blåmuslinger fra godkendte  

 dyrkningsanlæg er ikke omfattet af bestemmelserne i stk. 1 og 2.
Blåmuslingefiskeri i Limfjorden § 9.  Fiskeri efter blåmuslinger er indtil 31.  

 december 1993 forbudt i Limfjorden i følgende områder:
 § 10.  Limfjorden inddeles i reguleringsområder, som  

 anført i bilag 3.
 Stk. 2.  Fiskeriministeren kan, efter rådgivning fra  

 Danmarks Fiskeri & Havundersøgelser, åbne eller lukke for  

 blåmuslingefiskeri i eet eller flere af reguleringsområderne, afhængig af om  

 muslingebestandens størrelse gør fiskeriet forsvarligt.
Stk. 3.  Lukning af reguleringsområder helt eller  

 delvis, anføres på de udsendte tilladelser.
Fiskeriministeren erstatter  

 udsendte tilladelser med nye ved ændringer.
 § 11.  Fiskeri efter og landing af blåmusling er  

 forbudt i Limfjorden i juli måned.
 § 12.  Fiskeriministeren kan efter høring af  

 miljøministeren og de berørte amtsråd åbne eller lukke områder, helt eller  

 delvis, for muslingefiskeri, hvis hensynet til de miljømæssige forhold taler  

 for det.
 § 13.  Fiskeri efter og landing af blåmuslinger er  

 forbudt i Limfjorden på søndage.
§ 14.  Ved fiskeri efter blåmuslinger i Limfjorden er  

 det tilladt hvert fartøj at fiske, medbringe og lande højst 100 tons  

 blåmuslinger pr. kalenderuge.
Dog højst 30 tons pr. dag, målt i total landet  

 vægt (brutto).
 § 15.  Det er forbudt at benytte fartøjer med en  

 motorkraft over 175 HK (130 KW).
 Stk. 2.  Ved motorkraft forstås den af Statens  

 Skibstilsyn i fartøjets fartstilladelse eller tilsynsbog anførte motoreffekt.
 § 16.  Fartøjer, der benyttes til fiskeri af  

 blåmuslinger i Limfjorden, må ikke være målt til til en størrelse over 8 BRT,  

 når det benyttes vest for Aalborg, henholdsvis over 10 BRT øst for Aalborg.
 Stk. 2.  For fartøjer, der kun er målt i GT, benyttes  

 denne størrelsesangivelse tilsvarende bestemmelsen i stk. 1.
Kontrol- og straffebestemmelser § 17.  Føren af ethvert fartøj, uanset størrelse, som  

 driver fiskeri efter blåmuslinger, skal føre logbog efter reglerne i  

 Kommissionens forordning om nærmere bestemmelse for registrering af  

 oplysninger om medlemsstaternes fangster, jf. for tiden Kommissionens  

 forordning nr. 2807/83 af 22. september 1983, som suppleret ved de til enhver  

 til enhver tid gældende regler om føring af logbog m.v., jf. for tiden  

 bekendtgørelse nr. 91 af 22. januar 1991 om føring af logbog m.v.
 Stk. 2.  Fangststedet skal dog angives ved længde- og  

 breddekoordinater (grader og minutter) i logbogen.
 Stk. 3.  Føren af et af de i stk. 1 nævnte fartøjer skal  

 endvidere udfylde logbogens landingsopgørelse ved i rubrikken  

 »Bemærkninger« at anføre navn og adresse på den person eller den  

 virksomhed, som fangsten afsættes til.
 § 18.  Overtrædelse af bestemmelserne i § 2, stk. 1 og  

 4, §§ 4 og 5, § 7, stk. 1 og 2, § 8, stk. 1, 2 og 3, § 9, § 10, stk. 2, §§  

 11-17 og de efter bekendtgørelsen givne betingelser i tilladelser straffes  

 med bøde.
Stk. 2.  Med hensyn til konfiskation gælder borgerlig  

 straffelovs regler.
Fangst eller værdien heraf kan konfiskeres, selv om det  

 ikke med sikkerhed kan godtgøres, at den i det hele hidrører fra det ulovlige  

 forhold.
Ikrafttrædelsesbestemmelser § 19.  Bekendtgørelse træder i kraft den 1. maj 1992.
 Stk. 2.  Bekendtgørelse nr. 872 af 23. december 1988 om  

 fiskeri m.v. af muslinger og østers på dansk fiskeriterritorium samt landing  

 af disse med senere ændringer ophæves.
Fiskeriministeriet, den 24. april 1992 KENT KIRK /J.
Bohn Bilag 1 Vadhavet Farvandet afgrænses mod syd af den dansk-tysk søgrænse og mod nord af en  

 ret linie direkte vest for Blåvandshuk Fyr.
 Mod vest afgrænses farvandet af det danske søterritoriums ydre grænse, der  

 udgøres af den linie, der i den nordlige del af området kan trækkes i 3  

 sømils afstand fra kysten, men som sydligere er udmålt fra basislinien  

 fortløbende nord-syd mellem Skallingen og den dansk-tyske søgrænse.
 Mod land og øer er farvandet afgrænset af den linie, der kan fastlægges på  

 grundlag af højeste daglige vandstand.
Bilag 2 Ansøgning og tilladelse 1. Ansøgning om tilladelse skal indeholde  

 følgende oplysninger:
- Navnet på fartøjets ejer, - Navnet på fartøjets fører, - Fartøjets havnekendingsbogstaver og -nummer, en ansøgning skal være  

 forsynet med fartøjsførerens underskrift.
 2. Skema til ansøgning om tilladelse kan rekvireres i  

 Fiskeriministeriet eller Danmarks Havfiskeriforening og Dansk  

 Fiskeriforening.
 3. Ansøgning om tilladelse kan sendes til direkte til  

 Fiskeriministeriet eller gennem vedkommendes hovedorganisation.
 4. Ved ansøgning om tilladelse skal der angives for  

 hvilken periode og hvilket farvand, der søges om tilladelse.
