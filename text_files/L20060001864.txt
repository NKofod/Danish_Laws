Bekendtgørelse  

 om Danmarks godkendelse af  

  

 associeringsaftalen af 24. november 1997 mellem  

  

 De Europæiske Fællesskaber og deres medlemsstater på den  

  

 ene side og Jordan på den anden side Efter indhentelse af Folketingets samtykke den 6.  

 april  

 2000 har Danmark den 19. april 2000 deponeret sit godkendelsesinstrument til  

 en  

 Euro-Middelhavsaftale, som blev undertegnet i Bruxelles den 24. november  

 1997.  

 Aftalen vedrører oprettelse af en associering mellem De Europæiske  

 Fællesskaber  

 og deres medlemsstater på den ene side og Det Hashemitiske Kongerige Jordan  

 på  

 den anden side.
 Associeringsaftalen med Jordan er et led i gennemførelsen af  

 Euro-Middelhavs-partnerskabet, hvor EU-landene har besluttet at søge en række  

 bilaterale aftaler mellem EU og de 12 Middelhavspartnere indgået.
På det handelsmæssige område sigter aftalerne mod etablering af et  

 frihandelsområde mellem EU og de pågældende lande over en aftalt periode.
Det  

 overordnede mål er etableringen af et stort Euro-Middelhavs-frihandelsområde  

 fra 2010. På det politiske område indeholder aftalerne bestemmelser om bl.a.  

 sikkerhedsspørgsmål, menneskerettigheder og politisk dialog.
Aftalen med Jordan, som er offentliggjort i De Europæiske  

 Fællesskabers Tidende, nr.
L 129 af 15. maj 2002, side 3 ff. og kan ses på  

 adressen:  

  

 http://europa.eu.int/eur-lex, trådte i medfør af aftalens  

 artikel 107 i kraft den 1. maj 2005.
