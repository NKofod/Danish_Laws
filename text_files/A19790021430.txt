 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Den, der erhvervsmæssigt udfører dykkerarbejde  

 på dansk territorium eller fra dansk skib, skal være i besiddelse af  

 erhvervsdykkerbevis.
Undtaget herfra er personer, som arbejder fra fremmed  

 skib og hører til dettes besætning, samt personel under forsvarskommandoen,  

 for så vidt angår arbejde udført i tjenesten.
 Stk. 2.  Den, der anvender personer til dykkerarbejde,  

 er pligtig at forvisse sig om, at disse er i besiddelse af gyldigt  

 erhvervsdykkerbevis, jfr. § 6.
 Stk. 3.  Uanset stk. 1 og 2 kan der fra danske skibe i  

 udlandet anvendes udenlandske dykkere uden erhvervsdykkerbevis, når de  

 pågældende ikke tilhører skibets besætning.
 § 2.  Der udstedes følgende erhvervsdykkerbeviser,  

 jfr. dog § 3:
 Stk. 2.  Ved en »tung dykkerudrustning«  

 forstås en udrustning alene egnet til en dykkers ophold på fast underlag  

 (havbund, platform eller lignende). Tung dykkerudrustning giver ikke mulighed  

 for hurtig ændring af dykkedybde ved egen bevægelse eller opnåelse af positiv  

 opdrift ved med få enkle greb hurtigt at frigøre sig for afvejningsmateriel.  

 Tung dykkerudrustning har normalt konstant åndemiddelventilering af hjelm og  

 fri forbindelse mellem denne og den tilhørende dragt.
Stk. 3.  Ved en »let dykkerudrustning« forstås  

 enhver anden udrustning end en tung dykkerudrustning, udformet så dykkeren  

 hurtigt kan ændre dykkedybde enten ved egen bevægelse eller ved med få enkle  

 greb at frigøre sig for afvejningsmateriel.
Let dykkerudrustning har normalt  

 tilførsel af åndemiddel gennem automatisk doseringsventil.
 § 3.  Handelsministeren kan bestemme, at der ud over  

 de i § 2 nævnte erhvervsdykkerbeviser kan udstedes bevis som  

 blandingsgasdykker.
 Stk. 2.  Bevis som blandingsgasdykker giver ret til at  

 anvende blandingsgas som åndemiddel ved dykning med let eller tung  

 dykkerudrustning, jfr. § 2.
 Stk. 3.  Ved blandingsgas forstås ethvert åndemiddel,  

 hvori indgår andre luftarter end i ren atmosfærisk luft eller samme luftarter  

 som i atmosfærisk luft, men i et andet blandingsforhold.
 Stk. 4.  Handelsministeren fastsætter regler om de  

 betingelser, som en person skal opfylde ud over de i §§ 4 og 6 fastsatte for  

 at erhverve og bevare bevis som blandingsgasdykker.
 § 4.  Til erhvervelse af et af de i §§ 2 og 3 nævnte  

 erhvervsdykkerbeviser kræves, at vedkommende:
 Stk. 2.  Erhvervsdykkerbeviser udstedes gratis af  

 direktoratet for statens skibstilsyn (i det følgende kaldet direktoratet).
 § 5.  Handelsministeren fastsætter regler om  

 dykkerprøver og om disses afholdelse.
 Stk. 2.  Ved de i § 4, stk. 1, nr. 3, nævnte  

 dykkerprøver skal det godtgøres, at den, der aflægger prøven, har  

 fyldestgørende kendskab til:
 § 6.  For at bevare gyldigheden af et  

 erhvervsdykkerbevis skal dykkeren gennemgå en af handelsministeren fastsat  

 lægeundersøgelse med et tilfredsstillende resultat.
Stk. 2.  Lægeundersøgelsen skal foretages hvert femte  

 år.
Er dykkeren fyldt 40 år, skal undersøgelsen dog foretages hvert andet år,  

 og er han fyldt 60 år, skal den foretages hvert år.
 Stk. 3.  Dykkeren skal endvidere årligt med  

 tilfredsstillende resultat gennemgå en af handelsministeren fastsat særlig  

 undersøgelse af lungerne (røntgenundersøgelse).
Stk. 4.  Er resultatet af de i stk. 1 og 3 nævnte  

 undersøgelser tilfredsstillende, attesterer lægen dette på  

 erhvervsdykkerbeviset.
For så vidt angår den i stk. 1 nævnte undersøgelse,  

 udfærdiger lægen tillige en helbredsattest, der indsendes til direktoratet.
§ 7.  Hvis de i §§ 4 og 6 nævnte lægeundersøgelser  

 giver anledning til tvivl om, hvorvidt dykkeren opfylder helbredskravene, kan  

 direktoratet forlange supplerende undersøgelser foretaget.
Undersøgelserne  

 kan kræves foretaget af særlige institutioner eller af læger med speciel  

 autorisation.
 Stk. 2.  For dykkere, der har undergået  

 trindekompression, kan der stilles krav om røntgenundersøgelse af de lange  

 rørknogler.
 Stk. 3.  Supplerende undersøgelser er gratis for  

 dykkeren.
§ 8.  Er dykkeren fyldt 67 år, eller opfylder han ikke  

 de fastsatte helbredskrav, mister erhvervsdykkerbeviset sin gyldighed og kan  

 inddrages af direktoratet.
Det samme gælder, hvis en dykker nægter at  

 gennemgå lægeundersøgelser i henhold til §§ 6 og 7.
 § 9.  Handelsministeren fastsætter bestemmelser om  

 dykkerudrustningers og andet dykkermateriels, herunder hjælpemateriels,  

 indretning og udstyr m. v.
 § 10.  Enhver dykkerudrustning, der bringes i handelen  

 her i landet, samt enhver komponent eller anordning, der bruges til  

 regulering af åndemiddel i forbindelse med åndemiddelsystemer for  

 dykkerudrustninger eller trykkammeranlæg, skal være af godkendt type.
 Stk. 2.  Direktøren for statens skibstilsyn fastsætter  

 regler for typegodkendelsen, herunder nødvendig mærkning.
Stk. 3.  Trykkammeranlæg, der bruges i forbindelse med  

 dykning, skal være godkendt af direktoratet.
Godkendelsen skal fremgå af  

 opslag.
§ 11.  Dykkerudrustninger og trykkammeranlæg eller  

 tilsvarende sammensætninger af dykkermateriel, der anvendes i forbindelse med  

 erhvervsmæssigt dykkerarbejde, eller som udlejes på dansk territorium eller  

 fra dansk skib, skal underkastes eftersyn af statens skibstilsyn.
Regler  

 herom fastsættes af handelsministeren.
Ministeren kan herunder bestemme, at  

 tilsynet med dykkerudrustninger, der tilhører statsinstitutioner, udøves af  

 institutionen selv.
 Stk. 2.  Det påhviler ejere af dykkerudrustninger eller  

 trykkammeranlæg m. v. at anmelde til skibstilsynet, hvor og hvornår de nævnte  

 syn kan foretages.
 § 12.  Den dykker, der anvender en dykkerudrustning,  

 skal sikre sig, at udrustningen er i orden, hver gang den tages i brug.  

 Dykkeren skal instruere sine medhjælpere om deres pligter, medens  

 dykkerarbejdet foregår.
§ 13.  Handelsministeren fastsætter regler om  

 dykkerarbejdes sikre udførelse, om betryggelse af dykkere og af  

 hjælpepersonel under arbejdet, herunder af personel i trykkammeranlæg, der  

 bruges i forbindelse med dykning.
Samtidig fastsættes, i hvilket omfang  

 bestemmelserne finder anvendelse på udenlandske dykkere, der arbejder på  

 dansk territorium.
 Stk. 2.  Handelsministeren fastsætter regler om  

 dykkejournaler.
 § 14.  Direktoratet kan under særlige omstændigheder  

 gøre undtagelser fra bestemmelserne i §§ 1 og 4 samt §§ 10 og 11.
 Stk. 2.  Direktoratet kan endvidere under særlige  

 omstændigheder fravige den i § 8 anførte aldersgrænse.
 Stk. 3.  Direktoratet kan i enkelte tilfælde give  

 tilladelse til at foretage dykninger på vanddybder på mere end 50 m.
 § 15.  Medmindre højere straf er forskyldt efter den  

 øvrige lovgivning, straffes overtrædelse af § 1 samt §§ 10-12 med bøde.
 Stk. 2.  I forskrifter, der udstedes i medfør af loven,  

 kan fastsættes straf af bøde for overtrædelse af bestemmelsen i  

 forskrifterne.
 Stk. 3.  Er en overtrædelse begået af et aktieselskab,  

 et anpartsselskab el. lign., kan bødeansvar pålægges selskabet som sådant.
 § 16.  Loven træder i kraft den 1. januar 1980.
 Stk. 2.  Dykkerlov nr. 50 af 5. marts 1958 ophæves.
 § 17.  Loven gælder ikke for Færøerne.
 § 18.  De i denne lov indeholdte bestemmelser finder  

 tilsvarende anvendelse på personer, der har erhvervet dykkerbevis i henhold  

 til lov nr. 50 af 5. marts 1958, idet dog den i lovens § 8 fastsatte  

 aldersgrænse på 67 år først finder anvendelse fra den 1. januar 1990.
 Stk. 2.  De i medfør af lov nr. 50 af 5. marts 1958  

 udstedte dykkerbeviser ligestilles med de i denne lov omhandlede beviser  

 således:
