Bekendtgørelse om  

 forsyningspligtydelser1) I medfør af § 16, stk. 4, § 17, stk. 3,  

 § 18, stk. 1-2, og § 19, stk. 5 og 7, i lov nr. 418 af  

 31. maj 2000 om konkurrence- og forbrugerforhold på telemarkedet,  

 fastsættes:
Kapitel 1 Forsyningspligt § 1. Forsyningspligten omfatter de i §§ 2-6  

 og §§ 8-9 nævnte teleydelser, jf. § 16, stk. 2, i lov om  

 konkurrence- og forbrugerforhold på telemarkedet.
Teletjenester omfattet af forsyningspligten (Basale taletelefonitjenester, ISDN-tjenester og faste  

 kredsløb) § 2. Forsyningspligten omfatter udbud af basale  

 taletelefonitjenester.
 Stk. 2. De i stk. 1 nævnte forsyningspligttjenester  

 skal omfatte:
 1)	Én forbindelse til en taletelefonitjeneste, der giver  

 slutbrugeren adgang til at foretage og modtage opkald mellem  

 nettermineringspunkter samt mulighed for udveksling af trafik med andre  

 slutbrugere, der er tildelt numre i nummerplaner baseret på ITU s  

 anbefaling E.164.
 2)	Mulighed for taleoverførsel i en kvalitet, der som minimum  

 svarer til den, der opnås på PSTN-tjenesten på tidspunktet  

 for denne bekendtgørelses ikrafttræden.
 3)	Mulighed for fax- og datakommunikation, herunder adgang til  

 datakommunikation ved transmissionshastigheder, der er anvendelige for adgang  

 til basale internettjenester på tidspunktet for denne  

 bekendtgørelses ikrafttræden.
 4)	De i bilag 1 nævnte faciliteter.
 Stk. 3. Den i stk. 1 nævnte forsyningspligttjeneste  

 kan endvidere omfatte de i bilag 2 nævnte faciliteter og eventuelle  

 andre faciliteter, hvis forsyningspligtudbyderen fremsætter tilbud om  

 at udbyde disse som en del af tjenesten.
 § 3. Forsyningspligten omfatter udbud af  

 ISDN-tjenester eller teletjenester med minimum samme grundlæggende  

 funktioner som ISDN-tjenester.
 Stk. 2. De i stk. 1 nævnte forsyningspligttjenester  

 skal omfatte:
 1)	Én forbindelse til de i stk. 1 nævnte tjenester,  

 der giver slutbrugeren adgang til at foretage og modtage opkald mellem  

 nettermineringspunkter samt mulighed for udveksling af trafik med andre  

 slutbrugere, der er tildelt numre i nummerplaner baseret på ITU s  

 anbefaling E.164.
 2)	De tjenester og faciliteter, der er opregnet i bilag 3.
 Stk. 3. Den i stk. 1 nævnte forsyningspligttjeneste  

 kan endvidere omfatte faciliteter nævnt i bilag 4 og eventuelle andre  

 faciliteter, hvis forsyningspligtudbyderen fremsætter tilbud om at  

 udbyde disse som en del af tjenesten.
 § 4. Forsyningspligten omfatter de nedenfor  

 nævnte udbud af faste kredsløb, jf. bilag II til direktiv  

 92/44/EØF af 5. juni 1992 om etablering af ONP-vilkår for faste  

 kredsløb og senere ændringer af bilag II ved  

 Europa-Kommissionens beslutninger herom i henhold til direktivets art. 7,  

 stk. 3:
 1)	2- eller 4-tråds faste kredsløb til tale af almindelig  

 kvalitet.
 2)	64 kbit/s digital teknik.
 3)	2048 kbit/s digital teknik.
Forsyningspligtydelser til handicappede § 5. Forsyningspligten omfatter udbud af en  

 PC-baseret teksttelefontjeneste til døve, døvblevne,  

 døvblinde samt grupper af tale- og hørehæmmede, der via  

 den pågældende tjeneste kan kompenseres væsentligt for  

 deres handicap.
 Stk. 2. Følgende faciliteter og funktioner er omfattet  

 af forsyningspligten i medfør af stk. 1:
 1)	Som en del af teksttelefontjenesten skal der tilbydes  

 internetadgang.
 2)	Den til teksttelefontjenesten knyttede formidlingscentral skal  

 være døgnåben.
 § 6. Forsyningspligten omfatter endvidere udbud af  

 en landsdækkende nummeroplysningstjeneste for numre i den danske  

 nummerplan som nævnt i § 8 og automatisk gennemstilling til de  

 pågældende numre til reduceret pris for blinde, døvblinde,  

 svagtseende, læsehandicappede og visse bevægelseshæmmede,  

 der via den pågældende tjeneste kan kompenseres væsentligt  

 for deres handicap.
 § 7. Telestyrelsen kan efter anmodning fra  

 forsyningspligtudbyderen etablere visitationsordninger med henblik på  

 efterprøvelse af, om enkeltpersoner er berettigede til  

 handicaptjenester som nævnt i §§ 5-6.
 Stk. 2. Etablering af visitationsordninger som nævnt i  

 stk. 1 forudsætter, at der er en nærliggende risiko for  

 misbrug af de etablerede ordninger i et sådant omfang, at der  

 økonomisk er grundlag for etablering af en visitationsordning.  

 Udgifterne forbundet med de fastsatte visitationsordninger kan af  

 Telestyrelsen helt eller delvist pålægges afholdt af  

 forsyningspligtudbyderen.
Nummeroplysningstjenester § 8. Forsyningspligten omfatter en  

 landsdækkende nummeroplysningstjeneste, der indeholder samtlige numre  

 inden for den offentlige danske nummerplan for telefoni, ISDN og  

 mobilkommunikation, som er tildelt slutbrugere.
Forsyningspligten omfatter  

 desuden en bredt dækkende oplysningstjeneste for udenlandske  

 numre.
 Stk. 2. Ved en nummeroplysningstjeneste som nævnt i  

 stk. 1 forstås en opkaldsbaseret tjeneste, der er adgang til via  

 taletelefonitjenester.
 Stk. 3. For så vidt angår numre, der anvendes til  

 forudbetalte kort eller teletjenester, der kan sidestilles hermed, er det  

 tilstrækkeligt, at nummeroplysningstjenesten indeholder oplysninger om  

 denne anvendelse.
Radiobaserede maritime nød- og  

 sikkerhedstjenester § 9. Forsyningspligten omfatter gratis dirigering  

 m.v. af nødopkald via radiobaserede maritime nød- og  

 sikkerhedstjenester for brugere af følgende tjenester:
 1)	Kystradiotjenesten.
 2)	Maritime Inmarsattjenester.
 Stk. 2. De i stk. 1 nævnte muligheder for  

 nødopkald skal udbydes i overensstemmelse med internationale  

 forpligtelser, som Danmark har påtaget sig på dette område,  

 og svarende til det hidtil gældende kvalitetsniveau herfor.
Forsyningspligtskillepunkt § 10. De tjenester, der er nævnt i  

 §§ 2-5, skal leveres til et forsyningspligtskillepunkt placeret inden  

 for slutbrugerens bolig, herunder plejehjem, beskyttede boliger, kollegier,  

 ungdomsboliger, kollektiver, bofællesskaber, fritidsboliger eller anden  

 form for sædvanlig adresse, eller placeret på  

 slutbrugerens erhvervsvirksomhed eller faste arbejdssted.
 Stk. 2. Udbyderen af forsyningspligttjenesterne bestemmer den  

 nærmere placering af forsyningspligtskillepunktet inden for de i  

 stk. 1 nævnte bygninger.
 Stk. 3. Brugere af forsyningspligttjenester, der hovedsagelig  

 anvender disse uden for vedkommendes erhverv, har uanset stk. 2 uden  

 ekstra betaling ret til, i stedet for det af udbyderen valgte etablerede  

 forsyningspligtskillepunkt, at udpege et alternativt placeret  

 forsyningspligtskillepunkt pr. forsyningspligtabonnement inden for en  

 ledningsføring på 25 meter fra det af udbyderen valgte.
 Stk. 4. Brugere af forsyningspligttjenester, der hovedsagelig  

 anvender disse i erhvervsøjemed, har uanset stk. 2 uden ekstra  

 betaling ret til, i stedet for det af udbyderen valgte etablerede  

 forsyningspligtskillepunkt, at udpege et samlet alternativt placeret  

 forsyningspligtskillepunkt inden for en ledningsføring på 25  

 meter fra det af udbyderen valgte med henblik på samlet levering af et  

 eller flere forsyningspligtabonnementer til et  

 forsyningspligtskillepunkt.
 Stk. 5. Forsyningspligtskillepunktet består af et  

 nettermineringspunkt, jf. § 3, stk. 3, i lov om konkurrence- og  

 forbrugerforhold på telemarkedet.
 Stk. 6. Forsyningspligten omfatter tillige levering til  

 tekniske installationer som for eksempel vindmøller,  

 parkeringsautomater, brøndanlæg, pumper, overvågnings- og  

 registreringsanlæg eller lignende, uanset disse er anlagt mere end 25  

 meter fra en bolig eller et fast arbejdssted.
 Stk. 7. Forsyningspligtudbyderen kan fastsætte  

 særskilte omkostningsbaserede priser for etablering og drift af  

 forsyningspligtskillepunkter omfattet af stk. 6.
Kapitel 2 Udpegning af forsyningspligtudbydere § 11. Telestyrelsen træffer afgørelse  

 om udpegning af en eller flere udbydere af de i §§ 2-6 og §§ 8-9  

 nævnte ydelser, hvis disse udbydere har en landsdækkende  

 markedsandel på 50 % eller derover af det samlede udbud af en eller  

 flere teleydelser svarende til de i §§ 2-6 og §§ 8-9 nævnte  

 forsyningspligtydelser.
 Stk. 2. For forsyningspligtydelser som nævnt i § 2  

 kan udbydere af offentlige telenet eller teletjenester i særlige  

 tilfælde udpeges som forsyningspligtudbydere for regionale eller lokale  

 områder, hvis de har en markedsandel på 50 % eller derover af det  

 samlede udbud af en eller flere teleydelser svarende til de i § 2  

 nævnte forsyningspligtydelser i de pågældende regionale  

 eller lokale områder.
 § 12. Hvis det ikke er muligt at udpege en  

 forsyningspligtudbyder i henhold til § 11 eller efter forudgående  

 offentligt udbud i henhold til regler fastsat af forskningsministeren, kan  

 Telestyrelsen udpege den eller de udbydere af offentlige telenet eller  

 teletjenester, som har den største markedsandel på landsplan af  

 det samlede udbud af en eller flere teleydelser svarende til de i §§ 2-6  

 og §§ 8-9 nævnte forsyningspligtydelser.
 Stk. 2. For forsyningspligtydelser som nævnt i § 2  

 kan udbydere af offentlige telenet eller teletjenester udpeges som  

 forsyningspligtudbydere for regionale eller lokale områder, hvis de har  

 den største markedsandel af det samlede udbud af de i § 2  

 nævnte forsyningspligtydelser i de pågældende regionale  

 eller lokale områder.
 § 13. Udpegning af forsyningspligtudbydere i  

 henhold til §§ 11-12 sker for en periode af 10 år.
Stk. 2. Hvis markedsandelen på det relevante marked for  

 en forsyningspligtudbyder, der er udpeget efter § 11, stk. 1 og 2,  

 falder til under 50 % i den periode, der er nævnt i stk. 1, har  

 udbyderen krav på, at der iværksættes fornyet udpegning af  

 en forsyningspligtudbyder.
Hvis markedsforholdene i øvrigt  

 ændrer sig væsentligt, kan Telestyrelsen efter anmodning fra den  

 udpegede forsyningspligtudbyder ændre udpegningen eller vilkårene  

 herfor.
Stk. 3. Telestyrelsen kan træffe afgørelse om hel  

 eller delvis overdragelse af forsyningspligten, jf. § 1, til en udpeget  

 forsyningspligtudbyders helejede datterselskaber, hvis  

 forsyningspligtudbyderen anmoder herom.
Telestyrelsen kan i den forbindelse  

 fastsætte nærmere vilkår for overdragelsen, herunder  

 vilkår om den nærmere overdragelse af pligter samt  

 videreførelse af vilkår og priser for forsyningspligtydelserne  

 fastsat i medfør af reglerne i denne bekendtgørelse.
Fastsættelse af vilkår § 14. Telestyrelsen fastsætter efter  

 forudgående forhandling på grundlag af oplæg fra de  

 udpegede forsyningspligtudbydere vilkår for udbydernes varetagelse af  

 forsyningspligt.
Hvis afgørelsen om udpegning er truffet efter  

 forudgående offentligt udbud, jf. § 12, fastsættes  

 vilkårene på grundlag af det afgivne tilbud samt forhandlingerne  

 i forbindelse med udpegningen.
 Stk. 2. Den eller de udbydere, der er udpeget som  

 forsyningspligtudbyder, jf. §§ 11-12, skal senest 1 måned fra  

 tidspunktet fra udpegningen eller i henhold til en særskilt anmodning  

 herom fra Telestyrelsen forelægge et oplæg til vilkår som  

 nævnt i stk. 1.
Stk. 3. Telestyrelsens fastsættelse af vilkår, jf.  

 stk. 1, sker på grundlag af de i §§ 2-9 fastsatte regler.
I  

 vilkårene kan fastsættes yderligere krav til udbydernes udbud af  

 forsyningspligtydelser end indeholdt i det i stk. 1 nævnte  

 oplæg fra udbyderne.
Stk. 4. Telestyrelsens fastsættelse af vilkår for  

 udbud af forsyningspligtydelser på handicapområdet, jf.  

 §§ 5-7, sker efter forhandling med forsyningspligtudbyderen samt  

 høring af handicaporganisationerne og i samarbejde med disse.
Der kan  

 i vilkårene fastsættes yderligere krav til hvilke funktioner og  

 faciliteter, der skal være omfattet af udbudet af  

 teksttelefontjenesten, udover de i § 5, stk. 2, nævnte.
Der  

 kan endvidere i vilkårene fastsættes minimumskrav til det  

 terminaludstyr, der skal tilbydes ved brug af teksttelefontjenesten med  

 henblik på anvendelse af selve tjenesten og til internetadgang.
 Stk. 5. Telestyrelsens fastsættelse af vilkår om  

 radiobaserede maritime nød- og sikkerhedstjenester, jf. § 9, sker  

 efter høring af de relevante myndigheder på  

 Færøerne og i Grønland.
 Stk. 6. Telestyrelsen kan i vilkårene, jf. stk. 1,  

 fastsætte nærmere retningslinier for forsyningspligtudbyderens  

 beregning og opkrævning af særskilte omkostningsbaserede priser  

 for levering af forsyningspligtydelser til tekniske installationer, jf.  

 § 10, stk. 6-7.
§ 15. Ved fastsættelsen af  

 forsyningspligtvilkår efter § 14 fastsætter Telestyrelsen  

 vilkår om krav til kvaliteten af de udbudte forsyningspligtydelser  

 herunder de i stk. 7 nævnte kvalitetskrav.
For så vidt  

 angår udveksling af trafik med andre net, forudsætter  

 overholdelse af de fastsatte kvalitetskrav, at disse net teknisk giver  

 mulighed herfor.
Fastsættelsen af vilkår om krav til kvaliteten  

 sker i relevant omfang i overensstemmelse med de definitioner og  

 målemetoder, der er henvist til i stk. 7.
 Stk. 2. Telestyrelsen skal ved fastsættelsen af krav  

 efter stk. 1 sikre, at der ikke udfra en helhedsvurdering sker en  

 forringelse af kravene set i forhold til de hidtil gældende  

 kvalitetskrav.
 Stk. 3. Telestyrelsen kan i vilkårene fastsætte  

 yderligere krav vedrørende kvaliteten af de udbudte teleydelser end  

 indeholdt i udbyderens oplæg, jf. § 14, stk. 1.  

 Telestyrelsens fastsættelse af yderligere krav vedrørende  

 kvalitet kan alene ske i det omfang, det på baggrund af en  

 bedste-praksis-undersøgelse blandt en flerhed af sammenlignelige lande  

 viser sig nødvendigt for at sikre, at de teleydelser, der er omfattet  

 af forsyningspligt, med hensyn til kvalitetsniveau svarer til de i  

 øvrigt på telemarkedet generelt udbudte teleydelser til private  

 slutbrugere.
 Stk. 4. Telestyrelsen fastsætter vilkår om, at  

 forsyningspligtudbyderen skal måle kvalitetsniveauet på de  

 områder, hvor der er fastsat kvalitetskrav efter stk. 1.  

 Kvalitetsmålingen skal som minimum opfylde de krav, der er henvist til  

 i stk. 7.
Stk. 5. Telestyrelsen fastsætter vilkår om, at  

 forsyningspligtudbyderen skal 1)	indberette resultaterne af kvalitetsmålingen, jf. stk. 4,  

 til Telestyrelsen minimum én gang årligt eller efter anmodning  

 fra Telestyrelsen, og 2)	udlevere de anvendte grunddata for kvalitetsmålingen til  

 Telestyrelsen, hvis Telestyrelsen anmoder herom.
Stk. 6. Telestyrelsen kan iværksætte en  

 uafhængig revision af kvalitetsmålingen med henblik på at  

 sikre, at de anvendte data er korrekte.
Telestyrelsen kan beslutte, at  

 kvalitetsmålingen skal offentliggøres.
 Stk. 7. Fastsættelsen af krav efter stk. 1 og  

 kvalitetsmålingen efter stk. 4 skal i relevant omfang ske i  

 overensstemmelse med bilag III til direktiv 98/10 EF om ONP-vilkår for  

 taletelefonitjenesten og om udbud af forsyningspligtydelser på  

 teleområdet under konkurrenceforhold og senere ændringer af bilag  

 III ved Europa-Kommissionens beslutninger herom i henhold til direktivets  

 art. 28 og 30.
Kapitel 3 Generelle vilkår for udbud af  

 forsyningspligttjenester § 16. En forsyningspligtudbyder skal for de af  

 forsyningspligten omfattede teletjenester udarbejde generelle  

 kontraktvilkår.
 Stk. 2. Kontraktvilkår som nævnt i stk. 1  

 skal som minimum indeholde oplysninger om:
 1)	Kvalitetskrav for de udbudte teleydelser, jf. § 15,  

 stk. 1.
 2)	Kompensations- og tilbagebetalingsordninger som finder anvendelse,  

 hvis kvalitetskrav som nævnt i nr. 1 ikke overholdes, jf.  

 § 17.
 3)	Eventuelle krav om sikkerhedsstillelse, jf. § 18.
 4)	Betalingsvilkår for de omfattede teleydelser, herunder  

 vilkår for opsigelse og afbrydelse i tilfælde af slutbrugerens  

 misligholdelse, jf. § 19.
 5)	Vilkår for kombination af forsyningspligtydelser med andre  

 abonnementer eller teleydelser, jf. § 20.
 6)	Eventuelle vilkår vedrørende  

 småforbrugerabonnement, jf. §§ 21-24.
 7)	Information om hvordan kontraktvilkår offentliggøres,  

 jf. stk. 3.
 Stk. 3. Forsyningspligtudbyderen skal offentliggøre de  

 gældende kontraktvilkår og senest samtidig med vilkårenes  

 ikrafttræden fremsende kopi heraf til Telestyrelsen.
 Stk. 4. Forsyningspligtudbyderens udbud af  

 forsyningspligtydelser er omfattet af bekendtgørelse om udbud af  

 telenet og teletjenester, herunder bekendtgørelsens krav om  

 indgåelse af en kontrakt, minimumskrav til udformning og indhold heraf  

 m.v.
 § 17. Forsyningspligtudbydere skal ved  

 fastsættelsen af vilkår vedrørende kompensations- og  

 tilbagebetalingsordninger sikre, at kontraktvilkårene indeholder  

 præcise angivelser af, hvornår slutbrugeren har krav på  

 kompensation og tilbagebetaling.
Stk. 2. Vilkår som nævnt i stk. 1 skal  

 fastsættes på en sådan måde, at der i ethvert  

 tilfælde af manglende overholdelse af de absolutte kvalitetskrav til  

 levering og fejlretning fastsat i medfør af § 15, stk. 1,  

 ydes en kompensation på et rimeligt beløb, herunder eventuel  

 tilbagebetaling af allerede betalte beløb.
Der kan dog  

 fastsættes vilkår om, at kompensation og tilbagebetaling ikke  

 ydes i de tilfælde, hvor den manglende overholdelse ikke kan tilregnes  

 forsyningspligtudbyderen, idet hindringen for opfyldelse af aftalen ikke har  

 kunnet overvindes uden urimelige opofrelser eller burde have været  

 taget i betragtning ved kontraktens indgåelse, eller hvor den manglende  

 overholdelse kan henføres til kundens forhold.
 § 18. Forsyningspligtudbydere skal ved  

 fastsættelsen af vilkår vedrørende sikkerhedsstillelse  

 sikre, at kontraktvilkårene indeholder en udtømmende
angivelse af, hvornår sikkerhedsstillelse kan kræves.
Stk. 2. Fastsættelsen af vilkår som nævnt i  

 stk. 1 skal ske på en sådan måde, at krav om  

 sikkerhedsstillelse kun kan fremsættes, hvor forsyningspligtudbyderen  

 berettiget antager, at slutbrugerens betalingsforpligtelser ikke vil blive  

 opfyldt rettidigt.
Det beløb, som kræves stillet til sikkerhed,  

 skal stå i rimeligt forhold til det beløb, som kunden må  

 forventes at skulle betale for to faktureringsperioder.
 § 19. Forsyningspligtudbydere skal ved  

 fastsættelsen af vilkår vedrørende betaling, herunder  

 vilkår for opsigelse og afbrydelse i tilfælde af slutbrugerens  

 misligholdelse, sikre, at kontraktvilkårene indeholder  

 udtømmende bestemmelser herom.
Stk. 2. Fastsættelsen af vilkår som nævnt i  

 stk. 1 skal ske på en sådan måde, at betaling for  

 forbrugsafgifter kun kan kræves for perioden siden sidste  

 opkrævning.
Dog kan forbrugsafgifter, der af teletekniske eller  

 driftsmæssige grunde registreres med forsinkelse, opkræves  

 på den efterfølgende regning.
 Stk. 3. Fastsættelsen af vilkår som nævnt i  

 stk. 1 skal ske på en sådan måde, at krav om  

 ændring af opkrævningsinterval kun kan fremsættes, hvor  

 forsyningspligtudbyderen berettiget antager, at slutbrugerens  

 betalingsforpligtelser ikke vil blive opfyldt rettidigt.
Stk. 4. Fastsættelsen af vilkår som nævnt i  

 stk. 1 skal ske på en sådan måde, at  

 forsyningspligtudbyderen kun er berettiget til at afbryde slutbrugerens  

 forbindelse i tilfælde af dennes væsentlige misligholdelse af  

 forpligtelser i henhold til abonnementsaftalen.
Ved manglende betaling af  

 abonnements- og forbrugsafgifter m.v. er forsyningspligtudbyderen kun  

 berettiget til at afbryde slutbrugerens forbindelse, hvis slutbrugeren  

 undlader at opfylde et eventuelt krav om sikkerhedsstillelse rettidigt.
 § 20. Forsyningspligtudbyderen skal ved  

 fastsættelse af vilkår vedrørende kombinationsabonnementer  

 sikre, at det enkelte forsyningspligtabonnement ikke forringes ved  

 udskillelse af dele heraf i særskilte tillægsydelser.
Særlige vilkår vedrørende  

 småforbrugerabonnement § 21. Forsyningspligtudbyderen kan opdele udbudet  

 af tjenesten nævnt i § 2 i to forskellige abonnementer, f.eks. et  

 standardabonnement og et småforbrugerabonnement, med henblik på  

 at opfylde kravene i § 26. Vælger forsyningspligtudbyderen at  

 udbyde et småforbrugerabonnement, skal forsyningspligtudbyderen  

 overholde de i §§ 22-24 angivne betingelser.
 § 22. Forsyningspligtudbyderen skal på eget  

 initiativ og minimum én gang årligt vejlede den enkelte  

 slutbruger om, hvorvidt den valgte type forsyningspligtabonnement  

 økonomisk er mest fordelagtigt for denne.
 Stk. 2. Forsyningspligtudbyderen skal senest i forbindelse med  

 udsendelsen af den efterfølgende regning orientere slutbrugeren, hvis  

 der sker ændringer i slutbrugerens samlede forbrug, der  

 medfører, at småforbrugerabonnementet ikke længere er  

 økonomisk fordelagtigt for slutbrugeren.
§ 23. Forsyningspligtudbyderen skal ved  

 fastsættelsen af generelle kontraktvilkår, jf. § 16,  

 sikre, 1)	at småforbrugerabonnementet kan konverteres til andre typer  

 abonnementer hos forsyningspligtudbyderen uden omkostninger for slutbrugeren,  

 og at konverteringen skal kunne ske med et varsel på maksimalt 1  

 måned.
Ved mere end et abonnementsskift pr. år kan  

 forsyningspligtudbyderen dog opkræve et omkostningsbaseret gebyr  

 herfor, og 2)	at ingen slutbrugere automatisk tildeles et  

 småforbrugerabonnement.
Tildeling heraf skal således kræve  

 et aktivt valg fra slutbrugerens side og vil først have virkning ved  

 dennes skriftlige bekræftelse af det således ændrede  

 abonnementsforhold.
Første gang en slutbruger vælger et  

 eventuelt småforbrugerabonnement, skal dette kunne ske uden  

 omkostninger for slutbrugeren.
For efterfølgende abonnementsskift kan  

 forsyningspligtudbyderen opkræve et omkostningsbaseret gebyr.
§ 24. Forsyningspligtudbyderen har adgang til i  

 kontraktvilkårene at bestemme, 1)	at slutbrugeren ved valg af et småforbrugerabonnement  

 afstår fra samtidig at anvende andre selskaber til udgående  

 samtaler via frit operatørvalg, 2)	at slutbrugeren ved valg af et småforbrugerabonnement ikke  

 samtidig på samme adresse kan have andre abonnementer på  

 forsyningspligttjenester hos forsyningspligtudbyderen, og 3)	at slutbrugeren ved abonnement på en forsyningspligttjeneste  

 leveret til tekniske installationer, jf. § 10, stk. 6, ikke kan  

 vælge et småforbrugerabonnement.
Kapitel 4 Priser for forsyningspligtydelser § 25. Telestyrelsen fastsætter  

 maksimalpriser for forsyningspligtydelser som nævnt i §§ 2-3,  

 §§ 5-6 og § 8.
 Stk. 2. Ved maksimalpriser forstås konkret fastsatte  

 lofter for, hvor meget de enkelte takstelementer (oprettelse, flytning,  

 abonnement, de enkelte trafiktakster m.v.), der indgår i  

 forsyningspligtydelserne som nævnt i stk. 1, maksimalt må  

 koste.
 Stk. 3. I maksimalprisen er indeholdt samtlige udgifter til  

 etablering af forsyningspligtydelserne nævnt i stk. 1, herunder  

 teknikerbesøg m.v.
 Stk. 4. I det omfang en eller flere forsyningspligtudbydere  

 foreslår geografisk bestemte forskellige priser for et eller flere  

 takstelementer eller forskellige priser for opkald til et eller flere andre  

 mobil- eller fastnet end forsyningspligtudbyderens egne net, skal der  

 ligeledes fastsættes konkrete lofter for disse takstelementer, jf.  

 stk. 1-3.
 Stk. 5. For så vidt angår opkald til udlandet skal  

 der dog, uanset stk. 1-2, alene fastsættes én samlet  

 gennemsnitlig maksimalpris for sådanne opkald baseret på et  

 vægtet gennemsnit af samtlige priser for opkald til udlandet.
 Stk. 6. Priser for faste kredsløb som nævnt i  

 § 4 reguleres efter reglerne i bekendtgørelse om samtrafik  

 m.v.
Forsyningspligtpriser for standardabonnementer og  

 småforbrugerabonnementer § 26. Ved fastsættelsen af maksimalpriser  

 for forsyningspligtydelser som nævnt i §§ 2-3 og § 8 skal  

 Telestyrelsen sikre en realprisudvikling, der opfylder følgende  

 krav:
1)	at den gennemsnitlige privatforbrugers samlede teleregning, jf.  

 § 28, falder med et samlet realprisfald på mindst X %  

 årligt, og 2)	at den gennemsnitlige småforbrugers samlede teleregning, jf.  

 § 28, falder med et samlet realprisfald på mindst Y %  

 årligt.
Stk. 2. Telestyrelsen skal ved fastsættelse af  

 maksimalpriser yderligere sikre, 1)	at et eventuelt særskilt småforbrugerabonnement på  

 forsyningspligtydelser, jf. § 21, sammenholdt med det generelle  

 standardabonnement for sådanne forsyningspligtydelser maksimalt er  

 økonomisk fordelagtigt for 15 % af de privatforbrugere, der er  

 tilsluttet forsyningspligtudbyderens faste net, og som ikke benytter fast  

 operatørvalg, 2)	at priser for opkald til andre udbyderes mobil- eller fastnet, der  

 foreslås fastsat således, at priserne herfor afviger fra priserne  

 for opkald til slutbrugere i forsyningspligtudbyderens eget mobil- eller  

 fastnet, er særskilt omkostningsbaserede, objektive og  

 ikke-diskriminerende, 3)	at kravene til realprisfald på forsyningspligtydelser (X og Y)  

 ikke overstiger realiserede realprisfald på relaterede  

 samtrafikprodukter (Z), jf. § 30 og bilag 6.
Stk. 3. Hvis der alene er tale om marginale forskelle i den  

 andel af den samlede pris, som forsyningspligtudbyderen oppebærer ved  

 kald til eget net, henholdsvis en anden udbyders net, kan  

 Telestyrelsen, uanset det i stk. 2, nr. 2, anførte,  

 skønsmæssigt fastsætte priser for opkald til andre  

 udbyderes mobil- eller fastnet, der afviger fra priserne for opkald til  

 slutbrugere i forsyningspligtudbyderens eget mobil- eller fastnet.
De  

 involverede udbydere skal høres, inden en sådan afgørelse  

 træffes.
 Stk. 4. Uanset det, der er anført i § 26,  

 stk. 2, nr. 1 og 2, kan Telestyrelsen fastsætte priser for opkald  

 til andre udbyderes mobil- eller fastnet, der indebærer, at  

 forsyningspligtudbyderen ved udbud af et særligt  

 småforbrugerabonnement anvender ensartede principper, herunder  

 identiske overtakseringsfaktorer, for småforbrugeres eventuelle  

 overtakserede kald mod andre udbyderes net henholdsvis overtakserede kald mod  

 forsyningspligtudbyderens egne net.
 Stk. 5. Ved en privatforbruger som nævnt i stk. 1  

 forstås en slutbruger i forsyningspligtudbyderens faste net med op til  

 2 linier pr. adresse, forudsat at der ikke er installeret et  

 omstillingsanlæg i tilknytning hertil.
 Stk. 6. Ved den gennemsnitlige privatforbruger forstås  

 en privatforbruger, konstrueret som et gennemsnit af den samlede mængde  

 privatforbrugere, der er tilknyttet forsyningspligtudbyderens faste net.
Stk. 7. Ved den gennemsnitlige småforbruger  

 forstås en småforbruger, konstrueret som et gennemsnit af et  

 udsnit af de privatforbrugere, der er tilknyttet forsyningspligtudbyderens  

 faste net.
Udsnittet af den samlede mængde privatforbrugere skal  

 bestå af de 20 % heraf, der har de laveste samtaleregninger, og som  

 ikke benytter fast operatørvalg.
 Stk. 8. Hvis de af forsyningspligtudbyderen foreslåede  

 maksimalpriser, jf. § 25, stk. 2, opfylder de i stk. 1-2  

 nævnte krav, og de ikke strider mod konkurrenceloven, jf. § 34,  

 stk. 6, kan Telestyrelsen ikke afvise at fastsætte disse i  

 overensstemmelse med forsyningspligtudbyderens forslag eller kræve  

 ændringer i en eller flere af de således foreslåede  

 maksimalpriser.
§ 27. Ved efterprøvelsen af om kravene til  

 realprisfald som nævnt i § 26, stk. 1, nr. 1-2, er opfyldt,  

 sammenholder Telestyrelsen de foreslåede maksimalpriser med de  

 fastsatte maksimalpriser for det foregående år.
Den  

 gennemsnitlige privatforbrugers samlede teleregning, beregnet på  

 grundlag af det i § 34, stk. 2, nr. 1, nævnte forbrug, skal  

 herved udvise et realprisfald på minimum X %. Den gennemsnitlige  

 småforbrugers samlede teleregning, ligeledes beregnet på grundlag  

 af det i § 34, stk. 2, nr. 1, nævnte forbrug, skal udvise et  

 realprisfald på minimum Y %.
Fastsættelse af X og Y § 28. Hvert andet år (næste gang i  

 2002) fastsætter Telestyrelsen senest pr. 1. april kravene til  

 realprisfald (X og Y) for det næstfølgende år (næste  

 gang for 2004), og for det år, der følger efter dette  

 (næste gang for 2005).
 Stk. 2. Ved et årligt realprisfald på henholdsvis  

 X og Y % forstås et fald i de fastsatte maksimalpriser bestående  

 af den procentvise ændring i årsgennemsnittet af  

 nettoprisindekset (NPI) for de to forudgående år, fratrukket X,  

 henholdsvis den procentvise ændring i NPI fratrukket Y, jf. bilag 5,  

 nr. 4.
§ 29. Telestyrelsen fastsætter  

 skønsmæssigt X og Y.
Telestyrelsens fastsættelse af X og Y  

 skal ske således, at kravene til det årlige  

 realprisfald:
1)	afspejler den bedste praksis for prisudviklingen på  

 konkurrencemarkedet for teleydelser i Danmark såvel som i minimum tre  

 lande, der skønnes sammenlignelige med Danmark for henholdsvis den  

 gennemsnitlige privatforbrugers og den gennemsnitlige småforbrugers  

 samlede forbrug, og 2)	samtidig sikrer, at der ikke samlet foreligger markant ubalance  

 mellem forsyningspligtudbyderens samlede omkostninger ved at udbyde  

 forsyningspligtydelserne, og de indtægter dette medfører  

 (overnormal fortjeneste).
 Stk. 2. Telestyrelsen skal ved omregning af udenlandske priser  

 anvende rene valutakursomregninger baseret på gennemsnitlige  

 valutakurser over en 12-måneders periode, der ligger forud for  

 tidspunktet for Telestyrelsens fastsættelse af realprisfaldet.
 Stk. 3. Ved de samlede omkostninger, jf. stk. 1, nr. 2,  

 forstås fuldt allokerede omkostninger ved tilvejebringelse af de  

 samlede forsyningspligtydelser, inklusive fuldt allokerede omkostninger ved  

 tilvejebringelse af forsyningspligtydelser til handicappede, jf. §§ 5-6,  

 nummeroplysningstjenester, jf. § 8, og de radiobaserede maritime  

 nød- og sikkerhedstjenester, jf. § 9.
§ 30. Telestyrelsen skal årligt  

 opgøre realiserede realprisfald i samtrafikpriser, jf. § 26,  

 stk. 2, nr. 3, og bilag 6, pr. 31. marts i det år (første  

 gang 2001), der ligger umiddelbart forud for det år, hvor kravene til  

 realprisfald har virkning.
Denne procentsats benævnes Z.
Z for år  

 2002 fastsættes således på baggrund af realprisudviklingen  

 fra 31. marts 2000 til 31. marts 2001.
 Stk. 2. Z beregnes på basis af kurve, jf. bilag 6, som  

 indeholder realiserede priser og mængder for de omfattede relaterede  

 samtrafikprodukter, idet der i den forbindelse samtidig korrigeres for  

 størrelsen af NPI for en tilhørende referenceperiode.
 Stk. 3. Til brug for beregningen af Z, jf. stk. 1, skal  

 forsyningspligtudbyderen på anmodning fra Telestyrelsen forelægge  

 dokumentation for indhold og beregning af kurve som nævnt i  

 stk. 2.
Stk. 4. Overstiger de af Telestyrelsen krav til fastsatte  

 realprisfald (X og Y) for et givet år det realiserede realprisfald i  

 samtrafikpriserne (Z) knyttet til det pågældende år, jf.  

 stk. 1-2, skal Telestyrelsen reducere X og Y tilsvarende.
En negativ  

 værdi af Z (d.v.s. en realprisstigning på samtrafikområdet)  

 udløser dog intet krav om en realprisstigning på  

 slutbrugerprisområdet.
 Stk. 5. Telestyrelsens endelige fastlæggelse af  

 kravene til realprisfald, jf. stk. 4, skal foreligge senest 1. maj i det  

 år, hvor opgørelsen af det realiserede fald i samtrafikpriserne  

 har fundet sted.
Priser for handicapydelser § 31. Telestyrelsen fastsætter på  

 grundlag af forslag fra forsyningspligtudbyderen og efter forudgående  

 drøftelse med handicaporganisationerne priser på de  

 særlige forsyningspligtydelser som nævnt i § 5.
 Stk. 2. Telestyrelsen skal ved fastsættelsen af priser  

 efter stk. 1 påse:
1)	at priserne for handicappedes opkald til teksttelefonen  

 fastsættes således, at opkald mellem teksttelefoner takseres til  

 almindelig samtalepris for indenlandsk telefoni, og at opkald via  

 Formidlingscenteret maksimalt takseres med forsyningspligtudbyderens laveste  

 samtalepris for indenlandsk telefoni, og 2)	at priserne for opkald fra forsyningspligtudbyderens net på  

 forsyningspligtområdet til handicappede via teksttelefonen er identiske  

 med priserne for opkald fra handicappede til denne tjeneste.
 § 32. Telestyrelsen fastsætter på  

 grundlag af forslag fra forsyningspligtudbyderen og efter forudgående  

 drøftelse med handicaporganisationerne priser for handicappedes opkald  

 til nummeroplysningstjenesten, jf. § 6.
Stk. 2. Telestyrelsen skal ved fastsættelsen af priserne  

 efter stk. 1 påse, at de handicappedes opkald til en  

 landsdækkende nummeroplysningstjeneste, jf. § 6 kan foretages uden  

 beregning indtil et kvartalsvist beløb, der minimum skal  

 være på 50 kr., og herefter takseres med maksimalt 22 % af  

 almindelig pris indtil et kvartalsvist beløbsmaksimum på  

 mindst 769 kr.
De nævnte beløb er baseret på almindelig  

 pris for opkald til forsyningspligtudbyderens nummeroplysningstjeneste.  

 Telestyrelsen kan ved fastsættelsen af priserne efter stk. 1  

 ændre beløbsminimum og beløbsmaksimum, således at  

 de omfattede grupper af handicappede sikres en rimelig kompensation for  

 disses merforbrug af oplysningstjenesten.
Rammer for fastsættelse og offentliggørelse  

 af maksimalpriser § 33. Telestyrelsen fastsætter senest den 1.  

 oktober hvert år maksimalpriser for de følgende to år, jf.  

 § 25, stk. 1. Fastsættelsen omfatter:
1)	endelig fastsættelse af maksimalpriser for det følgende  

 år, og 2)	foreløbig fastsættelse af maksimalpriser for det  

 næstfølgende år.
 Stk. 2. Den foreløbige fastsættelse af  

 maksimalpriser som nævnt i stk. 1, nr. 2,  

 overflødiggør yderligere fastsættelse af maksimalpriser  

 for dette år i det efterfølgende år, medmindre der i den  

 mellemliggende periode er sket ændringer i sammensætningen af den  

 gennemsnitlige privatforbrugers eller den gennemsnitlige småforbrugers  

 samlede teleregning henholdsvis forskydninger i ændringen af  

 nettoprisindekset.
 § 34. Senest 1. juni hvert år  

 forelægger den eller de udpegede forsyningspligtudbydere Telestyrelsen  

 forslag til maksimalpriser for det følgende og for det  

 næstfølgende år, jf. dog § 33, stk. 2, der kan  

 overflødiggøre forelæggelse af forslag til maksimalpriser  

 for det følgende år.
 Stk. 2. Forslaget, jf. stk. 1, skal udover forslag til  

 konkrete maksimalpriser, jf. § 25, omfatte følgende:
1)	dokumentation for indhold og beregning af en kurv for den  

 gennemsnitlige privatforbrugers samlede forbrug af teleydelser i de to  

 kvartaler, der går forud for forelæggelsen af forslag som  

 nævnt i stk. 1, og en kurv for den gennemsnitlige  

 småforbrugers samlede forbrug af teleydelser i samme periode, jf.  

 § 26, stk. 1, herunder dokumentation for de foretagne  

 konstrueringer af kurvene, og 2)	dokumentation for, at de forelagte forslag opfylder kravet i  

 § 26, stk. 2, nr. 1, og de opstillede krav til realprisfald, jf.  

 § 28.
 Stk. 3. De i stk. 2, nr. 1, nævnte kurve skal  

 udarbejdes som anført i bilag 5.
 Stk. 4. Hvis forsyningspligtudbyderen anmoder om at få  

 fastsat priser for opkald til andre udbyderes mobil- eller fastnet, der  

 afviger fra priserne for opkald til slutbrugere i forsyningspligtudbyderens  

 eget mobil- eller fastnet, jf. § 26, stk. 2, nr. 2, skal  

 forsyningspligtudbyderen forelægge dokumentation for, at de herved  

 foreslåede priser er særskilt omkostningsbaserede, objektive og  

 ikke-diskriminerende, jf. dog § 26, stk. 3. Dokumentation herfor  

 skal omfatter samtlige tilknyttede omkostninger i forsyningspligtudbyderens  

 eget net og omkostningerne ved terminering af sådanne samtaler i den  

 anden udbyders mobil- eller fastnet.
 Stk. 5. Telestyrelsen kan på ethvert tidspunkt under  

 gennemgangen af forsyningspligtudbyderens forslag til maksimalpriser anmode  

 forsyningspligtudbyderen om yderligere oplysninger, herunder om et revideret  

 forslag, såfremt det forelagte ikke opfylder de i § 26 opstillede  

 krav, eller hvis det strider mod konkurrenceloven, jf. stk. 6 og 7.
Stk. 6. I henhold til § 19, stk. 8, i lov om  

 konkurrence- og forbrugerforhold på telemarkedet indhenter  

 Telestyrelsen en udtalelse fra Konkurrencerådet om, hvorvidt  

 forsyningspligtudbyderens oplæg til maksimalpriser er i  

 overensstemmelse med konkurrenceloven.
Udtalelsen er i henhold til lovens  

 § 19, stk. 9, bindende for Telestyrelsens afgørelse om  

 fastsættelse af maksimalpriser.
 Stk. 7. Konkurrencestyrelsen kan på ethvert tidspunkt  

 under gennemgangen af forsyningspligtudbyderens forslag med henblik på  

 sikring af, at dette er i overensstemmelse med konkurrenceloven, anmode  

 Telestyrelsen om indhentelse af yderligere oplysninger eller kommentarer fra  

 forsyningspligtudbyderen.
 Stk. 8. Finder Telestyrelsen ikke, at  

 forsyningspligtudbyderens reviderede forslag opfylder de i § 26  

 opstillede krav, eller hvis forslaget strider mod konkurrenceloven, jf.  

 stk. 6, kan Telestyrelsen fastsætte andre maksimalpriser end de af  

 forsyningspligtudbyderen foreslåede.
§ 35. Forsyningspligtudbyderen kan til enhver tid  

 anmode om at få ændret de foreløbigt eller endeligt  

 fastsatte maksimalpriser.
Fastsættelse af ændrede maksimalpriser  

 forudsætter, at kravene i §§ 26-27 og §§ 31-32 er opfyldt og  

 sker på samme dokumentationsmæssige grundlag og efter samme  

 procedure som beskrevet i § 34, stk. 2-4.
§ 36. De fastsatte maksimalpriser har virkning fra  

 1. januar i det pågældende år.
Heraf følger, at  

 priserne for forsyningspligtydelserne fra denne dato skal være på  

 niveau med eller ligge under de fastsatte maksimalpriser.
 § 37. Forsyningspligtudbyderen kan til enhver tid  

 over for slutbrugerne anvende lavere priser for forsyningspligtydelserne,  

 herunder lavere listepriser herfor, end de fastlagte maksimalpriser.
Kapitel 5 Indberetning § 38. Telestyrelsen skal foretage årlige  

 indberetninger til Europa-Kommissionen om kvalitetsniveau m.v. for de af  

 forsyningspligten omfattede tjenester, jf.
1)	art. 25 i direktiv 98/10/EF af 26. februar 1998 om ONP-vilkår  

 for taletelefonitjenesten og om udbud af forsyningspligtydelser på  

 teleområdet under konkurrenceforhold og 2)	art. 11 i direktiv 92/44/EØF af 5. juni 1992 om etablering af  

 ONP-vilkår for faste kredsløb med senere  

 ændringer.
Kapitel 6 Ikrafttræden § 39. Bekendtgørelsen træder i kraft  

 den 1. december 2000.
 Stk. 2. Bekendtgørelse nr. 705 af 6. september 1999 om  

 forsyningspligtydelser ophæves.
Forskningsministeriet, den 6. november  

 2000 Birte Weiss /Sune Rahn Bilag 1 Krav til basale taletelefonitjenester, jf. § 2,  

 stk. 2:
a)	Tonesignalering eller DTMF (dual-tone multifrequency  

 operation) Herved forstås, at det faste offentlige telefonnet  

 understøtter brugen af DTMF-telefoner til signalering til centralen  

 ved hjælp af toner som defineret i ETSI ETR 207 og understøtter  

 de samme toner for end-to-end signalering gennem nettet, både inden for  

 Danmark og mellem Danmark og andre EU-lande.
b)	Selektiv spærring af udgående opkald Herved forstås en facilitet, hvor abonnenten ved anmodning til  

 udbyderen af telefonitjenesten kan få spærret udgående  

 opkald af en nærmere defineret type eller til nærmere definerede  

 numre.
c)	Identifikation af kaldende nummer Herved forstås, at den kaldte abonnent kan se den kaldende  

 abonnents nummer, inden samtalen etableres.
Implementeringen af denne  

 facilitet skal ske i overensstemmelse med den relevante lovgivning om  

 beskyttelse af personoplysninger og privatlivets fred.
d)	Direkte indvalg Herved forstås, at brugere tilsluttet en privat automatisk  

 bicentral (PABC) eller tilsvarende privat system skal kunne modtage opkald  

 direkte fra det faste offentlige telefonnet uden indgriben fra  

 PABC-operatørens side.
e)	Viderestilling af samtale Herved forstås, at indkommende opkald ved manglende svar/ved  

 optaget/under alle omstændigheder videredirigeres til et andet nummer i  

 den samme eller en anden medlemsstat.
Implementeringen af denne facilitet  

 skal ske i overensstemmelse med den relevante lovgivning om beskyttelse af  

 personoplysninger og privatlivets fred.
Bilag 2 Eventuelle yderligere krav til basale  

 taletelefonitjenester, jf. § 2, stk. 4:
a)	Fællesskabsdækkende adgang til gratis numre Herved forstås opkaldstjenester (kendt under forskellige  

 betegnelser såsom grønne numre, frikaldsnumre), hvor den  

 kaldende ikke betaler for opkaldet til det pågældende nummer.
b)	Fællesbetalte opkald Herved forstås tjenester, hvor den kaldende kun betaler en del  

 af omkostningerne ved opkaldet til det pågældende nummer.
c)	Fællesskabsdækkende særtjenester med  

 overtaksering Særtjenester med overtaksering er en facilitet, hvor prisen for  

 brug af en tjeneste via et telenet kombineres med afgiften på selve  

 opkaldet.
d)	Fællesskabsdækkende identifikation af kaldende  

 nummer Herved forstås, at den kaldte part kan se den kaldende parts  

 nummer, inden samtalen etableres.
Implementeringen af denne facilitet skal  

 ske i overensstemmelse med den relevante lovgivning om beskyttelse af  

 personoplysninger og privatlivets fred.
e)	Adgang til telefonistekspedition i andre EU-lande Herved forstås, at brugere i Danmark har adgang til  

 telefonistekspedition/servicetelefontjenester i et andet EU-land.
f)	Adgang til nummeroplysningen i andre EU-lande Herved forstås, at brugere i Danmark kan kalde nummeroplysningen  

 i et andet EU-land.
Implementeringen af denne facilitet skal ske i  

 overensstemmelse med den relevante lovgivning om beskyttelse af  

 personoplysninger og privatlivets fred.
Bilag 3 Krav til ISDN-tjenester, jf. § 3, stk. 2:
 Funktionaliteter, som skal stilles til  

 rådighed:
A.
Tilslutningsordninger tilslutningsordningerne vedrørende grænsefladerne i de  

 af ITU-T definerede referencepunkter.
Basistilslutning (2B + D) i S/T eller  

 T- referencepunkter B.
Tjenester telefoni (3,1 kHz båndbredde) kredsløbskoblet 3,1 kHz audiobærertjeneste kredsløbskoblet 64 kbit/s restriktionsfri  

 bærertjeneste C.
Supplerende faciliteter præsentation af A-abonnentnummer (calling line identification  

 presentation - CLIP) undlad præsentation af A-abonnentnummer (calling line  

 identification restriction - CLIR) direkte nummer (direct dialing in - DDI) ekstra nummer (multiple subscriber number - MSN) terminalskift (terminal portability - TP) Bilag 4 Eventuelle yderligere krav til ISDN-tjenester, jf.  

 § 3, stk. 4:
 Eventuelle supplerende tjenester/faciliteter:
omstilling (call transfer) lukket brugergruppe (closed user group - CUG) bruger-til-bruger-information (user-to-user signaling - UUS) opsporing af chikaneopkald (malicious call identification - MCID) modtager betaler (reverse charging) frikald (note) kioskfakturering (kiosk billing) for transmission af såvel tale  

 som ikke-tale debiteringsadvisering (Advice of Charge Service - AOC) banke på (call waiting - CW) telefonmøde (note) underadressering (Sub-addressing - SUB) trepartstjeneste (Three Party Service - 3PTY) viderestilling (call diversion - DIV) præsentation af B-abonnentnummer (connected line identification  

 presentation - COLP) undlad præsentation af B-abonnentnummer (connected line  

 identification restriction - COLR) automatisk notering (completion of calls to busy subscriber -  

 CCBS) Note: Tjenester implementeret ved hjælp af IN kan  

 indeholde begrænsninger såsom manglende mulighed for datakald og  

 end-to-end kompabilitet.
Bilag 5 Udarbejdelse af kurve for den gennemsnitlige  

 privatforbrugers og småforbrugers samlede forbrug af teleydelser, jf.  

 § 34, stk. 3 1)	Den gennemsnitlige privatforbrugers samlede forbrug af teleydelser  

 konstrueres på basis af en repræsentativ stikprøve af  

 forsyningspligtudbyderens privatforbruger-kundemasse, der som minimum skal  

 omfatte 100.000 slutbrugere.
 2)	Den gennemsnitlige småforbrugers samlede forbrug af  

 teleydelser konstrueres på basis af en repræsentativ  

 stikprøve, der som minimum skal omfatte 20.000 kunder af det udsnit af  

 forsyningspligtudbyderens samlede privatforbruger-kundemasse, der  

 udgøres af de 20 % af privatforbrugerne, der har de laveste  

 samtaleregninger, og som ikke benytter fast operatørvalg.
3)	Datagrundlaget skal, for så vidt angår endelig  

 fastlæggelse af maksimalpriser for et givent år og  

 foreløbig fastsættelse af maksimalpriser for det  

 næstfølgende år, være data vedrørende  

 forbrugsmønsteret og regningsstørrelsen hos gennemsnits- eller  

 småforbrugeren i det halvår, der slutter 31. marts i det  

 år, hvor forsyningspligtudbyderen skal fremlægge det  

 pågældende maksimalprisforslag.
Endelig fastsættelse af  

 priser for 2002 i efteråret 2001 sker således eksempelvis  

 på grundlag af forbrugsdata for perioden 1. oktober 2000 - 31. marts  

 2001.
4)	Den i beregningerne benyttede procentvise ændring i  

 nettoprisindekset (NPI), beregnes på grundlag af differencen mellem  

 gennemsnittene af de af Økonomiministeriet offentliggjorte NPI-tal for  

 de forudgående 2 år.
Ved endelig godkendelse af priser for 2001 i  

 efteråret 2000, jf. nr. 4, benyttes det gennemsnitlige NPI for perioden  

 april 1999 til marts 2000, fratrukket det gennemsnitlige NPI for perioden  

 april 1998 til marts 1999.
5)	Ud fra de i nr. 1-4 nævnte datagrundlag konstrueres en  

 kurv/gennemsnitsregning for henholdsvis gennemsnitsforbrugeren og  

 småforbrugeren.
De enkelte delelementer indgår heri med en  

 vægt svarende til, hvor meget de i gennemsnit benyttes af de to  

 forbrugergrupper.
 6)	Følgende delelementer indgår i kurven:
 a)	Abonnement: Der beregnes et gennemsnitsabonnement, som det  

 vægtede landsgennemsnit af de eksisterende forskellige  

 fastnets-abonnementstakster.
 b)	Opkaldstakst: Antallet af opkaldsforsøg med B-svar.
 c)	Nærtakst.
 d)	Fjerntakst.
 e)	Takst for opkald til mobilnet.
 f)	Takst for opkald til nummeroplysning.
 g)	Antallet af samtaleminutter (pkt. c-f) ved hver enkelt takst  

 beregnes som det samlede antal minutter talt til netop den takst af  

 privatabonnenter/småforbrugere divideret med det samlede antal  

 privatabonnenter/småforbrugere.
 h)	Oprettelsesafgift og flytteafgift: Summen af  

 forsyningspligtudbyderens indtægter fra  

 privatabonnenter/småforbrugere for disse poster divideres med antallet  

 af privatabonnenter/småforbrugere.
 i)	Udlandstakster: Det gennemsnitlige antal udlandsminutter for  

 privatabonnenter/småforbrugere og en gennemsnitlig minutpris baseret  

 på den samlede kundemasses forbrugssammensætning for  

 udlandssamtaler.
 j)	Priserne for ISDN indgår med en vægt svarende til summen  

 af forsyningspligtudbyderens indtægter fra  

 privatabonnenter/småforbrugere for ISDN- forsyningspligttjenester, jf.  

 § 3, divideret med antallet af  

 privatabonnenter/småforbrugere.
 7)	I det omfang der fastsættes særskilte takster for opkald  

 til andre udbyderes mobil- eller fastnet, indgår disse i det ovenfor  

 nævnte beregningsgrundlag på grundlag af gennemsnitsantallet af  

 samtaleminutter til de respektive net.
 8)	I det omfang forsyningspligtudbyderen ønsker at anvende  

 differentierede dag- og nattakster, indgår disse ligeledes med deres  

 skønnede respektive vægt i beregningsmodellen.
 9)	Brug af rabatter eller andre særordninger (hyggesnak,  

 favoritnumre, duet m.v.) indgår ikke i beregningsgrundlaget.
 10)	Ved ændringer i f.eks. de geografisk bestemte dele af  

 samtaletakststrukturen, der indebærer etablering af nye  

 »takstområder«, kan der indgå et skøn over, hvorledes den  

 registrerede trafik fordeler sig på de fremtidige  

 takstområder.
Bilag 6 Udarbejdelse af kurve for samtrafikpriser, jf. § 26,  

 stk. 2, nr. 3, og § 30, stk. 3, og fastsættelse af Z,  

 jf. § 30, stk. 2 1.	Kurvene skal indeholde de indtægter, opgjort som pris gange  

 mængde, som forsyningspligtudbyderen oppebærer på  

 følgende samtrafikprodukter:
Rå kobber Lokal samtrafik Samtrafik inden for samtrafikområder Samtrafik mellem samtrafikområder 2.	De enkelte delelementer, der er nævnt i pkt. 1, indgår i  

 kurven med en vægt svarende til de realiserede trafikmængder for  

 det halvår, der afsluttes 31. december året før det  

 år, hvori godkendelsen af de pågældende endelige  

 maksimalpriser finder sted.
3.	Den i beregningerne benyttede procentvise ændring i  

 nettoprisindekset (NPI) beregnes på grundlag af differencen mellem  

 gennemsnittene af de af Økonomiministeriet offentliggjorte NPI-tal for  

 de forudgående to år.
For fastsættelsen af Z i år  

 2001 benyttes det gennemsnitlige NPI-tal for perioden april 2000 til marts  

 2001, fratrukket det gennemsnitlige NPI-tal for perioden april 1999 til marts  

 2000.
1)   

  Bekendtgørelsen indeholder regler, der gennemfører dele af  

 Europa-Parlamentets og Rådets direktiv 98/10/EF af 26.2.1998 om  

 ONP-vilkår for taletelefonitjenesten og om udbud af  

 forsyningspligtydelser på teleområdet under konkurrenceforhold,  

 jf.
EFT nr.
L101 af 1.4.1998, Rådets direktiv 92/44/EØF  

 af 5.6.1992 om etablering af ONP-vilkår for faste kredsløb, jf.  

 EFT, nr.
L65 af 19.6.1992, s. 27, med senere ændringer.
