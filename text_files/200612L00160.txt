Fremsat den 22. februar 2007 af  

 kirkeministeren (Bertel Haarder) Forslag til Lov  

 om ændring af lov om menighedsråd, lov om valg til  

  

 menighedsråd og lov om folkekirkens økonomi (Menighedsrådets  

 sammensætning, loyalitetskrav til valgte menighedsrådsmedlemmer og bindende  

 stiftsbidrag m.v.) § 1 I lov om menighedsråd, jf. lovbekendtgørelse nr. 9 af 3.  

 januar 2007, foretages følgende ændringer:
 1.  

  

 I  

  

 § 1, stk. 1,  

  

 indsættes efter »kirkedistriktets«:  

 »kirkelige og administrative«.
 2.  

  

 I  

  

 § 1, stk. 1,  

  

 indsættes som nyt  

 stykke:
 »  

 Stk. 2  

.  

 Det påhviler menighedsrådet at  

 virke for gode vilkår for evangeliets forkyndelse«.
 Stk. 2-5 bliver herefter stk. 3-6.
 3.  

  

 I  

  

 § 2, stk. 1, 1. pkt.,  

  

 ændres »seks«  

 til: »fem«.
 4.  


  

 § 2, stk. 3,  

  

 affattes således:
»  

 Stk. 3  

.  

 Antallet af valgte medlemmer  

 fastsættes af menighedsrådet efter antallet af folkekirkemedlemmer i  

 menighedsrådskredsen pr. 1. januar i valgåret som opgjort af Danmarks  

 Statistik.
Antallet udgør fem for det første tusinde og yderligere et medlem  

 for hvert påbegyndt tusinde, dog ikke over femten i alt.
Har to eller flere  

 sogne eller kirkedistrikter fælles menighedsråd, fastsættes antallet af  

 medlemmer efter det samlede antal folkekirkemedlemmer og fordeles på de  

 enkelte  

 sogne eller distrikter i forhold til medlemstallet i hvert af dem.
Et sogn  

 eller distrikt skal dog have mindst et medlem.
Første gang, der holdes valg  

 til  

 menighedsrådet, fastsættes antallet af valgte medlemmer af biskoppen«.
 5.  


  

 § 10, stk. 2,  

  

 affattes således:
»  

 Stk. 2  

.  

 Menighedsrådet vælger af sin midte  

 en kasserer.
Den praktiske udførelse af opgaverne kan knyttes til en af  

 kirkens  

 kirkefunktionærstillinger eller delegeres til en professionel kasserer.  

 Menighedsrådet kan tegne en kautionsforsikring for kassereren.« 6.  


  

 § 10, stk. 5,  

  

 affattes således:
»  

 Stk. 5  

. Menighedsrådet  

 vælger af sin midte en kontaktperson, der bemyndiges til på rådets vegne at  

 give forskrifter og anvisninger til og modtage henvendelser fra  

 kirkefunktionærerne  

 i tjenstlige forhold.
Opgaven som kontaktperson kan efter menighedsrådets  

 beslutning deles mellem en af pastoratets præster og et af de valgte  

 medlemmer.« 7.  

  

 I  

  

 § 10, stk. 6,  

  

 indsættes som 2. pkt.:
»Honorar kan dog kun tillægges kontaktpersonen, hvis denne er  

 valgt medlem af menighedsrådet.« 8.  

  

 I  

  

 § 10, stk. 10,  

  

 ændres »menighedsrådets  

 funktionsperiode« til: »et år ad gangen«.
 9.  

  

 I  

  

 § 10  

  

 indsættes som stk. 11:
»  

 Stk. 11  

.  

 Når et medlem af menighedsrådet,  

 som er valgt til en eller flere af de enkeltmandsposter, som er nævnt i  

 stk. 1-2,  

 4-5 og 8-9, dør eller udtræder af menighedsrådet, foretages nyt valg til den  

 eller de derved ledige enkeltmandsposter for resten af det afgående medlems  

 funktionsperiode.
Tilsvarende gælder, hvis en præst i løbet af  

 funktionsperioden frasiger sig de opgaver, som er nævnt i stk. 5.« 10.  

  

 I  

  

 § 21, stk. 3,  

  

 indsættes efter 1. pkt.:  

 »Præsten er dog ikke forpligtet til at varetage de opgaver, som er nævnt i  

 § 10,  

 stk. 5, og kan frasige sig opgaverne i løbet af funktionsperioden.« 11.  


  

 § 27, stk. 5,  

  

 affattes således:
»  

 Stk. 5  

.  

 Den repræsentant for  

 kirkefunktionærerne, der er nævnt i § 3, kan ikke deltage i forhandling  

 i  

 sager om ansættelse af kirkefunktionærer og i sager, der angår andre  

 funktionærer  

 ved kirken og kirkegården.« 12.  


  

 § 37  

  

 affattes således:
»  

 § 37.  

  

 Præsten  

 er i udøvelsen af sin pastorale forpligtelse, herunder sin forkyndelse, sin  

 sjælesorg og sin undervisning, uafhængig af menighedsrådet.« § 2 I lov om valg til menighedsråd, jf. lovbekendtgørelse  

 nr. 10 af 3. januar 2007, foretages følgende ændringer:
 1.  

  

 I  

  

 § 3  

  

 indsættes efter stk. 2 som nyt  

 stykke:
»  

 Stk. 3  

.  

 Kirkefunktionærer, der er omfattet  

 af § 1, stk. 1, i lov om arbejdsgiveres pligt til at underrette  

 lønmodtageren om vilkårene for ansættelsesforholdet, er ikke valgbare til  

 menighedsrådet i den menighedsrådskreds, hvor de har tjenestested.« Stk. 3-11 bliver herefter stk. 4-12.
 2.  

  

 I  

  

 § 3, stk. 10  

  

 og  

  

 stk. 11  

, der bliver til stk. 11 og  

 12, ændres »6 og 9« til: »7 og 10«.
 3.  

  

 Efter § 3 indsættes:
 »  

 §   

 3 a.  

  

 Et valgt medlem af menighedsrådet, der har bragt sig i afgjort  

 modsætning til folkekirken ved aktivt, vedholdende og offentligt at udbrede  

 synspunkter, der er i åbenlys modstrid med folkekirkens lære, mister sin  

 valgbarhed.
 Stk. 2.  

  

 Stiftsøvrigheden træffer afgørelse om valgbarhed efter stk. 1.  

 Stiftsøvrighedens afgørelse kan ikke indbringes for anden administrativ  

 myndighed.
Stk. 3.  

  

 Tab af  

 valgbarhed efter stk. 1 gælder for resten af valgperioden.« 4.  


  

 § 23  

  

 affattes således:
»  

 § 23.  

  

 Fører det ordinære valg ikke til  

 dannelse af et menighedsråd, udskrives der nyt valg.
Fører nyvalget ikke til  

 valg af nogen medlemmer, mister menigheden sin indstillingsret ved  

 præstevalg.  

 Biskoppen beslutter, hvilket andet menighedsråd der skal varetage  

 menighedsrådets funktioner i valgperioden.
Stk. 2.  

  

 Fører det  

 ordinære valg ikke til dannelse af et fuldtalligt menighedsråd, beslutter  

 biskoppen om 1)  

 	  

 menighedsrådet skal  

 dannes af de valgte medlemmer og præsten eller præsterne, eller 2)  

 	  

 der skal udskrives  

 udfyldningsvalg.
Stk. 3.  

  

 Fører  

 nyvalg eller udfyldningsvalg ikke til dannelsen af et fuldtalligt  

 menighedsråd,  

 beslutter biskoppen om 1)  

 	  

 menighedsrådet skal  

 dannes af de valgte medlemmer og præsten eller præsterne, eller 2)  

 	  

 menighedsrådets  

 funktioner skal varetages af et andet menighedsråd i valgperioden.
 Stk. 4.  

  

 Hvis  

 menighedsrådets funktioner henlægges til et andet menighedsråd efter  

 stk. 3,  

 nr. 2, tiltræder de valgte medlemmer og præsten eller præsterne det  

 pågældende  

 menighedsråd som medlemmer for denne valgperiode.
Stk. 5.  

  

 Fører to på hinanden følgende  

 ordinære valg ikke til dannelsen af et fuldtalligt menighedsråd, indstiller  

 biskoppen til kirkeministeren, hvorvidt menighedsrådskredsen skal lægges  

 sammen  

 med en anden menighedsrådskreds.« § 3 I lov om folkekirkens økonomi, jf. lovbekendtgørelse nr.  

 4 af 3. januar 2007, foretages følgende ændringer:
 1.  

  

 I  

  

 § 2, stk. 1,  

  

 indsættes efter nr. 8  

 som nyt nummer:
»9)  

 	  

 Refusion til  

 fællesfonden for tillæg til præster, som varetager opgaver i medfør af  

 § 10,  

 stk. 5, i lov om menighedsråd.« Nr. 9-17 bliver herefter nr. 10-18.
 2.  

  

 Efter § 23 indsættes:
»  

 § 23 a.  

  

 Stiftsudvalget  

 vedrørende økonomi kan af hensyn til det kirkelige liv træffe beslutning om  

 at  

 udskrive et bindende bidrag fra kirkekasserne til finansiering af aktiviteter  

 i  

 stiftet.
Bidraget kan ikke overstige 1% af den lokale ligning i de enkelte  

 ligningsområder i stiftet.
 Stk. 2.  

  

 Bidraget anvendes efter stiftsudvalgets  

 beslutning og kan bruges til følgende aktiviteter:
 1)  

 	  

 Kommunikation mellem  

 stiftet, menighedsråd og præster.
 2)  

 	  

 Formidling af  

 kristendom.
 3)  

 	  

 Udviklingsprojekter  

 inden for undervisning, diakoni, IT, medier, kirkemusik og lignende, herunder  

 analyser til forberedelse af sådanne projekter.
Stk. 3.  

  

 Kirkeministeren fastsætter  

 nærmere regler om budget, regnskab og revision m.v. af det bindende bidrag.« § 4 Stk. 1.  

  

 Loven træder i kraft den 1. juli  

 2007.
 Stk. 2.  

  

 § 10,  

 stk. 2, 5-6, 10 og stk. 11, 2. pkt., § 21, stk. 3, og  

 § 27,  

 stk. 5, i lov om menighedsråd som affattet ved denne lovs § 1, nr.  

 5-11, og § 3, § 3 a og § 23, i lov om valg til menighedsråd,  

 som  

 affattet ved denne lovs § 2, nr. 1-4, finder anvendelse fra og med de  

 ordinære valg til menighedsråd i 2008.
 Stk. 3.  

  

 § 2,  

 stk. 1, 1. pkt., og stk. 3 i lov om menighedsråd, som affattet ved  

 denne lovs § 1, nr. 3-4, finder indtil de ordinære valg til menighedsråd  

 i  

 2008 kun anvendelse på menighedsråd oprettet efter lovens ikrafttræden.
 Stk. 4.  

  

 Beslutning om  

 udskrivning af et bindende stiftsbidrag truffet efter § 23 a i lov om  

 folkekirkens økonomi, som affattet ved denne lovs § 3, nr. 2, kan først  

 træffes med virkning for budgetåret 2008.
§ 5 Loven gælder ikke for Færøerne og Grønland.
Loven kan  

 ved kgl. anordning sættes i kraft for Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1.
Indholdsfortegnelse 1.
Indholdsfortegnelse 4 2.
Indledning 5 2.1.
Formålet med lovforslaget 5 2.2.
Baggrunden for lovforslaget 5 3.
Oversigt over forslagene 7 3.1.
Samvirket mellem menighedsråd og præst, præstens  

 forkyndelsesfrihed 7 3.2.
Mulighed for at vælge præsten som daglig leder 9 3.3.
Menighedsrådets sammensætning og kirkefunktionærers  

 valgbarhed 10 3.4.
Valg af kasserer og funktionsperiode for  

 enkeltmandshverv 12 3.5.
Manglende valg af fuldtalligt menighedsråd 14 3.6.
Bindende bidrag fra menighedsrådene til finansiering af  

 aktiviteter, som iværksættes på stiftsniveau af hensyn til det kirkelige liv 15 3.7.
Loyalitetskrav til valgte medlemmer af menighedsrådet 16 4.
De økonomiske og administrative konsekvenser for staten,  

 regioner og kommuner 18 5.
De økonomiske og administrative konsekvenser for  

 erhvervslivet 18 6.
De administrative konsekvenser for borgerne 18 7.
De miljømæssige konsekvenser 18 8.
Forholdet til EU-retten 18 9.
 Hørte myndigheder og organisationer m.v.
18 10.
Sammenfattende skema 19 Bemærkninger til lovforslagets enkelte bestemmelser 19 Til § 1 Til § 2 Til § 3 Til § 4 Til § 5 2. Indledning 2.1. Formålet med  

 lovforslaget Hensigten med lovforslaget er at gennemføre forslag 1-5 og  

 19 i betænkning 1477/2006 »Opgaver i sogn, provsti og stift«, at lovfæste  

 praksis vedrørende valg til enkeltmandshverv i løbet af funktionsperioden  

 samt  

 at indføre et loyalitetskrav til valgte menighedsrådsmedlemmer, som foreslået  

 i  

 Rapport fra arbejdsgruppen om gejstlige læsesager m.v., jf. herved afsnit  

 2.2.
2.2. Baggrunden for  

 lovforslaget Arbejdsgruppen om ændring af den kirkelige struktur som  

 følge af kommunalreformen Regeringen besluttede den 20. april 2005 at nedsætte en  

 arbejdsgruppe om ændring af den kirkelige struktur som følge af  

 kommunalreformen.
 Arbejdsgruppens endelige forslag om ændring af den kirkelige  

 struktur blev offentliggjort den 16. maj 2006 og er med enkelte ændringer  

 blevet gennemført ved kongelige resolutioner af 21. og 29. august 2006,  

 således  

 at den nye provstiinddeling er trådt i kraft pr. 1. januar 2007.
Arbejdsgruppen har på baggrund af en omfattende offentlig  

 høring udarbejdet betænkning 1477/2006 »Opgaver i sogn, provsti og stift« med  

 20 forslag til mulige ændringer af opgavefordelingen mellem sogn, provsti og  

 stift samt arbejdsgruppens overvejelser og anbefalinger om budgetlægningen  

 for  

 de lokale kasser.
Betænkningen blev offentliggjort den 17. juli 2006 og samme  

 dag sendt til høring.
Høringen har været opdelt i to faser.
Fase 1 vedrørte  

 arbejdsgruppens forslag nr. 6-18 (alle forslag vedrørende opgaver i  

 provstiet,  

 budgetproces og 3 forslag vedrørende opgaver i stiftet), og høringen om disse  

 forslag blev afsluttet den 1. september 2006. Kirkeministeren fremsatte på  

 ovennævnte baggrund L 27 Forslag til lov om ændring af lov om folkekirkens  

 økonomi, lov om menighedsråd, lov om folkekirkens kirkebygninger og  

 kirkegårde  

 og forskellige andre love (Budgetlægning for kirke- og præstegårdskasserne,  

 ændret sammensætning af og opgaver for stiftsøvrigheden, aflastning af  

 provsten  

 for administrative opgaver m.v.) den 4. oktober 2006. Lovforslaget blev  

 vedtaget ved 3. behandlingen den 15. december 2006.  

1) For de forslag, som er omfattet af anden fase, udløb  

 høringsfristen den 1. december 2006.
 Det drejer sig om arbejdsgruppens forslag om opgaver i  

 sognet: Samvirket mellem menighedsråd og præst, herunder præstens  

 forkyndelsesfrihed, præsten som mulig daglig leder, menighedsrådets  

 sammensætning, herunder obligatorisk valg af kasserer, ændring af  

 funktionsperioden for enkeltmandshverv og kirkefunktionærers valgbarhed samt  

 mulige konsekvenser af, at der ikke vælges et fuldtalligt menighedsråd  

 (forslag  

 1-5). Hertil kommer de to resterende forslag om opgaver i stiftet: bindende  

 stiftsbidrag og stiftsøvrighedens rådgivning og vejledning af menighedsråd og  

 provstiudvalg (forslag nr. 19-20).
 Den 7. december 2006 var der modtaget 260 høringssvar fra  

 samtlige biskopper/stiftsøvrigheder, Landsforeningen af Menighedsråd,  

 Danmarks  

 Provsteforening, Den danske Præsteforening, Dansk Organist og Kantor Samfund  

 (DOKS), Foreningen af Kirke- og Kirkegårdsansatte (FAKK), Foreningen af  

 Danske  

 Kirkegårdsledere, Dansk Kirkemusikerforening, Danmarks Kordegneforening,  

 Danmarks Kirketjenerforening, Foreningen af Sognemedhjælpere i Danmark,  

 Finansministeriet, rektor for Teologisk Pædagogisk Center (TPC), Kirkeligt  

 Samfund, Kirkefondet, 28 provstiudvalg, 219 menighedsråd og 29 private.
Høringssvarene viser en generel opbakning til forslagene.  

 På baggrund af høringen er der foretaget enkelte justeringer af forslagene i  

 forhold til strukturarbejdsgruppens forslag.
Disse ændringer beskrives under  

 de  

 enkelte forslag.
 Udover ovennævnte forslag - som indgår i nærværende  

 lovforslag - stillede strukturarbejdsgruppen forslag om, at stiftet skal  

 tilbyde at yde aktiv bistand og rådgivning til menighedsråd og provstiudvalg  

 (særligt personaleforhold og byggesager).
Stiftsadministrationen varetager allerede i dag sådanne  

 opgaver i flere af stifterne.
Ved at lade stiftet yde aktiv bistand og  

 rådgivning fastholder man ansvar og kompetence i menighedsrådet henholdsvis  

 provstiudvalget, samtidig med at menighedsråd og provstiudvalg får den  

 nødvendige administrative understøttelse til løsningen af konkrete sager.
Der  

 er blandt høringssvarene meget bred støtte til forslaget fra både  

 menighedsråd,  

 provstiudvalg og stifter.
 Arbejdsgruppen om gejstlige læresager m.v.
 Arbejdsgruppen vedrørende gejstlige læresager blev nedsat  

 af kirkeministeren ved brev af 30. september 2005. Nedsættelse af  

 arbejdsgruppen havde sit udspring i den i pressen meget omtalte  

 Taarbæk-sag.
 Højesterets afgørelse i »Steen Ribers sagen« den 15.  

 oktober 2005 gav anledning til, at arbejdsgruppens oprindelige kommissorium  

 blev udvidet som følger:
 »Arbejdsgruppen bedes tillige vurdere følgende forhold:
 ·  


  

 om der skal stilles særlige krav  

 til menighedsrådsmedlemmer, således at valgbarheden som udgangspunkt fortabes  

 for altid, hvis den pågældende stiller sig i afgjort modsætning til  

 folkekirken  

 ved åbenlyst at fornægte kristentroen.
 ·  


  

 hvem der skal vurdere, hvorvidt et  

 menighedsrådsmedlem har stillet sig i afgjort modsætning til folkekirken ved  

 åbenlyst at fornægte kristentroen.
 ·  


  

 om valgbarheden vil kunne  

 genvindes, såfremt den pågældende fortryder at have stillet sig i modsætning  

 til folkekirkens bekendelsesgrundlag, og biskop/sognepræst/præsteretten efter  

 en høring af vedkommende vurderer, at den pågældende fortryder sin  

 handlemåde.
 ·  


  

 og om der skal stilles andre  

 særlige krav i relation til menighedsrådsmedlemmer og sognepræsters  

 ægtefæller.  

 I givet fald vil denne vurdering kunne foretages af arbejdsgruppen.
 ·  


  

 om en sognepræsts ægtefælle bør  

 være valgbar til menighedsrådet i det sogn, hvor sognepræsten er ansat.
I forlængelse heraf bedes arbejdsgruppen overveje, om der  

 er lovgivningsmæssige forhold, der bør ændres.« Årsagen dertil var, at Højesteret fandt, at eksklusionen af  

 kirketjener Steen Ribers, som samtidig var valgt medlem af menighedsrådet ved  

 Skt.
Andreas Kirke i København, fra medlemskab af folkekirken var ugyldig, og  

 at Steen Ribers fortsat var medlem af folkekirken.
Den 9. november 2006 blev rapporten fra arbejdsgruppen om  

 gejstlige læresager m.v. offentliggjort.
Rapporten blev samtidig sendt i  

 høring  

 med frist til udgangen af 2006.
I rapporten anbefaler arbejdsgruppen, i lighed med  

 strukturarbejdsgruppen, at der indføres en regel, hvorefter kirke- og  

 kirkegårdsfunktionærer ikke længere skal kunne være valgbare til menighedsråd  

 ved en kirke i den menighedsrådskreds, hvor de er ansat.
Rapporten har derfor  

 på dette punkt en nær sammenhæng med dette lovforslags § 2, nr. 1.
Arbejdsgruppen om gejstlige læresager m.v. anbefaler  

 endvidere, at der indføres et loyalitetskrav til menighedsrådsmedlemmer,  

 hvorved et menighedsrådsmedlem kan miste sin valgbarhed og må udtræde af  

 rådet,  

 dog således at valgbarheden kun mistes for resten af den indeværende  

 valgperiode.
Dette forslag har således også en sammenhæng med  

 valgbarhedsbestemmelserne i lov om valg til menighedsråd, der i øvrigt er  

 genstand  

 for behandling i dette lovforslag.
Evaluering af stiftsråd I en række af landets stifter er der igangsat forsøg med  

 stiftsråd.
Det drejer sig om følgende forsøg:
Forsøget startet Forsøget udløber Forsøgets navn København 1. april 2005 31. marts 2009 Stiftsråd Lolland-Falster Februar 2004  

2) 31. marts 2007 Stiftsråd Fyen 1. april 2005  

3) 31. marts 2009 Stiftsråd Aalborg 1. april 2005 31. marts 2009 Udvidet stiftsudvalg vedrørende økonomi Viborg 1. december 2005 30. november 2008 Stiftsbestyrelse Århus 1. april 2005 31. marts 2009 Stiftsråd Haderslev 1. april 2005 31. marts 2009 Stiftsråd Forsøgene er, som det fremgår,  

 typisk iværksat for perioden 1. april 2005  31. marts 2009   

 svarende til  

 valgperioden for provstiudvalgene og stiftsudvalgene vedrørende økonomi.
Stiftsrådene har forskellig størrelse (fra 6 til 26  

 medlemmer) og sammensætning, herunder forskelligt forhold mellem antal  

 gejstlige og antal læge medlemmer.
Der anvendes også forskellige  

 valgprincipper  

 såvel for læge som for gejstlige medlemmer.
Det er endvidere forskelligt, i  

 hvilket  

 omfang stiftsrådene ud over en rent rådgivende funktion også er blevet  

 tillagt  

 besluttende kompetencer.
Hvor der er forsøg med stiftsråd, og hvor der er en læg  

 repræsentation valgt efter samme principper som stiftsudvalget vedrørende  

 økonomi, vil disse repræsentanter skulle fastlægge budgettet for det  

 foreslåede  

 bindende stiftsbidrag samt aflægge regnskab for midlernes anvendelse i  

 forsøgsperioden.
Der vil inden udgangen af 2007 blive foretaget en evaluering  

 af forsøgene og på baggrund heraf blive taget stilling til, om stiftsrådene  

 skal foreslås gjort permanente.
3. Oversigt over  

 forslagene Dette lovforslag udmønter som nævnt en række af forslagene  

 fra strukturarbejdsgruppen.
Konkret drejer det sig om følgende forslag fra  

 Betænkning 1477/2006, der her er gengivet:
1. Menighedsrådslovens § 1 præciseres, så det klart  

 fremgår, at menighedsrådet  valgte medlemmer og præst(er)  har  

 ansvaret for  

 at lede det kirkelige liv i sognet, såvel for så vidt angår rammerne som  

 indholdet: »Sognets eller kirkedistriktets  

  

 kirkelige og administrative  

  

 anliggender styres af menighedsrådet, medmindre andet er særligt hjemlet i  

 lovgivningen.« Hermed tydeliggøres det, at valgte medlemmer og præst(er) er  

 forpligtet  

 til at samvirke om det kirkelige liv i sognet.
Målet for rådets arbejde  

 fastlægges i et nyt stk. 2: »Det påhviler menighedsrådet at arbejde for  

 gode vilkår for evangeliets forkyndelse.« Samtidig præciseres  

 menighedsrådslovens  

 § 37, så det klart fremgår, at den vedrører præstens forkyndelsesfrihed:  

 »Præsten  

 er i udøvelsen af sin pastorale forpligtelse, herunder sin forkyndelse, sin  

 sjælesorg og sin undervisning, uafhængig af menighedsrådet.« Forslaget udmøntes ved de foreslåede ændringer af lov om  

 menighedsråd.
Forslaget er omtalt i de almindelige bemærkninger afsnit 3.1.
2. Menighedsrådet får mulighed for at kunne vælge præsten  

 som daglig leder eller fordele opgaverne som daglig leder mellem præsten og  

 et  

 af de valgte medlemmer.
Præsten kan ikke pålægges at varetage den daglige  

 ledelse.
Menighedsrådet kan fortsat som i dag vælge et af rådets valgte  

 medlemmer til som kontaktperson at varetage den daglige ledelse.
Forslaget udmøntes ved de foreslåede ændringer af lov om  

 menighedsråd.
Forslaget er omtalt i de almindelige bemærkninger afsnit 3.2.
3. Antallet af menighedsrådsmedlemmer fastsættes efter  

 antallet af folkekirkemedlemmer i sognet.
Antallet af valgte  

 menighedsrådsmedlemmer nedsættes til 5 i sogne med under 1.000  

 folkekirkemedlemmer.
Reglerne om valgbarhed til menighedsrådet ændres, så  

 kirkefunktionærer ikke kan vælges til menighedsrådet i det sogn, hvor  

 vedkommende har tjenestested.
Forslaget udmøntes ved de foreslåede ændringer af lov om  

 menighedsråd og lov om valg til menighedsråd.
Forslaget er omtalt i de  

 almindelige bemærkninger afsnit 3.3 og har også været genstand for behandling  

 i  

 arbejdsgruppen om gejstlige læresager m.v.
 4. Funktionsperioden for samtlige enkeltmandshverv i  

 henhold til menighedsrådsloven  dvs. kirkeværge, kasserer, sekretær og  

 kontaktperson  fastsættes ligesom valget af formand og næstformand til  

 ét år.  

 Der skal altid vælges en kasserer af menighedsrådets midte, men varetagelsen  

 af  

 det praktiske arbejde kan efter beslutning i menighedsrådet uddelegeres til  

 en  

 af kirkens funktionærstillinger eller til en ekstern bogholder, f.eks. en  

 fælles provstikasserer.
Forslaget udmøntes ved de foreslåede ændringer af lov om  

 menighedsråd.
Forslaget er omtalt i de almindelige bemærkninger afsnit 3.4.
5. Vælges der ikke et fuldtalligt menighedsråd, beslutter  

 biskoppen, hvilket andet sogns menighedsråd der skal varetage sognets  

 anliggender i funktionsperioden.
Hvis det følgende valg til menighedsråd  

 heller  

 ikke fører til dannelse af et fuldtalligt menighedsråd, indstiller biskoppen,  

 hvilket andet sogn sognet lægges sammen med.
Forslaget udmøntes ved de foreslåede ændringer af lov om  

 valg til menighedsråd.
Forslaget er omtalt i de almindelige bemærkninger  

 afsnit  

 3.5.
 6. Stiftsudvalget vedrørende økonomi får mulighed for at  

 udskrive et bindende bidrag fra menighedsrådene til finansiering af  

 aktiviteter, som iværksættes på stiftsniveau af hensyn til det kirkelige liv.  

 Bidraget kan ikke overstige 1 % af den lokale ligning i stiftet og kan alene  

 anvendes til formål, der kan komme alle sogne i stiftet til gode, inden for  

 følgende områder: kommunikation mellem stiftet, menighedsråd og præster,  

 formidling  

 af kristendom, udviklingsprojekter inden for undervisning, diakoni, IT,  

 medier,  

 kirkemusik og lignende, herunder analyser til forberedelse af sådanne  

 projekter.
Forslaget udmøntes ved den foreslåede ændring af lov om  

 folkekirkens økonomi.
Forslaget er omtalt i de almindelige bemærkninger  

 afsnit  

 3.6.
 Lovforslaget omfatter endvidere følgende forslag:
 7. Forslag om at lovfæste praksis vedrørende valg til  

 enkeltmandsposter i løbet af menighedsrådets funktionsperiode.
 Forslaget er omtalt i de almindelige bemærkninger afsnit  

 3.4.
 8. Loyalitetskrav til valgte menighedsrådsmedlemmer.
 Forslaget er omtalt i de almindelige bemærkninger afsnit  

 3.7.
3.1. Samvirket mellem  

 menighedsråd og præst, præstens forkyndelsesfrihed Menighedsrådets væsentligste opgave, uanset sognets  

 størrelse, er ikke at administrere, men at sikre gode vilkår for evangeliets  

 forkyndelse.
Ansvaret for denne opgave fremgår for præsternes vedkommende af  

 præste- og ordinationsløftet og for de valgte medlemmer af det afgivne  

 menighedsrådsløfte.
 Alle menighedsrådsmedlemmer har således ansvar for den  

 lokale menigheds kirkelige funktioner, men udøver dette på forskellig vis og  

 ud  

 fra forskellige forudsætninger.
Forskellen i menighedsrådet mellem læg og gejstlig er  

 således ikke en forskel mellem kirkens ydre rammer (mursten og personale) og  

 kirkens indhold (forkyndelsen), men handler om forskellige funktioner inden  

 for  

 såvel rammer som indhold.
De konkrete målsætninger, som menighedsrådet måtte  

 fastlægge for det kirkelige liv i sognet, udmøntes af rådet i den  

 prioritering  

 af opgaverne og de dertil hørende økonomiske og personalemæssige rammer, som  

 kommer til udtryk i den årlige budgetlægning.
Som et eksempel kan nævnes  

 prioritering  

 mellem indsatsen inden for henholdsvis voksen- og børneundervisning  en  

 prioritering, der må foretages ud fra en vurdering af sognets behov og de  

 ressourcer  

  såvel økonomiske som personalemæssige  der er til rådighed.
En frugtbar målsætnings- og prioriteringsproces forudsætter  

 et  

  

 samvirke  

  

 mellem de af menigheden valgte repræsentanter og den/de af  

 menigheden kaldede præst/præster, som hver har deres baggrund for at kunne  

 bidrage hertil.
I praksis vil en sådan proces ofte inddrage alle kirkens  

 medarbejdere i drøftelserne og drage nytte af medarbejdernes forskellige  

 erfaringer.
Men ansvaret hviler på menighedsrådet  de valgte  

 repræsentanter og  

 præsten/præsterne.
Præstens medlemskab af menighedsrådet medvirker til at  

 forpligte præsten på menighedsrådets drøftelser og beslutninger.
Præsten er  

 således forpligtet til også at deltage i rådets arbejde med økonomi og  

 bygninger.
Tilsvarende er de valgte medlemmer af menighedsrådet forpligtede  

 på  

 at medvirke til at gøre de konkrete målsætninger for det lokale kirkelige liv  

 til virkelighed.
 Menighedsrådslovens § 1 er derfor også tæt forbundet  

 med samme lovs § 37, som fastsætter, at præsten i sin embedsvirksomhed,  

 herunder den private sjælesorg, er uafhængig af menighedsrådet.
Der er i realiteten tale om et samvirke og ikke om en  

 fuldstændig uafhængighed.
Det gælder allerede direkte, for så vidt angår  

 blandt  

 andet valg af liturgi og ritualer, og indirekte i alle forhold, hvor præstens  

 virke forudsætter, at der stilles økonomiske eller personalemæssige  

 ressourcer  

 til rådighed.
For eksempel har præsten ansvaret for tilrettelæggelsen af  

 konfirmationsforberedelsen, men de økonomiske rammer for denne undervisning  

 fastsættes af menighedsrådet i det årlige budget.
Præstens uafhængighed af menighedsrådet er derimod  

 afgørende, for så vidt angår udøvelsen af præstens pastorale forpligtelse,  

 herunder forkyndelse, sjælesorg og undervisning.
Dette er allerede det  

 juridiske indhold af § 37. Bestemmelsens ordlyd kan imidlertid lægge op  

 til en forståelse i retning af præstens fuldstændige uafhængighed af  

 menighedsrådet.
 Med lovforslagets § 1, nr. 1 og 2, og nr. 12 foreslås  

 det derfor, at såvel § 1 som § 37 i lov om menighedsråd præciseres,  

 så det tydeliggøres, at menighedsrådet og præsten er gensidigt forpligtet til  

 at samvirke om målsætningerne for det kirkelige liv i sognet, at  

 menighedsrådets  

 overordnede ansvar er at sikre gode vilkår for evangeliets forkyndelse, og at  

 dette ansvar både vedrører rammer (administrative anliggender) og indhold  

 (kirkelige anliggender) samtidig med, at det fastholdes, at præsten i  

 udøvelsen  

 af sin pastorale forpligtelse er uafhængig af menighedsrådet.
 Sammenholdes menighedsrådslovens § 1 og § 37 samt  

 forslaget om præsten som daglig leder, jf. de almindelige bemærkninger afsnit  

 3.2, er det således hensigten med præciseringerne, at der sikres klarhed om:
·  


  

 At det er i et samvirke mellem  

 præst(er) og valgte medlemmer, at målsætningerne for det kirkelige arbejde i  

 sognet drøftes og fastlægges.
Dette er således det samlede menighedsråds  

 ansvar.
Præsten har dog et særligt ansvar for at tilse, at det kirkelige  

 arbejde  

 i sognet grunder sig på den evangelisk-lutherske bekendelses udtryk for den  

 kristne tro (jf. også høringssvaret fra Den danske Præsteforening).
·  


  

 At de opgaver, som de fastlagte  

 målsætninger kaster af sig, fordeles på menighedsrådets medlemmer og kirkens  

 ansatte, og at præsten i lighed med menighedsrådets øvrige medlemmer er  

 forpligtet på virkeliggørelsen af de besluttede målsætninger og derfor må  

 tage  

 højde derfor i sin planlægning og prioritering af de opgaver, der falder ind  

 under den pastorale forpligtelse.
Menighedsrådet har ikke mulighed for at  

 pålægge præsten at udføre en given opgave, men kan rette henvendelse til det  

 gejstlige tilsyn herom.
·  


  

 At når opgaverne er fordelt, er  

 præsten uafhængig af menighedsrådet i selve udførelsen af de opgaver, der  

 henhører under præstens pastorale forpligtelse.
Er præsten af menighedsrådet  

 valgt som daglig leder, er præsten dog ikke i  

  

 denne  

  

 funktion uafhængig af  

 menighedsrådet, eftersom menighedsrådet er arbejdsgiver for  

 kirkefunktionærerne.
De foreslåede præciseringer af § 1, stk. 1, og § 37  

 vil ikke ændre på de nuværende bestemmelsers juridiske indhold, men en  

 præcisering er ønskelig, da den nuværende ordlyd af bestemmelserne indbyder  

 til  

 at blive misforstået.
Dette understøttes også af høringssvarene, og forslaget  

 er i overensstemmelse med forslaget fra strukturarbejdsgruppen.
For så vidt  

 angår § 1, stk. 2, er der tale om en formålsbeskrivelse for  

 menighedsrådets arbejde, som ikke har et yderligere selvstændigt retligt  

 indhold.
3.2. Mulighed for at  

 vælge præsten som daglig leder Lovforslagets § 1, nr. 6, hvorved der gives mulighed  

 for, at menighedsrådet kan vælge præsten som daglig leder, har været genstand  

 for stor opmærksomhed i såvel høringssvarene som ved de debatmøder,  

 strukturarbejdsgruppen  

 har gennemført.
Udgangspunktet for diskussionen har været den uklarhed, som  

 i dag i mange sogne kendetegner de lokale ledelsesforhold.
Dette udgør en  

 negativ faktor i forhold til arbejdsmiljøet i folkekirken, hvilket blev  

 afdækket i arbejdsmiljøundersøgelsen fra 2002. Det må også anses for at være  

 et  

 rimeligt krav, at enhver medarbejder har umiddelbar adgang til sin daglige  

 leder.
Ordningen med menighedsrådets kontaktperson er nogle steder  

 velfungerende, men er i mange tilfælde ikke velegnet til at håndtere den  

 daglige  

 ledelse.
I dag kan præsten efter menighedsrådsloven ikke vælges til at  

 varetage  

 opgaven som kontaktperson.
Ikke desto mindre så varetager præsten i praksis  

 allerede denne opgave på uformel basis i mange sogne.
I den forbindelse er det vigtigt at understrege, at selv om  

 ledelse  

  

 også  

  

 kan indebære en instruktionsbeføjelse, så består ledelse  

 ikke primært i over- og underordning.
Kirkens medarbejdere har en tradition  

 for  

 en betydelig selvbestemmelse i tilrettelæggelsen af deres arbejde, og det er  

 ikke hensigten at ændre herpå.
Ledelse er heller ikke det samme som  

 administration.
Der vil ikke være meget vundet ved at sætte præsten til at  

 administrere.  

 I stedet bør den lokale administration lettes gennem bistand fra provsti og  

 stiftsadministration.
 Ledelse er således andet og mere end et spørgsmål om  

 traditionelle instruktionsbeføjelser og ledelsesmæssige værktøjer såsom  

 personalepolitik, medarbejderudviklingssamtaler, arbejdspladsvurderinger og  

 lønsystemer.
Ledelse handler i dette perspektiv først og fremmest om at  

 omsætte det samlede menighedsråds beslutninger i fælles mål for  

 medarbejderne,  

 at kommunikere disse mål og at koordinere samarbejdet herom.
Netop her kunne  

 præsten have en særlig styrke som daglig leder, blandt andet fordi præsten  

 gennem sin deltagelse i menighedsrådsarbejdet har en særlig forpligtelse på  

 udformningen af de konkrete målsætninger for det kirkelige liv i sognet.
En  

 mulighed for at placere den daglige ledelse eller en del deraf hos præsten  

 vil  

 ikke ændre ved menighedsrådets kompetencer dels som arbejdsgiver for kirkens  

 øvrige ansatte dels som ansvarlig for sognets eller kirkedistriktets  

 anliggender.
Forslaget indebærer  

  

 ikke  

  

 , at præsten  

  

 skal  

  

 være  

 daglig leder, men derimod, at menighedsrådet får  

  

 mulighed  

  

 for at  

  

 vælge  

  

 præsten som daglig leder.
Samt at menighedsrådet får mulighed for at vælge en  

 mere fleksibel ordning, hvor den daglige ledelseskompetence i forhold til  

 kirkens ansatte deles mellem præsten og en kontaktperson, som er et af de  

 valgte medlemmer af menighedsrådet.
Menighedsrådet vil også kunne vælge at  

 fortsætte som hidtil med en kontaktperson valgt blandt menighedsrådets valgte  

 medlemmer.
Ordningen er således frivillig for menighedsrådene, ligesom  

 præsten  

 ikke  hverken af menighedsrådet eller Kirkeministeriet  kan  

 pålægges at  

 varetage opgaven som daglig leder, og præsten kan frasige sig opgaven i løbet  

 af funktionsperioden, jf. lovforslagets § 1, nr. 10, og bemærkningerne  

 dertil.
 Valget foreslås at ske for et år ad gangen, jf.  

 lovforslagets § 1, nr. 8, samt de almindelige bemærkninger afsnit 3.4.
 Eventuel honorering af præsten for at varetage den daglige  

 ledelse vil ikke kunne ske i form af et af menighedsrådet tildelt og af  

 provstiudvalget godkendt honorar, jf. herved lovforslagets § 1, nr. 7.  

 Derimod vil præsten kunne blive honoreret særskilt for dette arbejde ved, at  

 menighedsrådet, når præsten indvilger i at påtage sig funktionen, retter  

 henvendelse til Kirkeministeriet (eller biskoppen, efter bemyndigelse fra  

 Kirkeministeriet)  

 om, at der indgås aftale efter tjenestemandslovens § 45.  

4)  

  Det  

 tillæg, præsten i henhold til denne aftale skal oppebære for varetagelsen af  

 funktionen som kontaktperson/personaleleder, indbetales af menighedsrådet til  

 stiftet, der er lønudbetalende myndighed for præsten, jf. herved  

 lovforslagets  

 § 3, nr. 1. Tillægget udbetales sammen med præstens løn og eventuelle  

 andre tillæg gennem Folkekirkens Lønsystem (FLØS). Benytter præsten sig af  

 muligheden for efterfølgende at frasige sig opgaven i løbet af  

 funktionsperioden, vil det eventuelle tillæg, præsten er blevet tildelt for  

 funktionen, bortfalde efter de til enhver tid gældende regler derom.
En del høringssvar  positive som negative  har rejst spørgsmål  

 om, hvorvidt præsten har den nødvendige uddannelse til at varetage rollen som  

 daglig leder.
Dette spørgsmål vil også kunne rejses i forhold til de fleste  

 nuværende kontaktpersoner, der heller ikke nødvendigvis har en decideret  

 lederuddannelse  

 bag sig eller har erhvervsmæssig ledelseserfaring.
Mange deltager dog i  

 Landsforeningen af Menighedsråds kursus for kontaktpersoner, som en del af  

 høringssvarene tilkendegiver, at man har gode erfaringer med.
Såfremt flere  

 præster  

 skal fungere som daglige ledere, vil Landsforeningen af Menighedsråds kursus  

 for kontaktpersoner være relevant, ligesom dette også gælder de tiltag med  

 ledelsesuddannelse, der allerede er iværksat af Præsternes Efteruddannelse  

 under Folkekirkens Uddannelsesinstitutioner.
En række høringssvar har også peget på muligheden for at  

 ansætte administrationschefer/personaleledelse, bl.a. under henvisning til  

 sådanne eksterne lederes uddannelsesmæssige kvalifikationer.
Som også  

 vurderet  

 af strukturarbejdsgruppen vil det dog kun være et absolut fåtal af sogne, der  

 har en sådan størrelse med hensyn til folkekirkemedlemmer og ansatte, at  

 ansættelse af en administrationschef vil være en god løsning.
En styrkelse af  

 den daglige ledelse bør som udgangspunkt ikke indebære opfindelse af nye  

 bureaukratiske lag og mere indviklede kommunikationsveje.
En styrket daglig  

 ledelse handler ikke først og fremmest om nye stillingskategorier, men om at  

 målsætningerne og ledelsen bliver nærværende i det daglige arbejde.
En model  

 med ansættelse af en administrations- eller personalechef for hele provstiet  

 kan være fornuftig, hvis der er tale om en aflastning af den rent  

 administrative personaleledelse for alle sogne i provstiet, dvs.  

 lønadministration  

 og lignende.
Men der kan, som også påpeget af strukturarbejdsgruppen, være  

 betænkeligheder ved at opbygge egentlige ledelsesstrukturer, der ikke er  

 klart  

 forankret i enten den demokratiske eller den gejstlige ledelse.
Derfor kan  

 disse modeller ikke generelt anbefales, men det understreges, at lovforslaget  

 ikke indebærer, at sådanne løsninger ikke fortsat kan tilvejebringes.
Det vil  

 f.eks. kunne ske ved anvendelse af reglerne om samarbejde i lov om  

 menighedsråd  

 og i lov om folkekirkens økonomi.
Endelig har en række høringssvar, som udtaler modstand mod  

 forslaget, angivet frygt for, at forslaget vil kunne skabe mere splid mellem  

 de  

 ansatte og mellem præsten og det øvrige menighedsråd, samt at opgaven vil  

 tage  

 for megen tid fra præstens forkyndelsesmæssige opgaver.
Heroverfor kan  

 anføres,  

 at der forefindes konkrete eksempler på, at dette ikke behøver at være  

 resultatet, jf. beskrivelsen af kontaktpersonsordningen i Silkeborg i  

 strukturarbejdsgruppens betænkning side 71, og at der, som tidligere nævnt,  

 kun  

 er tale om en mulighed.
Selve muligheden kan næppe i sig selv tillægges disse  

 konsekvenser, og hvor den konkrete personsammensætning eller præstens  

 arbejdsbyrde ikke tilsiger, at denne mulighed udnyttes, vil det stå alle  

 parter  

 frit at fortsætte med den hidtidige ordning.
3.3. Menighedsrådets  

 sammensætning og kirkefunktionærers valgbarhed I dag fastsættes antallet af valgte menighedsrådsmedlemmer  

 efter indbyggertallet i sognet.
Det forekommer imidlertid ikke logisk eller hensigtsmæssigt,  

 at antallet af ikke-medlemmer i et sogn skal have betydning for  

 menighedsrådets  

 størrelse.
Med lovforslagets § 1, nr. 4, foreslås det derfor, at  

 antallet  

 fremover fastsættes efter antallet af folkekirkemedlemmer.
Endvidere foreslås det, at antallet af valgte  

 menighedsrådsmedlemmer nedsættes fra 6 til 5 i sogne med under 1000  

 folkekirkemedlemmer.
Det kan ofte være svært at finde tilstrækkeligt med  

 kandidater i små sogne.
Men hvis antallet sættes lavere end 5, vil det, som  

 det  

 fremgår af høringssvarene, kunne blive umuligt at få fordelt alle  

 enkeltmandshverv og udvalgsposter.
Høringen har vist en bred opbakning til forslaget.
Dog har  

 en række høringssvar afvist forslaget under henvisning til, at det ikke vil  

 fremme rekrutteringen til de små menighedsråd, når færre personer skal løfte  

 det samme antal opgaver/hverv.
Heroverfor kan anføres, at menighedsrådet har  

 mulighed for at overlade en række hverv til andre af menighedens medlemmer,  

 som  

 er villige dertil, og at det frivillige arbejde måske på sigt kan vække  

 interesse for senere medlemskab af menighedsrådet.
Ligeledes har  

 menighedsrådene mulighed for at involvere suppleanterne i det daglige  

 arbejde.  

 Suppleanterne har fri adgang til menighedsrådets møder, og de enkelte  

 menighedsrådsmedlemmer er desuden forpligtet til at sørge for, at deres  

 suppleanter er orienteret om menighedsrådets arbejde.
Det kan f.eks. være en  

 mulighed at lade en suppleant indtræde som medlem af et særligt udvalg eller  

 varetage hvervet som kirkeværge.
Hertil kommer, at menighedsrådene med lov  

 nr.  

 1566 af 20. december 2006 om ændring af lov om folkekirkens økonomi, lov om  

 menighedsråd, lov om folkekirkens kirkebygninger og kirkegårde og forskellige  

 andre love (Budgetlægning for kirke- og præstegårdskasserne, ændret  

 sammensætning af og opgaver for stiftsøvrigheden, aflastning af provsten for  

 administrative opgaver m.v.) har fået bedre mulighed for på enkel vis at  

 etablere samarbejde om alle de opgaver, som et menighedsråd selv kan og skal  

 udføre i henhold til lovgivningen.
Endelig indebærer forslaget, at det fremover er  

 menighedsrådet selv, der fastsætter antallet af medlemmer, og ikke, som det  

 er  

 i dag, biskoppen.
Dette beror på, at de statistiske oplysninger om antallet  

 af  

 folkekirkemedlemmer i sognet nu også er alment tilgængelige via sogneportalen  

 www.sogn.dk.
Første gang der holdes valg til menighedsrådet, fastsættes  

 antallet af valgte medlemmer dog af biskoppen.
Der sigtes hermed på  

 nyoprettede  

 menighedsråd, hvortil der ikke tidligere har været afholdt valg.
Forslaget skal ses i sammenhæng med lovforslagets § 2,  

 nr. 4, hvorefter en konsekvens af, at der ikke vælges et fuldtalligt  

 menighedsråd,  

 vil kunne være, at biskoppen beslutter, hvilket andet sogns menighedsråd, der  

 får indflydelse på sognets anliggender i valgperioden.
Der henvises til de  

 almindelige bemærkninger afsnit 3.5.
 Med lovforslagets § 2, nr. 1, foreslås det endvidere,  

 at reglerne om valgbarhed til menighedsrådet ændres, så en kirkefunktionær  

 ikke  

 kan vælges til menighedsrådet i det sogn, hvor vedkommende har tjenestested.
Det er et grundlæggende retsprincip, at ingen kan deltage i  

 afgørelsen af en sag, hvori vedkommende selv har en væsentlig personlig  

 interesse.
Overholdelsen af princippet er en forudsætning for, at  

 offentligheden kan have tillid til, at offentlige myndigheders afgørelser  

 hviler på et sagligt grundlag og ikke er dikteret af usaglige interesser.
Der sondres mellem speciel inhabilitet og generel  

 inhabilitet.
Regler om speciel inhabilitet vedrører situationer, hvor en  

 person  

 skal tage del i behandlingen og/eller afgørelsen af en konkret sag.
 Bestemmelser eller retsgrundsætninger om generel  

 inhabilitet vedrører betingelserne for at beklæde stillinger eller hverv.  

 Generelle habilitetsbetragtninger udtrykker således et princip om, at man  

 ikke  

 kan beklæde en given post i forvaltningen, hvis man relativt hyppigt vil være  

 afskåret fra at udføre sin forvaltningsmæssige funktion pga. speciel  

 inhabilitet.
 Spørgsmål om eventuel inhabilitet må altid afgøres på  

 grundlag af en samlet vurdering af omstændighederne i det konkrete tilfælde.  

 Regler om speciel inhabilitet er bl.a. lovfæstet i forvaltningsloven og flere  

 andre  

 steder i lovgivningen, f.eks. i menighedsrådslovens § 26.
Når menighedsrådet, jf. menighedsrådslovens § 26, stk. 1,  

 skal beslutte, om et menighedsråds-medlem må anses for inhabil i en konkret  

 sag  

 (speciel inhabilitet), skal beslutningen træffes ud fra en vurdering af, om  

 medlemmet befinder sig i en situation, hvor der generelt består en risiko  

 for,  

 at usaglige hensyn kan spille ind på medlemmets sagsbehandling.
En beslutning  

 om at anse et menighedsrådsmedlem for inhabil indebærer således ingen  

 tilkendegivelse om, at det pågældende medlem konkret må antages at ville  

 lægge  

 vægt på usaglige hensyn.
Den omstændighed, at der i menighedsrådet er enighed  

 om en sags afgørelse, har ingen indflydelse på afgørelsen af spørgsmålet om  

 et  

 medlems habilitet.
Det er med andre ord ikke et sagligt argument for at  

 anlægge  

 en mere lempelig vurdering af habilitetsspørgsmålet.
 Menighedsrådslovens § 27, stk. 5, 1. pkt.,  

 bestemmer i dag, at kirkefunktionærer, der er medlem af menighedsrådet i den  

 menighedsrådskreds, hvori funktionæren er ansat, ikke kan deltage i  

 forhandling  

 og afstemning i sager om ansættelse af kirkefunktionærer eller i sager, der  

 angår andre kirkefunktionærer ved kirken og kirkegården.
 Kirkefunktionærbegrebet omfatter i denne forbindelse både  

 personer med hovedbeskæftigelse ved kirken eller kirkegården og personer,  

 hvis  

 virksomhed ved kirken er en bibeskæftigelse, herunder vikarer for  

 kirkefunktionærer.
Baggrunden for bestemmelsen er, at det anses for uheldigt,  

 såfremt ansatte ved kirken i kraft af deres medlemskab af menighedsrådet skal  

 deltage i tilsynet med egne eller andre ansattes tjenstlige forhold.
Samme  

 hensyn ligger til grund for lovens bestemmelser om, at kirkefunktionærer ikke  

 kan vælges til kirkeværge eller kontaktperson, jf. § 10, stk. 1 og  

 5.
 Såvel strukturarbejdsgruppen som arbejdsgruppen om  

 gejstlige læresager m.v. har diskuteret, hvorvidt principperne om generel  

 inhabilitet kan begrunde indførelsen af en regel, der udelukker  

 kirkefunktionærer fra at kunne blive valgt til menighedsrådet ved en kirke i  

 den  

 menighedsrådskreds, hvori funktionæren er ansat.
Det har indgået i arbejdsgruppernes overvejelser, at  

 funktionæren ikke vil kunne deltage i en lang række af de sager, som kommer  

 til  

 behandling i menighedsrådet, da der i hver enkelt af disse sager vil  

 foreligge  

 speciel inhabilitet, jf. forvaltningslovens § 3 og menighedsrådslovens  

 § 27,  

 stk. 5, og i Rapport fra arbejdsgruppen om gejstlige læresager m.v.  

 findes  

 en længere redegørelse for såvel forvaltningslovens som menighedsrådslovens  

 bestemmelser om inhabilitet.
Det bemærkes endvidere, at ansatte ved en  

 folkeskole ikke er valgbare til skolebestyrelsen.
 I menighedsråd, hvor en stor del af medlemmerne er  

 kirkefunktionærer, der tillige er ansat ved kirken eller kirkegården, har  

 medlemmerne stor indflydelse på rådets beslutninger vedr. deres egne og  

 kollegernes arbejdsopgaver.
I 2004 og 2005 oppebar 17 % af alle landets  

 menighedsrådsmedlemmer en lønindkomst fra ansættelse i folkekirken. 6 % af  

 landets menighedsrådsmedlemmer oppebar en årlig lønindkomst fra folkekirken  

 på  

 20.000 kr. eller derover.
Det skal understreges, at der kun er medregnet  

 lønindkomst fra et egentligt ansættelsesforhold.
Der er således ikke  

 medregnet  

 situationer, hvor f.eks. en menighedsrådsformand oppebærer honorar efter  

 menighedsrådslovens § 33, ligesom et eventuelt honorar til  

 menighedsrådets  

 kontaktperson, jf. menighedsrådslovens § 10, stk. 6, heller ikke er  

 medregnet.
I 7 % af landets menighedsråd udgjorde ansatte i  

 folkekirken 50 % eller flere af rådets valgte medlemmer.
Hvis man medregner  

 præsterne, der er fødte medlemmer af menighedsrådene, udgjorde ansatte i  

 folkekirken minimum 50 % af menighedsrådsmedlemmerne i 10 % af  

 menighedsrådene.
Der er eksempler på, at kirkefunktionærer løser sognebånd  

 til præsten i det sogn, hvor de er ansat, for dernæst at bruge  

 sognebåndsløsningen til at blive indvalgt i menighedsrådet i deres  

 ansættelsessogn.  

 Såfremt kirkefunktionærer lader sig vælge på baggrund af et ønske om bedre at  

 kunne følge med i rådets arbejde, bemærkes, at dette hensyn allerede er taget  

 i  

 menighedsrådsloven: Menighedsrådslovens § 3 fastsætter således, at en  

 repræsentant for de kirkefunktionærer, der er ansat eller konstitueret i  

 menighedsrådskredsen, har ret til uden stemmeret at deltage i rådets møder.  

 Reglen er indført for at give de ansatte mulighed for at følge med i  

 menighedsrådets arbejde og for overfor menighedsrådet at have en  

 repræsentant,  

 der kan varetage de ansattes interesser.
Denne repræsentant   

 medarbejderrepræsentanten  har ret (men ikke pligt) til at deltage i  

 alle rådets  

 møder.
Medarbejderrepræsentanten kan ikke vælges til nogen af de poster i  

 menighedsrådet, som efter loven skal besættes med menighedsrådets medlemmer.  

 Desuden følger det af menighedsrådslovens § 23, stk. 1, at  

 menighedsrådets møder som udgangspunkt er offentlige.
Lovens § 23,  

 stk. 2,  

 fastslår endda, at menighedsrådet kan tillade personer, der er ansat af  

 menighedsrådet, at overvære behandlingen af sager for lukkede døre.
Ud fra princippet om generel inhabilitet må det derfor  

 samlet set anses for uhensigtsmæssigt at fastholde muligheden for  

 kirkefunktionærers medlemskab af menighedsrådet i den menighedsrådskreds,  

 hvori  

 de er ansat.
Dette skal ses på baggrund af, at langt hovedparten af de  

 beslutninger, menighedsrådet træffer, får betydning for indholdet af de  

 ansattes job.
Det skal fremhæves, at ansatte ved kirken generelt har en  

 (naturlig)  

 personlig interesse i afgørelsen af sager, hvori der træffes beslutning om  

 f.eks. udvidelse af ansættelsesområdet eller spørgsmålet om sognets  

 eventuelle  

 sammenlægning med et andet sogn.
Sådanne interesser kan stride mod, hvad der  

 tjener det lokale kirkelige liv bedst.
Hertil kommer, at såfremt  

 menighedsrådet  

 domineres af kirkens ansatte, øger det risikoen for, at kirkens virke får sit  

 udspring i de ansatte i stedet for i menigheden.
 Med lovforslaget vil kirkefunktionærer fortsat kunne  

 indvælges i menighedsrådet dér, hvor vedkommende bor, hvis det er et andet  

 sogn  

 end tjenestestedet.
 Det har fra flere sider været hævdet, at ganske mange  

 menighedsråd ikke vil kunne få udfyldt alle pladser i rådet, såfremt det ikke  

 er muligt at indvælge kirkefunktionærer ansat ved kirken eller kirkegården.  

 Et  

 sådant demokratisk problem bør imidlertid ikke finde sin løsning ved i stedet  

 at indvælge ansatte, men for eksempel ved en sammenlægning med et andet sogn.
Generelt har en række høringssvar  positive som negative -  

 påpeget, at en sådan begrænsning af valgbarheden vil forudsætte en præcis  

 definition af kirkefunktionærbegrebet.
Disse bemærkninger er søgt imødekommet  

 ved at præcisere i lovforslagets § 2, nr. 1, at det alene er  

 kirkefunktionærer, der er omfattet af § 1, stk. 1, i lov om  

 arbejdsgiveres pligt til at underrette lønmodtageren om vilkårene for  

 ansættelsesforholdet,  

5)  

  som ikke er  

 valgbare til menighedsrådet i den menighedsrådskreds, hvor de har  

 tjenestested.  

 Kirkefunktionærer, hvis ansættelsesforhold har en varighed på 1 måned eller  

 mindre, og kirkefunktionærer, hvis gennemsnitlige ugentlige arbejdstid ikke  

 overstiger 8 timer, vil efter bestemmelsen således fortsat være valgbare til  

 menighedsrådet også i den menighedsrådskreds, hvor de har tjenestested.
Det  

 gælder f.eks. en kirkesanger, som kun synger ved enkelte kirkelige handlinger  

 eller gudstjenester nogle få timer om ugen.
 Lovforslagets § 1, nr. 11, og § 2, nr. 2, er  

 lovtekniske konsekvenser af lovforslagets § 2, nr. 1.
Rapporten fra arbejdsgruppen om gejstlige læresager m.v.  

 har i tillæg til strukturarbejdsgruppens rapport også beskæftiget sig  

 særskilt  

 med præsteægtefællers medlemskab af menighedsrådet.
For nærmere redegørelse  

 for, hvorfor det  

  

 ikke  

  

 anbefales, at præsteægtefæller generelt afskæres  

 fra medlemskab af menighedsråd henvises til rapportens side 39-40.
3.4. Valg af kasserer  

 og funktionsperiode for enkeltmandshverv Med lovforslagets § 1, nr. 5, gives menighedsrådet  

 bedre muligheder for hjælp til varetagelse af kassererfunktionen, samtidig  

 med  

 at det præciseres, at ansvaret ligger i menighedsrådet.
Efter den nugældende  

 menighedsrådslov  

 kan menighedsrådet vælge en kasserer af eller uden for sin midte.
Er  

 kassererhvervet  

 knyttet til en af kirkens funktionærstillinger, bortfalder valget af  

 kasserer.
Lovforslaget betyder, at der altid skal vælges en kasserer  

 blandt menighedsrådets medlemmer.
Denne kasserer har ansvaret over for  

 menighedsrådet for, at hvervet udføres korrekt.
Menighedsrådet skal  

 imidlertid  

 have mulighed for at beslutte, at den daglige udførelse af hvervet varetages  

 af  

 en af kirkens funktionærer eller af en ekstern kasserer, f.eks. en revisor.  

 En  

 mulighed kunne være, at menighedsrådene i provstiet i fællesskab ansatte en  

 medarbejder, der varetog bogføringsfunktionerne for alle menighedsråd i  

 provstiet under ansvar over for de enkelte menighedsråds valgte kasserere.  

 Menighedsrådet kan naturligvis også beslutte, at hvervet udføres fuldt ud af  

 den valgte kasserer selv.
Den af menighedsrådets midte valgte kasserer vil  

 således,  

 såfremt selve hvervet tilknyttes en kirkefunktionærstilling eller udføres af  

 en  

 ekstern kasserer, være den person, som på menighedsrådets vegne har ansvaret  

 for at tilse, at de til kassereren henlagte opgaver også bringes til  

 udførelse,  

 herunder i overensstemmelse med de gældende regelsæt om budget og regnskab  

 m.v.
Blandt høringssvarene deler henholdsvis provstiudvalgene  

 (11 for og 10 imod) og menighedsrådene (50 % for og 50 % imod) sig i to  

 næsten  

 lige store lejre for og imod forslaget.
De afvisende høringssvar giver bl.a.  

 udtryk for, at man har fundet forslaget om valg af kasserer bureaukratisk, og  

 henviser i den forbindelse særligt til, at det er vanskeligt inden for rådets  

 midte at finde personer med de fornødne kvalifikationer til at varetage et  

 sådant hverv, desuagtet at den praktiske udførelse måtte være henlagt til en  

 professionel, herunder eventuelt tillagt en af kirkens  

 kirkefunktionærstillinger, oftest kordegnestillingen.
At det hidtil har været  

 muligt at vælge en kasserer uden for rådets midte, har imidlertid aldrig  

 indebåret, at menighedsrådet derved kunne fralægge sig det regnskabsmæssige  

 ansvar, og med bestemmelsen om, at menighedsrådet kan tegne en  

 kautionsforsikring for kassereren, har der stedse været taget hensyn til det  

 faktum, at mange menighedsråd ikke blandt deres midte råder over de fornødne  

 regnskabsmæssige kvalifikationer.
 Hensigten med lovforslaget er derfor at præcisere det  

 hidtil gældende, nemlig at menighedsrådet har ansvaret for, at hvervet  

 udføres  

 korrekt, og at tilsynet dermed tilkommer et dertil valgt medlem af  

 menighedsrådets midte, mens det må forventes, at selve kassererfunktionen  

 ofte  

 placeres hos en ekstern professionel eller knyttes til en af kirkens  

 kirkefunktionærstillinger.
 Med lovforslagets § 1, nr. 8, foreslås det endvidere,  

 at funktionsperioden for samtlige enkeltmandshverv i henhold til  

 menighedsrådsloven  dvs. kirkeværge, kasserer, sekretær og  

 kontaktperson   

 ligesom valget af formand og næstformand fastsættes til ét år.
Efter de nugældende regler vælges kontaktpersonen og de  

 øvrige enkeltmandsposter i menighedsrådet for menighedsrådets valgperiode,  

 dvs.  

 4 år.
Det indebærer, at menighedsrådet ikke i løbet af valgperioden har  

 mulighed  

 for f.eks. at fratage et valgt medlem hvervet som kontaktperson  heller  

 ikke  

 selv om samarbejdet mellem kontaktpersonen og de ansatte eller mellem  

 kontaktpersonen og menighedsrådet ikke fungerer.
Menighedsrådet vil således  

 efter det gældende regelsæt kun kunne fritage kontaktpersonen fra hvervet,  

 hvis  

 vedkommende selv ønsker det.
 Valg til posterne som menighedsrådets formand og næstformand  

 foretages hvert år, og det forekommer derfor rigtigt, at funktionsperioden  

 for  

 samtlige enkeltmandsposter bør være den samme  ét år.
En række høringssvar har dog stillet sig kritiske  

 heroverfor med henvisning til, at det vil modvirke kontinuitet i  

 menighedsrådsarbejdet, og at det vil kunne være svært at få valgt en person,  

 når vedkommende ikke kan vide sig sikker på at kunne fortsætte hvervet ved  

 det  

 årlige valg til hvervet.
Det har i den forbindelse været anført, at det tager  

 en rum tid at sætte sig ind i kontaktpersonens opgaver, hvorfor det kan virke  

 demotiverende, at man efter f.eks. at have arbejdet med området det første år  

 ikke har mulighed for at høste frugten af den oparbejdede viden og erfaring  

 året efter.
Heroverfor står imidlertid, at f.eks. formandsposten også  

 anses for at være et i hvert fald tidsmæssigt krævende hverv, hvilket er  

 medvirkende årsag til, at formandsposten er på valg hvert år, at  

 begrænsningen  

 på et år ad gangen ikke kan udelukkes at have den modsatte effekt, nemlig at  

 det bliver lettere at få besat posterne, da et år er et mere overskueligt  

 tidsperspektiv end 4 år, samt hensynet til, at menighedsrådet i tilfælde af,  

 at  

 hvervet ikke varetages tilfredsstillende, ikke vil skulle trækkes med den  

 pågældende på posten i menighedsrådets fulde fireårige valgperiode.
Der vil  

 ikke være noget til hinder for, at det er den samme person, der vælges til  

 hvervet hvert år i menighedsrådets valgperiode, som det for eksempel helt  

 overvejende ses med formandsposten for menighedsrådet, hvorved kontinuiteten  

 i  

 arbejdet kan bevares.
Det må derfor forventes, at genvalg vil være det  

 almindelige, forudsat den hidtidige varetagelse af hvervet har været  

 tilfredsstillende.
 Under henvisning til ovennævnte har høringssvarene derfor  

 ikke givet anledning til at ændre forslaget som formuleret af  

 strukturarbejdsgruppen.
 For så vidt angår hverv, der ikke varetages af valgte  

 medlemmer af menighedsrådet, f.eks. hvervet som kirkeværge gælder det, at  

 menighedsrådet i overensstemmelse med almindelige ansættelsesretlige regler  

 har  

 mulighed for at opsige den pågældende i løbet af funktionsperioden.  

 Kirkeministeriet  

 har i cirkulære af 19. februar 2007 om ansættelse af kirkeværger fastsat  

 nærmere regler herom.
Baggrunden for sondringen mellem medlemmer af  

 menighedsrådet og ikke-medlemmer har sammenhæng med, at fordelingen af  

 enkeltmandsposter blandt rådets medlemmer er en del af konstitutionen,  

 hvilket  

 betyder, at fordelingen af disse poster ofte indgår i en konstitutionsaftale  

 mellem menighedsrådets medlemmer.
Dette synspunkt gør sig ikke i samme grad  

 gældende, når der udpeges et ikke-medlem til en enkeltmandspost.
Denne sondring har ikke alene betydning i forhold til  

 spørgsmålet om, hvorvidt en kirkeværge kan fritages fra hvervet i løbet af en  

 funktionsperiode, men også for hvorvidt den pågældende er pligtig at modtage  

 hvervet.
Således fremgår det af menighedsrådslovens § 21, stk. 3, at  

 medlemmer af  

 menighedsrådet er pligtige at modtage valg til udvalg samt til at udføre  

 øvrige  

 hverv, herunder de i § 10 nævnte, som menighedsrådet måtte tildele dem.  

 Menighedsrådet kan også, medmindre andet særligt er bestemt, overlade hverv  

 til  

 andre af menighedens medlemmer, som er villige dertil.
Når et ikke-medlem af  

 menighedsrådet modtager valg til hvervet som kirkeværge, bygger dette således  

 på frivillighed.
Endelig foreslås det med lovforslagets § 1, nr. 9, at  

 der indføres en bestemmelse om, at der skal afholdes valg til den eller de  

 enkeltmandsposter, der måtte blive ledige i forbindelse med, at et  

 menighedsrådsmedlem dør eller udtræder af rådet.
Forslaget lovfæster hidtidig  

 praksis.
Forslaget indebærer endvidere, at såfremt en præst benytter sig af  

 muligheden for i løbet af funktionsperioden at frasige sig de opgaver, som  

 han/hun måtte være blevet valgt til at udføre i medfør af menighedsrådslovens  

 § 10,  

 stk. 5, da foretages der tilsvarende nyt valg vedrørende varetagelsen af  

 opgaven.
3.5. Manglende valg  

 af fuldtalligt menighedsråd Hensigten med lovforslagets § 2, nr. 4, er at ændre  

 reglerne for, hvad der sker, hvis der ikke vælges et (fuldtalligt)  

 menighedsråd  

 ved det ordinære menighedsrådsvalg.
I dag skal der i så fald udskrives nyvalg  

 eller udfyldningsvalg.
I henhold til den gældende bestemmelse forholder det sig  

 endvidere således, at hvis et nyvalg ikke fører til, at der vælges nogen  

 medlemmer, mister menigheden sin indstillingsret ved præstevalg.  

 Kirkeministeren træffer i så fald, efter indstilling fra biskoppen, afgørelse  

 om, hvorledes og af hvem de til et menighedsråd henlagte funktioner skal  

 varetages.
Fører valget ikke til dannelse af et fuldtalligt menighedsråd  

 foreskriver lovgivningen i dag, at der udskrives udfyldningsvalg medmindre  

 biskoppen tillader, at dette undlades.
Undlades udfyldningsvalg, eller fører  

 det ikke til dannelsen af et fuldtalligt menighedsråd, dannes menighedsrådet  

 af  

 de medlemmer, der er valgt, sammen med præsten eller præsterne.
I praksis medfører denne retstilstand, at det ofte er biskoppen,  

 der får ansvaret for at finde kandidater til menighedsrådet.
Da evnen til at  

 vælge et fuldtalligt menighedsråd må anses for en god indikator for, om et  

 sogn  

 er bæredygtigt, bør det imidlertid også i praksis være sådan, at det er  

 menighedens og ikke biskoppens opgave at sikre, at der bliver valgt et  

 (fuldtalligt) menighedsråd.
 Derfor foreslås følgende model:
A.  

 	  

 Vælges der slet  

 ingen medlemmer, udskrives der, som i dag, nyvalg.
Bliver der på ny ikke  

 valgt  

 nogen medlemmer, mister menigheden sin indstillingsret ved præstevalg.  

 Biskoppen beslutter, hvilket andet menighedsråd der skal varetage  

 menighedsrådets funktioner i valgperioden.
Fører nyvalget til, at der ikke  

 dannes et fuldtalligt menighedsråd, beslutter biskoppen   

 	  

 om menighedsrådet  

 skal dannes af de valgte medlemmer og præsten eller præsterne, eller   

 	  

 om menighedsrådets  

 funktioner skal varetages af et andet menighedsråd i valgperioden.
B.  

 	  

 Fører et ordinært  

 valg ikke til dannelsen af et fuldtalligt menighedsråd, beslutter biskoppen   

 	  

 om menighedsrådet  

 skal dannes af de valgte medlemmer og præsten eller præsterne, eller   

 	  

 om der skal  

 udskrives udfyldningsvalg.
Beslutter biskoppen  

 at udskrive udfyldningsvalg, og fører det stadig ikke til dannelsen af et  

 fuldtalligt menighedsråd, beslutter biskoppen   

 	  

 om  

 menighedsrådet skal dannes af de  

 valgte medlemmer og præsten eller præsterne, eller   

 	  

 om menighedsrådets  

 funktioner skal varetages af et andet menighedsråd i valgperioden.
Ved biskoppens beslutninger indgår, hvorvidt de således  

 valgte medlemmer sammen med præsten eller præsterne forventes at kunne  

 varetage  

 menighedsrådets funktioner.
Det vil sige, at hvis der vælges f.eks. 13  

 medlemmer til et menighedsråd på 15, vil udgangspunktet være, at der ikke  

 udskrives udfyldningsvalg, eller, hvis det er resultatet efter et  

 udfyldningsvalg, at der som udgangspunkt ikke sker henlæggelse af  

 menighedsrådets  

 funktioner til et andet menighedsråd.
Beslutter biskoppen, at menighedsrådets funktioner skal  

 varetages af et andet menighedsråd i valgperioden, tiltræder de valgte  

 medlemmer og præsten eller præsterne det pågældende menighedsråd som  

 medlemmer  

 for den pågældende valgperiode.
Det vil med andre ord sige, at der  

 midlertidigt  

  og uden krav om tilslutning fra menighedsmøder - oprettes et fælles  

 menighedsråd for valgperioden, hvor menighedsrådet består af de medlemmer,  

 som  

 er valgt i de respektive sogne/kirkedistrikter.
Det skal derfor indgå i  

 biskoppens beslutning, hvorvidt der eksisterer eller bør tilvejebringes et  

 pastoratfællesskab mellem de pågældende sogne/kirkedistrikter.
Ved formuleringen af forslaget er der taget højde for de  

 høringssvar, der gav udtryk for, at forslaget fra strukturarbejdsgruppen var  

 for restriktivt i forhold til, at et manglende fuldtalligt menighedsråd i  

 enhver situation skulle medføre, at sognets anliggender varetages af et andet  

 sogn i valgperioden.
Ved at bibeholde muligheden for henholdsvis  

 udfyldningsvalg eller undladelse af udfyldningsvalg sikres biskoppen mulighed  

 for at kunne reagere med mindre indgribende midler end oprettelse af et  

 fælles  

 menighedsråd, dér hvor den konkrete situation måtte betinge dette.
Det kan  

 f.eks. være det store bysogn med 15 medlemmer, der efter en mangeårig periode  

 med fuldtalligt menighedsråd alene kan stille med 14 medlemmer, det lille  

 menighedsråd på 5 medlemmer, der alene kan stille med 4 medlemmer, men som  

 selv  

 har påbegyndt at arbejde for oprettelse af et fælles menighedsråd, og  

 lignende  

 situationer, jf. ovenfor.
Biskoppens hidtidige reaktionsmuligheder suppleres  

 således med den mere indgribende løsning  at lade et andet menighedsråd  

 varetage det pågældende menighedsråds funktioner for valgperioden (fælles  

 menighedsråd). Biskoppen vil skulle høre de berørte menighedsråd, herunder de  

 valgte medlemmer og provstiudvalget, før beslutningen træffes.
Endelig indebærer forslaget, at hvis to på hinanden  

 følgende ordinære valg ikke fører til dannelsen af et fuldtalligt  

 menighedsråd,  

 jf. situation A og B, da indstiller biskoppen til kirkeministeren, hvorvidt  

 menighedsrådskredsen skal lægges sammen med en anden menighedsrådskreds.  

 Efter  

 forslaget vil det således først være i tiden mellem det andet og tredje  

 ordinære valg, at en sognesammenlægning kan komme på tale.
En eventuel  

 sognesammenlægning vil skulle ske ved kgl. resolution.
Med den foreslåede model får menigheden chancen for at »mobilisere«  

 frem til det næste ordinære menighedsrådsvalg.
Forslaget skal ses i  

 sammenhæng  

 med lovforslagets § 1, nr. 4, hvorefter antallet af  

 menighedsrådsmedlemmer  

 nedsættes til 5 for sogne med 1000 eller færre folkekirkemedlemmer, netop for  

 at modvirke vanskelighederne ved at få valgt et fuldtalligt menighedsråd i  

 mindre sogne.
 Der henvises herom til de almindelige bemærkninger afsnit  

 3.3.
3.6. Bindende bidrag  

 fra menighedsrådene til finansiering af aktiviteter, som iværksættes på  

 stiftsniveau  

 af hensyn til det kirkelige liv Stiftets rolle i det kirkelige liv ligger ikke mindst på  

 det indholdsmæssige.
For eksempel at give inspiration til menighederne, at  

 etablere fora for diskussion af holdninger om kirkens arbejde, gennem  

 udgivelse  

 af stiftsbøger og/eller stiftsblade, afholdelse af præstekonventer og  

 stiftsdage, at medvirke til efter- og videreuddannelse af præster og andre  

 medarbejdere i samvirke med folkekirkens uddannelsesinstitutioner og at  

 inspirere til samarbejde inden for områder som undervisning, mellemkirkeligt  

 arbejde og mødet med andre religioner.
Disse opgaver forudsætter ikke store økonomiske ressourcer,  

 men i dag er ressourcerne nærmest ikke-eksisterende.
Eftersom der er tale om  

 stiftsspecifikke opgaver, som må forudsættes håndteret på forskellig måde og  

 i  

 forskelligt omfang fra stift til stift, er det ikke hensigtsmæssigt med øget  

 central finansiering over fællesfondens budget.
Der er tale om opgaver, som  

 kun  

 skal løftes i stiftet, hvis det er klart til gavn for sognene, og som sognene  

 derfor også ønsker at være med til at finansiere.
I overensstemmelse med forslaget fra strukturarbejdsgruppen  

 foreslås det derfor med lovforslagets § 3, nr. 2, at finansieringen af  

 de  

 nuværende stiftsfonde ved frivillige bidrag erstattes af et bindende bidrag  

 fra  

 kirkekasserne med henblik på, at stiftet skal kunne løfte disse opgaver.
Det  

 bindende bidrag vil kunne anvendes til følgende formål:
 ·  


  

 Kommunikation mellem stiftet,  

 menighedsråd og præster, herunder udgivelser af stiftsbøger og/eller  

 stiftsblade  

 og lignende samt afholdelse af møder.
 ·  


  

 Formidling af kristendom.
 ·  


  

 Udviklingsprojekter inden for  

 undervisning, diakoni, IT, medier, kirkemusik og lignende, herunder analyser  

 til forberedelse af sådanne projekter.
 Stifterne afholder allerede i dag udgifter i et vist omfang  

 til disse formål over stiftsfondene, over stifternes egen bevilling og over  

 præstebevillingen.
Stiftsfondene beror, som før nævnt, på frivillige bidrag  

 fra kirkekasserne.
I henhold til regnskaberne for fondene, der offentliggøres  

 i  

 bl.a. stifternes årbøger, har fondene i gennemsnit indtægter i  

 størrelsesordenen kr. 350.000, og midlerne anvendes typisk til formål som  

 udgivelse af stiftsårbog, afholdelse af stiftsmøde, stiftspræstemøde,  

 stiftsmenighedsrådsmøde, stiftsbibliotek, præstekurser eller lignende.
De udgiftsformål, som stiftsbidraget kan anvendes til, kan  

 som følge heraf ikke fremover forventes finansieret over stiftets bevilling  

 på  

 fællesfonden eller af stiftets præstebevilling.
Forslaget medfører derfor, at  

 ressourcer i såvel fællesfonden som i stiftets præstebevilling i et vist  

 omfang  

 vil blive frigjort til anden anvendelse.
I dag anvendes der i 3 stifter i alt  

 950.000 kr. til at finansiere 3  

 mediekonsulenter og 1 religionspædagogisk konsulent.
 Dette vil kunne bidrage til at løse det problem, som flere  

 biskopper har påpeget: At de er nødt til at holde ledige præstestillinger  

 vakante i perioder for at kunne overholde den samlede bevilling til  

 præsteløn.
Et sådant bindende bidrag bør imidlertid  jf. mange  

 høringssvar  ikke være en ekstra skat, der øger folkekirkens samlede  

 udgifter.  

 Bidraget bør derfor alene kunne udskrives af repræsentanter for dem, der i  

 øvrigt har ansvaret for den lokale ligning.
Det forslås derfor, at et sådant  

 bidrag alene kan udskrives ved beslutning i stiftsudvalget vedrørende  

 økonomi,  

 hvor der sidder repræsentanter fra menighedsrådene i alle provstier i  

 stiftet,  

 og at bidraget højst kan udgøre 1% af den lokale ligning i de enkelte  

 ligningsområder i stiftet.
Det enkelte provsti kan højst blive pålagt at  

 indbetale 1% af den lokale kirkeskat, der er opkrævet i provstiet, som  

 stiftsbidrag.
Det vil svare til i gennemsnit op til 4 mio. kr. for hvert  

 stift.
De opgaver, som fremover måtte blive finansieret af  

 stiftsbidraget, skal understøtte en samlet set bedre opgavevaretagelse i  

 folkekirken.
Der er således tale om opgaver, som bliver løst bedre og mere  

 effektivt, når de varetages i fællesskab for stiftet under et.
Finansieringen  

 af opgaver via stiftsbidraget bør ikke føre til samlet set forøgede udgifter  

 i  

 folkekirken, idet opgaver alene bør henlægges til stiftet, hvis dette betyder  

 en bedre og billigere opgavevaretagelse.
Budgettet for midlerne vil skulle fastlægges af  

 stiftsudvalget vedrørende økonomi, som også vil skulle aflægge regnskab for  

 midlernes anvendelse.
Det forudsættes, at stiftsudvalget vedrørende økonomi  

 ved  

 beslutning om anvendelsen af et sådant bidrag sikrer, at også sogne, som  

 ligger  

 i yderområder af stiftet, f.eks.
Bornholm i Københavns Stift, får gavn af  

 bidraget.
Af hensyn til budgetprocessen vil stiftsudvalgene  

 vedrørende økonomi skulle melde stiftsbidraget for det efterfølgende år ud  

 inden den 1. marts.
Dermed vil stiftsbidraget indgå i provstiernes første  

 rammeudmelding og kan indgå i sognenes budgetlægning i god tid.
Dette  

 understøtter,  

 at kirkeskatten kan holdes i ro, og at stiftsbidraget ikke medfører en  

 forhøjelse af kirkeskatten.
I 2007 (vedrørende budgettet for 2008) er  

 indmeldelsesfristen  

 af stiftsbidraget til provstiudvalget dog sat til den 1. august.
En  

 beslutning  

 om at udskrive bindende stiftsbidrag kan derfor først træffes med virkning  

 for  

 budgetåret 2008, jf. lovforslagets § 4, stk. 4.
 I de stifter, hvor der er forsøg med stiftsråd, og hvor der  

 er en læg repræsentation valgt efter samme principper som stiftsudvalget  

 vedrørende økonomi, kan disse repræsentanter udøve denne kompetence i  

 forsøgsperioden.  

 Denne del af forslaget kan gennemføres ved ændrede dispensationer fra  

 Kirkeministeriet.
 En evaluering af de iværksatte forsøg med stiftsråd vil  

 blive gennemført i 2007, jf. afsnit 2.2.
Det bemærkes, at høringssvarene har vist en pæn opbakning  

 til forslaget.
Således har alle biskopper/stiftsøvrigheder, 5 organisationer  

 og  

 89 menighedsråd tilsluttet sig forslaget. 37 menighedsråd har udtalt sig imod  

 forslaget.
Hertil kommer 2 af kirkefunktionærernes faglige organisationer,  

 mens  

 provstiudvalgene har delt sig med 11 for og 10 imod.
 Forslaget indebærer, at muligheden for at yde bidrag af  

 kirkelige ligningsmidler til stiftsfonden bliver overflødig, hvorfor der med  

 tiden vil blive fulgt op med en ophævelse af cirkulære nr. 79 af 1. maj 1980  

 om  

 stiftsfonde.
3.7. Loyalitetskrav  

 til valgte medlemmer af menighedsrådet Indtil 1992 indeholdt lov om valg til menighedsråd  

 bestemmelser om valgret og valgbarhed med følgende ordlyd:
 »  

 § 2.  

  

 Valgret  

 til menighedsråd har ethvert medlem af folkekirken, der er fyldt 18 år,  

 medmindre den pågældende stiller sig i afgjort modsætning til folkekirken ved  

 åbenlyst at fornægte kristentroen.
------ § 3.  

  

 Valgbar til menighedsråd er enhver, som opfylder betingelserne  

 i § 2 for valgret, medmindre vedkommende er straffet for en handling,  

 der  

 i almindeligt omdømme gør ham uværdig til at være medlem af et menighedsråd.  

 Spørgsmålet om fortabelse af valgbarhed på grund af straf afgøres af det  

 nyvalgte menighedsråd.
Afgørelsen kan indbringes for kirkeministeren.« Ovennævnte formulering af menighedsrådsvalglovens §§ 2-3  

 blev ændret ved lov nr. 288 af 29. april 1992 om ændring af lov om valg til  

 menighedsråd, således at bestemmelserne fik et indhold svarende til det, der  

 gælder i dag, hvor der således ikke findes regler om fortabelse af valgbarhed  

 som følge af, at man stiller sig i afgjort modsætning til folkekirken.
 På baggrund af Højesterets dom af 15. oktober 2005 i »Ribers-sagen«  

 (UfR 2005.3346/2H) drøftede arbejdsgruppen om gejstlige læresager m.v. det  

 hensigtsmæssige i en ændring af lov om valg til menighedsråd, således at et  

 valgt menighedsrådsmedlem kan fortabe sin valgbarhed, såfremt en række  

 nærmere  

 betingelser er opfyldt.
 Arbejdsgruppen fremhæver i sin rapport nødvendigheden af,  

 at der skabes et værn, så et valgt medlem af menighedsrådet ikke anvender sin  

 position i rådet som en platform til aktivt, vedholdende og offentligt at  

 udbrede synspunkter, der er i åbenlys modstrid med folkekirkens lære, og  

 derved  

 bringer sig i afgjort modsætning til folkekirken.
Etableringen af et sådant værn, der foreslås indført med  

 lovforslagets § 2, nr. 3, vil være med til at beskytte folkekirkens  

 identitet og selvforståelse som trossamfund.
Endvidere vil der kunne skabes  

 en  

 beskyttelse imod illoyale  

  

 handlinger  

  

 fra kirkeligt ansatte og folk med  

 et ledelsesansvar i folkekirken.
Sådanne regler skal alene sigte på at ramme  

 åbenlyst illoyale handlinger, der har karakter af misligholdelse af hvervet  

 som  

 menighedsrådsmedlem.
Regler på området må således ikke føre til nogen form  

 for  

 sindelagskontrol, der kan hæmme den frie debat om indholdet af kristendommen.
 Den danske folkekirke er kendetegnet ved en betydelig  

 rummelighed i forhold til forskellige teologiske og kirkepolitiske  

 opfattelser.  

 Denne rummelighed kommer bl.a. til udtryk i lovgivningens bestemmelser om  

 valgmenigheder, sognebåndsløsning, hensyn til kirkelige mindretal ved  

 præsteansættelser m.v.
I debatten er det fra tid til anden blevet fremført, at man  

 på trods af rummeligheden ikke må glemme, at folkekirken ikke blot er en  

 religionsanstalt, men et trossamfund.
Dette fremgår også af  

 grundlovens § 4,  

 der fastslår, at det er den evangelisk-lutherske kirke, der er den danske  

 folkekirke.
 Det er ligeledes blevet fremført, at der er et behov for at  

 tydeliggøre folkekirken som trossamfund. Årsagen hertil skal bl.a. ses i en  

 generel tendens til, at flere definerer deres religiøse ståsted som en  

 personlig sammensætning af elementer fra forskellige religioner og  

 livsanskuelser.
 Det følger af folkekirkens status som trossamfund, at der  

 må være en grænse for, hvordan et menighedsrådsmedlem aktivt og vedholdende  

 kan  

 agere i offentligheden, uden at den pågældende ved sine handlinger bringer  

 sig  

 i et modsætningsforhold til medlemskabet af menighedsrådet som folkekirkelig  

 myndighed og derved misligholder sit hverv.
 At der er tradition for, at en sådan grænse er ganske vid   

 og i praksis kan være svær at definere konkret  betyder ikke, at en  

 sådan  

 grænse ikke eksisterer.
 I lyset af Højesterets dom i »Ribers-sagen« bør der derfor  

 skabes det fornødne klare grundlag for en ændret retstilstand for så vidt  

 angår  

 valgte medlemmer af menighedsrådet.
Menighedsrådsmedlemmer varetager, jf. menighedsrådslovens § 1,  

 ledelsen af sognets anliggender.
Dette omfatter ikke kun de praktiske rammer,  

 men også indholdet af sognets kirkelige liv.
Menighedsrådet træffer også  

 beslutning vedr. valg af præst og indførelse af ny autoriseret liturgi og  

 salmebøger.
 Det centrale element i bedømmelsen af sager om valgte  

 menighedsrådsmedlemmers fortabelse af valgbarhed bør være en konkret  

 vurdering  

 af menighedsrådsmedlemmets adfærd, set i forhold til den pågældendes  

 samtidige  

 medlemskab af menighedsrådet.
 Med lovforslagets § 2, nr. 3 er det derfor forudsat,  

 at et menighedsrådsmedlems afvigelse i forhold til folkekirkens lære skal  

 være  

 så markant og utvetydig, at erkendelsen heraf ikke kræver særlig teologisk  

 fagkundskab.
 På den baggrund er der ikke fundet behov for at etablere  

 særlige regler for teologisk kyndig sagsforberedelse, ligesom det ikke er  

 fundet nødvendigt med en særlig gejstlig domstol til at afgøre sådanne sager.
Afgørelsen af sådanne sager foreslås henlagt til  

 stiftsøvrigheden, det vil sige til biskoppen og direktøren for den regionale  

 statsforvaltning (stiftsamtmanden) i forening.
Dermed vil den endelige  

 afgørelse blive truffet af en myndighed, der er i besiddelse af såvel  

 teologisk  

 som forvaltningsretlig kompetence.
Allerede i dag findes der en bestemmelse i  

 menighedsrådslovens § 15, stk. 4, hvorefter et medlem, der  

 vedholdende undlader at opfylde sine pligter som medlem af rådet, skal  

 udtræde  

 af rådet.
Denne bestemmelse tager således sigte på den situation, hvor et  

 medlem misligholder sit hverv, f.eks. gennem fravær fra rådets møder.
Det  

 følger endvidere af lovens § 15, stk. 5, at det er menighedsrådet  

 der  

 afgør, om betingelsen for udtrædelse er opfyldt.
Lovforslagets § 2, nr. 3, omhandler den parallelle  

 situation, hvor et medlem misligholder sit hverv som medlem af  

 menighedsrådet,  

 ved at have bragt sig i afgjort modsætning til folkekirken.
Efter den  

 foreslåede bestemmelse kræver det, at den pågældende aktivt, vedholdende og  

 offentligt har udbredt synspunkter, der er i åbenlys modstrid med  

 folkekirkens  

 lære.
Virkningen heraf er ikke blot en udtræden af rådet, men en  

 fortabelse af valgbarhed for resten af valgperioden.
På grund af  

 problemstillingens elementer af juridisk og teologisk karakter, er det efter  

 forslaget stiftsøvrigheden der tager stilling til spørgsmålet, frem for at  

 lade  

 sagen afgøre af menighedsrådet, som det er tilfældet i menighedsrådslovens  

 § 15,  

 stk. 5.
4. De økonomiske og  

 administrative konsekvenser for staten, regioner og kommuner Lovforslaget har ikke økonomiske eller administrative  

 konsekvenser for stat, regioner eller kommuner.
5. De økonomiske og  

 administrative konsekvenser for erhvervslivet Lovforslaget har ikke økonomiske eller administrative  

 konsekvenser for erhvervslivet.
6. De administrative  

 konsekvenser for borgerne Lovforslaget har ikke administrative konsekvenser for  

 borgerne.
7. De miljømæssige  

 konsekvenser Lovforslaget har ikke miljømæssige konsekvenser.
8. Forholdet til  

 EU-retten Lovforslaget indeholder ikke EU-retlige aspekter.
 9. Hørte myndigheder  

 og organisationer m.v.
 Udkast til hovedparten af lovforslaget har som en del af  

 betænkning 1477/2006 været i høring hos følgende i perioden 17. juli til 1.  

 december 2006:
 Samtlige biskopper, stiftsøvrighederne, Landsforeningen af  

 Menighedsråd, Danmarks Provsteforening, Den danske Præsteforening, Foreningen  

 af statsforvaltningsdirektører, Danmarks Kordegneforening, Danmarks  

 Kirketjenerforening, Dansk Kirkemusiker Forening, Dansk Organist og Kantor  

 Samfund, Foreningen af Danske Kirkegårdsledere, Foreningen af  

 Sognemedhjælpere  

 i Danmark, Forbundet af Kirke- og Kirkegårdsansatte, Foreningen af  

 Præliminære  

 Organister, 3F, Finansministeriet, Indenrigs- og Sundhedsministeriet,  

 Folkekirkens Uddannelsesinstitutioner, Kirkemusikskolerne, Det  

 mellemkirkelige  

 Råd, Danske Sømands- og Udlandskirker og Døvemenighedsrådene.
 Den 7. december 2006 var der modtaget høringssvar fra  

 samtlige biskopper/stiftsøvrigheder, Landsforeningen af Menighedsråd,  

 Danmarks  

 Provsteforening, Den danske Præsteforening, Dansk Organist og Kantor Samfund  

 (DOKS), Foreningen af Kirke- og Kirkegårdsansatte (FAKK), Foreningen af  

 Danske  

 Kirkegårdsledere, Dansk Kirkemusikerforening, Danmarks Kordegneforening,  

 Danmarks Kirketjenerforening, Foreningen af Sognemedhjælpere i Danmark,  

 Finansministeriet, rektor for Teologisk Pædagogisk Center (TPC), Kirkeligt  

 Samfund, Kirkefondet, 28 provstiudvalg, 219 menighedsråd og 29 private.
 Høringssvarene er beskrevet i høringsnotatet, som er  

 fremsendt til Folketingets Kirkeudvalg i forbindelse med lovforslagets  

 fremsættelse.
 Forslaget om kirkefunktionærers valgbarhed og om  

 loyalitetskrav til valgte menighedsrådsmedlemmer har som en del af Rapport  

 fra  

 arbejdsgruppen om gejstlige læresager m.v. været i høring hos følgende i  

 perioden 9. november til 31. december 2006:
 Samtlige stiftsøvrigheder og biskopper, Den danske  

 Præsteforening, Danmarks Provsteforening, Landsforeningen af Menighedsråd,  

 Forbundet af Kirke- og Kirkegårdsansatte, Dansk Kirkemusikerforening,  

 Danmarks  

 Kirketjenerforening, Danmarks Kordegneforening, Foreningen af Danske  

 Kirkegårdsledere, Foreningen af Præliminære Organister, Dansk Organist og  

 Kantor Samfund, Foreningen af Sognemedhjælpere i Danmark, 3F, Danske Sømands-  

 og Udlandskirker, Foreningen af Grundtvigske Valg- og Frimenigheder, Det  

 Teologiske Fakultet, Københavns Universitet, Det Teologiske Fakultet, Århus  

 Universitet, og Folkekirkens Institut for Præsteuddannelse.
Der er modtaget høringssvar fra 1 biskop og 7  

 stiftsøvrigheder, Den danske Præsteforening, Danmarks Provsteforening,  

 Landsforeningen af Menighedsråd, Dansk Organist og Kantor Samfund, Danmarks  

 Kordegneforening,  

 Danske Sømands- og Udlandskirker, Foreningen af Grundtvigske Valg- og  

 Frimenigheder, Det Teologiske Fakultet, Københavns Universitet, Det  

 Teologiske  

 Fakultet, Århus Universitet, samt fra biskop emeritus Henrik Christiansen.  

 Høringssvarene er beskrevet i høringsnotatet, som er fremsendt til  

 Folketingets  

 Kirkeudvalg i forbindelse med lovforslagets fremsættelse.
Høringssvarene  

 viser,  

 at der samlet set er en bred opbakning til forslaget om kirkefunktionærers  

 valgbarhed og loyalitetskrav til valgte menighedsrådsmedlemmer.
10. Sammenfattende skema Vurdering af konsekvenser af lovforslaget Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, regioner og kommuner Ingen Ingen Administrative konsekvenser for stat, regioner og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til  

 lovforslagets enkelte bestemmelser I lovforslagets bilag 1 er de foreslåede bestemmelser  

 sammenholdt med de nugældende regler.
Til § 1 Til nr. 1 og 2 (Lov om menighedsråd § 1) Med lovforslagets § 1, nr. 1 og 2, foreslås det, at § 1  

 i lov om menighedsråd præciseres, så det tydeliggøres, at menighedsrådets  

 overordnede ansvar er at sikre gode vilkår for evangeliets forkyndelse, og at  

 dette ansvar både vedrører rammer (administrative anliggender) og indhold  

 (kirkelige anliggender). Ansvaret for denne opgave fremgår for præsternes  

 vedkommende af præste- og ordinationsløftet og for de valgte medlemmer af det  

 afgivne menighedsrådsløfte.
Alle menighedsrådsmedlemmer har således ansvar  

 for  

 den lokale menigheds kirkelige funktioner, men udøver dette på forskellig vis  

 og ud fra forskellige forudsætninger.
Præciseringen tilsigter ingen ændring af den nuværende  

 bestemmelses juridiske indhold, men er ønskelig, da den nuværende ordlyd af  

 bestemmelsen indbyder til at blive misforstået.
Bestemmelsen skal ses i  

 sammenhæng  

 med forslaget til præcisering af § 37 i lov om menighedsråd, der  

 vedrører  

 præstens forkyndelsesfrihed, jf. lovforslagets § 1, nr. 12.
 Der henvises til de almindelige bemærkninger afsnit 3.1,  

 samt til de særlige bemærkninger til § 1, nr. 12.
Til nr. 3 (Lov om menighedsråd § 2, stk. 1, 1. pkt.) Bestemmelsen betyder, at antallet af valgte  

 menighedsrådsmedlemmer nedsættes til 5 i sogne med 1000 eller færre  

 folkekirkemedlemmer, jf. også bemærkningerne nedenfor til lovforslagets  

 § 1,  

 nr. 4.
 Der henvises i øvrigt til de almindelige bemærkninger  

 afsnit 3.3.
Til nr. 4 (Lov om menighedsråd § 2, stk. 3) Bestemmelsen indebærer, at antallet af valgte  

 menighedsrådsmedlemmer fremover skal fastsættes efter antallet af  

 folkekirkemedlemmer og ikke, som i dag, efter antallet af indbyggere.  

 Endvidere  

 betyder bestemmelsen, at antallet af valgte menighedsrådsmedlemmer nedsættes  

 fra 6 til 5 i sogne med under 1.000 folkekirkemedlemmer, mens det maksimale  

 antal valgte menighedsrådsmedlemmer fastholdes.
Antallet af valgte medlemmer  

 af  

 menighedsrådet stiger således med ét medlem for hvert påbegyndt tusinde  

 folkekirkemedlemmer, men kan ikke overstige 15.
 Det betyder, at menighedsrådene sammensættes efter følgende  

 skala:
Antal folkekirkemedlemmer Antal valgte medlemmer af  

  

 menighedsrådet 1.000 eller færre 5 1.001  2.000 6 2.001  3.000 7 3.001  4.000 8 4.001  5.000 9 5.001  6.000 10 6.001  7.000 11 7.001  8.000 12 8.001  9.000 13 9.001  10.000 14 10.001 eller  

 flere 15 Endelig indebærer bestemmelsen,  

 at det vil være menighedsrådene selv, der efter de tal for  

 folkekirkemedlemmer,  

 der opgøres af Danmarks Statistik, og som offentliggøres af Kirkeministeriet  

 på  

 sogneportalen (www.sogn.dk), fastsætter antallet af valgte  

 menighedsrådsmedlemmer.
Dog fastsættes antallet af valgte medlemmer af  

 biskoppen første gang, der holdes valg til menighedsrådet, dvs. i forbindelse  

 med nyoprettelse af menighedsråd.
Forslaget skal ses i sammenhæng med  

 lovforslagets  

 § 2, nr. 4, om konsekvenserne af, at der ikke kan vælges et fuldtalligt  

 menighedsråd.
En nedsættelse af antallet af valgte medlemmer til minimum 5  

 mod  

 de i dag 6 tilsigter således at medvirke til, at det bliver lettere at få  

 valgt  

 et fuldtalligt menighedsråd samtidig med, at det sikres, at der er  

 tilstrækkeligt mange medlemmer til at få fordelt alle enkeltmandshverv.
 Der henvises til de almindelige bemærkninger afsnit 3.3 og  

 afsnit 3.5.
Til nr. 5 (Lov om menighedsråd § 10, stk. 2) Med lovforslagets § 1, nr. 5, gives menighedsrådet  

 bedre muligheder for hjælp til varetagelse af kassererfunktionen, samtidig  

 med  

 at det præciseres, at ansvaret ligger i menighedsrådet.
Det betyder, at der altid skal vælges en kasserer blandt  

 menighedsrådets medlemmer.
Denne kasserer har ansvaret over for  

 menighedsrådet  

 for, at hvervet udføres korrekt.
Menighedsrådet skal imidlertid have mulighed  

 for at beslutte, at den daglige udførelse af hvervet varetages af en af  

 kirkens  

 funktionærer eller af en ekstern kasserer, f.eks. en revisor.
En mulighed  

 kunne  

 være, at menighedsrådene i provstiet i fællesskab ansatte en medarbejder, der  

 varetog bogføringsfunktionerne for alle menighedsråd i provstiet under ansvar  

 over for de enkelte menighedsråds valgte kasserere.
Menighedsrådet kan  

 naturligvis også beslutte, at hvervet udføres fuldt ud af den valgte kasserer  

 selv.
 Den blandt menighedsrådets midte valgte kasserer vil  

 således, såfremt selve hvervet tilknyttes en kirkefunktionærstilling eller  

 udføres af en ekstern kasserer, være den person, som på menighedsrådets vegne  

 har ansvaret for at tilse, at de til kassereren henlagte opgaver også bringes  

 til udførelse, herunder i overensstemmelse med de derfor gældende regelsæt om  

 budget og regnskab m.v.
 Der henvises i øvrigt til de almindelige bemærkninger  

 afsnit 3.4.
Til nr. 6 (Lov om menighedsråd § 10, stk. 5) Med bestemmelsen får menighedsrådet  

  

 mulighed  

  

 for at  

 vælge mellem følgende tre løsninger:
 ·  


  

 En daglig leder (kontaktperson)  

 vælges blandt de valgte medlemmer, hvilket svarer til den hidtidige  

 retstilstand.
 ·  


  

 Præsten eller en af præsterne  

 vælges til daglig leder.
 ·  


  

 Opgaverne som daglig leder deles  

 mellem præst og et af de valgte medlemmer (kontaktpersonen).
Forslaget indebærer derimod  

  

 ikke  

  

 , at præsten  

  

 skal  

  

 være daglig leder.
Ordningen er således frivillig for menighedsrådene,  

 ligesom  

 præsten ikke  hverken af menighedsrådet eller Kirkeministeriet   

 kan pålægges  

 at varetage opgaven som daglig leder, og præsten kan efter eget ønske frasige  

 sig funktionen i løbet af en funktionsperiode, jf. lovforslagets § 1,  

 nr.  

 10. Hvis der er flere præster ved en kirke, må opgaven varetages af én af  

 præsterne.
Menighedsrådet har ikke nogen egentlig ledelseskompetence over for  

 præsterne  selvom der eksisterer en gensidig forpligtelse til at  

 samvirke om  

 løsningen af opgaverne, jf. herved de almindelige bemærkninger afsnit 3.1.  

 Varetagelsen af denne opgave vil derfor heller ikke betyde, at præsten får  

 nogen egentlig ledelseskompetence i forhold til de øvrige præster, men der  

 kan  

 ligge en opgave i at befordre samvirket mellem menighedsråd og præster.
 Forslaget ændrer ikke på præstens uafhængighed af  

 menighedsrådet i forkyndelse, sjælesorg og undervisning og præstens pastorale  

 forpligtelse i øvrigt.
Bestemmelsen ændrer ikke ved, at den daglige ledelse, hvad  

 enten den placeres hos et valgt medlem eller hos præsten, eller opgaverne  

 deles  

 mellem disse, vil skulle udøves under ansvar over for menighedsrådet.
Det er  

 det samlede menighedsråd, der beslutter de konkrete målsætninger for det  

 kirkelige arbejde i sognet og de ressourcemæssige prioriteringer.
Vælges  

 præsten som daglig leder, eller vælges en fordeling af opgaverne mellem præst  

 og kontaktperson, vil ledelsen derfor  som det også gælder for  

 kontaktpersonordningen i dag  skulle udøves loyalt over for  

 menighedsrådets  

 beslutninger og i praksis i tæt samarbejde med menighedsrådets formand.
En formel ledelsesrolle for præsten vil ikke ændre på, at  

 organisten fortsat skal lede korsangerne, at kirkegårdslederen skal lede  

 kirkegårdens personale osv.
Men det vil blandt andet betyde, at præsten kan  

 få  

 kompetencen til at prioritere kirkens personaleressourcer, hvis forskellige  

 opgaver støder sammen, og til at beslutte, hvem der tager sig af en opgave,  

 som  

 ikke er klart placeret, og til i det hele taget at sikre, at alle kirkens  

 medarbejdere trækker på samme hammel.
Uanset hvilken løsning man lokalt vælger, vil det fortsat  

 være muligt for menighedsrådet at uddelegere en række af de daglige  

 ledelsesopgaver til en kirkefunktionær under forudsætning af, at  

 kirkefunktionæren refererer til kontaktpersonen.
Selvom mange af opgaverne i  

 det daglige måtte blive varetaget af en kirkefunktionær, skal der derfor  

 altid  

 foretages et valg i henhold til menighedsrådslovens § 10, stk. 5,  

 således at ansvaret er fast forankret i menighedsrådet.
 Valget foreslås at ske for ét år ad gangen, jf.  

 lovforslagets § 1, nr. 8, og de almindelige bemærkninger afsnit 3.4.  

 Dette  

 vil betyde, at såvel menighedsrådet som den præst, der måtte være valgt som  

 daglig leder, vil kunne bringe ordningen til ophør inden for en overskuelig  

 tidsramme, dersom den valgte model ikke måtte vise sig at være den bedst  

 fungerende lokalt.
Endvidere er præsten givet mulighed for efter eget ønske at  

 frasige sig opgaven i løbet af en funktionsperiode, jf. lovforslagets  

 § 1,  

 nr. 10, således som det er foreslået i høringssvaret fra Den danske  

 Præsteforening.
Såfremt præsten måtte frasige sig opgaven i løbet af  

 funktionsperioden, foretages der nyt valg vedrørende varetagelse af opgaven  

 for  

 resten af den pågældende funktionsperiode, jf. lovforslagets § 1, nr. 9.
 Uanset om ordningen måtte blive bragt til ophør af  

 menighedsrådet eller af præsten, herunder i løbet af funktionsperioden, må  

 der  

 i en sådan situation udvises gensidig respekt for den givne beslutning,  

 ligesom  

 det må forudsættes, at man i videst mulige omfang redegør loyalt og sagligt  

 for  

 baggrunden for beslutningen med henblik på at sikre de bedst mulige rammer  

 for  

 det fortsatte samarbejde imellem præst og det øvrige menighedsråd.
Endelig bemærkes, at biskoppen, i kraft af sin funktion som  

 tilsynsførende med præsten og med henvisning til tjenestemandslovens  

 § 17,  

 vil have mulighed for at afskære en tjenestemandsansat præst fra at lade sig  

 vælge til kontaktperson, såfremt biskoppen vurderer, at varetagelsen af  

 hvervet  

 som kontaktperson vil være uforeneligt med præstens samvittighedsfulde  

 udøvelse  

 af de til tjenestemandsstillingen knyttede pligter.
Denne mulighed for  

 biskoppen vil bestå, uanset om præsten skal oppebære et tillæg for  

 varetagelse  

 af hvervet som kontaktperson eller ej, jf. bemærkninger til lovforslagets  

 § 1,  

 nr. 7.
 Der henvises i øvrigt til de almindelige bemærkninger  

 afsnit 3.2.
Til nr. 7 (Lov om menighedsråd § 10, stk. 6) Bestemmelsen svarer til den tilsvarende formulering i  

 menighedsrådslovens § 33, stk. 1, 2. pkt., vedrørende honorar til  

 menighedsrådets formand.
Konsekvensen er, at en eventuel honorering af  

 præsten  

 for varetagelse af den daglige ledelse  

  

 ikke  

  

 vil kunne ske i form af et  

 af menighedsrådet tildelt og af provstiudvalget godkendt honorar.
Dette  

 hænger  

 sammen med, at medlemskabet af menighedsrådet er en tjenestepligt for  

 præsten,  

 og at honorar derfor som udgangspunkt anses for indeholdt i præstens løn.
 Derimod vil præsten kunne blive honoreret særskilt for  

 dette arbejde ved, at menighedsrådet, når præsten indvilger i at påtage sig  

 funktionen, retter henvendelse til Kirkeministeriet (eller biskoppen, efter  

 bemyndigelse fra Kirkeministeriet) om, at der indgås aftale efter  

 tjenestemandslovens § 45. Det tillæg, præsten skal oppebære for  

 varetagelsen af funktionen som kontaktperson/personaleleder, indbetales af  

 menighedsrådet til stiftet, der er lønudbetalende myndighed for præsten, jf.  

 herved den med lovforslagets § 3, nr. 1, tilvejebragte hjemmel dertil.  

 Tillægget udbetales sammen med præstens løn og tillæg i øvrigt gennem  

 Folkekirkens Lønsystem (FLØS). Benytter præsten sig af muligheden for  

 efterfølgende at frasige sig opgaven i løbet af funktionsperioden, jf.  

 lovforslagets § 1, nr. 10, og de almindelige bemærkninger afsnit 3.2,  

 vil  

 det eventuelle tillæg, præsten er blevet tildelt for funktionen, bortfalde  

 efter de til enhver tid gældende regler derom.
Til nr. 8 (Lov om menighedsråd § 10, stk. 10) Efter de nugældende regler vælges kirkeværgen, kassereren,  

 sekretæren, kontaktpersonen, den bygningskyndige og den  

 underskriftbemyndigede  

 i menighedsrådet for menighedsrådets valgperiode, dvs. 4 år.
Det indebærer, at menighedsrådet ikke i løbet af  

 valgperioden har mulighed for f.eks. at fratage et valgt medlem hvervet som  

 kontaktperson  heller ikke selv om samarbejdet mellem kontaktpersonen  

 og de  

 ansatte eller mellem kontaktpersonen og menighedsrådet ikke fungerer.
Efter  

 det  

 nugældende regelsæt vil menighedsrådet således kun kunne fritage  

 kontaktpersonen fra hvervet, hvis vedkommende selv ønsker det.  

 Hensigten  

 med bestemmelsen er at bringe funktionsperioden for enkeltmandshverv i  

 overensstemmelse med den, som allerede i dag gælder for menighedsrådets  

 formand  

 og næstformand.
Dette vil bl.a. give menighedsrådene mulighed for at placere  

 hvervet hos forskellige menighedsrådsmedlemmer i løbet af valgperioden.  

 Derved  

 sikres det, at en uhensigtsmæssig varetagelse af et af de omhandlede  

 enkeltmandshverv senest kan bringes til ophør ved det årlige valg, dvs. ved  

 at  

 en anden vælges til hvervet, samtidig med at det sikres, at en  

 tilfredsstillende  

 varetagelse vil kunne give mulighed for genvalg.
Efter menighedsrådslovens § 11 finder valg til  

 kirkeværge, kasserer, sekretær, kontaktperson, bygningskyndig og  

 underskriftbemyndiget sted umiddelbart efter valg af menighedsrådets formand  

 og  

 næstformand.
Når det årlige valg af formand og næstformand har fundet sted på  

 et menighedsrådsmøde, i overensstemmelse med proceduren beskrevet i  

 menighedsrådslovens § 9, jf. § 8, stk. 2, vil man således  

 umiddelbart derefter og på det samme menighedsrådsmøde skulle fortage valg  

 til  

 de i § 10 nævnte enkeltmandsposter.
 Selvom præsten ikke vil kunne forpligtes til at modtage  

 valg som kontaktperson, jf. lovforslagets § 1, nr. 10, vil præsten, hvis  

 han/hun har accepteret et sådant valg, være at anse som valgt for en  

 funktionsperiode  

 på 1 år, og der består derfor ikke nogen særlig adgang for menighedsrådet til  

 at afkorte præstens funktionsperiode som kontaktperson.
 Der henvises i øvrigt til de almindelige bemærkninger  

 afsnit 3.2 og 3.4.
Til nr. 9 (Lov om menighedsråd § 10, stk. 11) Med bestemmelsen skabes der en parallel til den nuværende  

 menighedsrådslovs § 8, stk. 6, der foreskriver, at når en formand  

 eller næstformand fritages for sit hverv, dør eller udtræder af  

 menighedsrådet,  

 foretages nyt valg for resten af den afgående formands eller næstformands  

 funktionsperiode.
Der har ikke hidtil været en udtrykkelig bestemmelse i  

 menighedsrådsloven om, hvorledes der skal forholdes, dersom et  

 menighedsrådsmedlem,  

 som er valgt til en af de i § 10 nævnte enkeltmandsposter, dør eller  

 udtræder af menighedsrådet.
Bestemmelsen svarer imidlertid til, hvorledes  

 situationen har været håndteret i praksis, idet det har været fast antaget,  

 at  

 en indkaldt stedfortræder ikke automatisk indtræder i det udtrædende medlems  

 hverv.
 Forslaget indebærer endvidere, at såfremt en præst benytter  

 sig af muligheden for i løbet af funktionsperioden at frasige sig de opgaver,  

 som han/hun måtte være blevet valgt til at udføre i medfør af  

 menighedsrådslovens  

 § 10, stk. 5, jf. lovforslagets § 1, nr. 10, da foretages der  

 tilsvarende nyt valg vedrørende varetagelsen af opgaven.
Når valg til således ledigblevne enkeltmandsposter bliver  

 aktuelle, vil de, ligesom de årlige valg til enkeltmandsposterne, skulle ske  

 efter de almindelige regler om menighedsrådets beslutninger, jf.  

 menighedsrådslovens  

 § 24 og § 11 i normalforretningsorden for menighedsråd.
Sidstnævnte  

 anbefaler, at der anvendes bundet flertalsvalg, hvis der ikke er enighed i  

 menighedsrådet om udpegelsen af de i menighedsrådslovens § 10 nævnte  

 poster.
Til nr. 10 (Lov om menighedsråd § 21, stk. 3, 1.  

 pkt.) Menighedsrådslovens § 21, stk. 3, foreskriver i  

 dag bl.a., at medlemmerne af menighedsrådet er pligtige til at udføre de i  

 § 10  

 nævnte hverv, som menighedsrådet måtte tildele dem, og dermed  

 kontaktpersonhvervet.  

 Forslaget om præsten som daglig leder, jf. lovforslagets § 1, nr. 6, er  

 imidlertid alene et tilbud til menighedsrådet og præsterne.
En forudsætning  

 for, at præstens varetagelse af opgaverne som daglig leder ikke vil medvirke  

 til splid mellem menighedsrådets fødte og valgte medlemmer, er i den  

 forbindelse, at der er enighed mellem præsten og det øvrige menighedsråd om,  

 at  

 præsten skal varetage de pågældende opgaver, da der lokalt kan være meget  

 forskellige årsager til, hvorvidt menighedsråd/præst ønsker eller ikke ønsker  

 at benytte sig af muligheden.
Med bestemmelsen sikres det således, at præsten  

 ikke kan blive tvunget til at varetage opgaven som daglig leder, mens såvel  

 præst som øvrige menighedsrådsmedlemmer fortsat vil have pligt til at påtage  

 sig  

 øvrige enkeltmandshverv, som menighedsrådet måtte tildele dem.
Samtidig  

 sikres  

 det, at præsten gives adgang til efter eget ønske at frasige sig opgaverne i  

 funktionsperioden, således som det er foreslået af Den danske Præsteforening.  

 Om bortfald af præstens eventuelle tillæg for funktionen henvises til  

 bemærkningerne  

 til lovforslagets § 1, nr. 7.
 Der henvises i øvrigt til de almindelige bemærkninger  

 afsnit 3.2.
Til nr. 11 (Lov om menighedsråd § 27, stk. 5) Menighedsrådslovens § 27, stk. 5, 1. pkt., foreskriver  

 i dag, at en kirkefunktionær, der er medlem af menighedsrådet i den  

 menighedsrådskreds, hvori funktionæren er ansat, ikke kan deltage i  

 forhandling  

 eller afstemning i sager om ansættelse af kirkefunktionærer og i sager, der  

 angår andre funktionærer ved kirken og kirkegården.
Med lovforslagets  

 § 2,  

 nr. 1, hvorefter kirkefunktionærer, der er omfattet af § 1, stk. 1,  

 i  

 lov om arbejdsgiveres pligt til at underrette lønmodtageren om vilkårene for  

 ansættelsesforholdet, ikke længere vil være valgbare til menighedsrådet i den  

 kreds, hvor de har tjenestested, vil den nævnte del af § 27,  

 stk. 5,  

 blive overflødig.
Bestemmelsen begrænses således til alene at vedrøre, at  

 kirkefunktionærernes medarbejderrepræsentant ikke kan deltage i forhandling i  

 sager om ansættelse af kirkefunktionærer og i sager, der angår andre  

 funktionærer ved kirken og kirkegården.
 Opstår der spørgsmål om habilitet i forhold til de  

 kirkefunktionærer, der ikke omfattes af lovforslagets § 2, nr. 1, f.eks.  

 en kirkekorsanger, som kun synger ved gudstjenester og enkelte kirkelige  

 handlinger nogle få timer om ugen, og som således fortsat vil kunne blive  

 valgt  

 til menighedsrådet i det sogn, hvor vedkommende virker som kirkekorsanger,  

 vil  

 menighedsrådet herefter skulle bedømme forholdet efter menighedsrådslovens  

 § 26  

 om speciel inhabilitet samt efter forvaltningslovens almindelige  

 inhabilitetsregler, der fortsat finder anvendelse.
 Der henvises i øvrigt til de almindelige bemærkninger  

 afsnit 3.3.
Til nr. 12 (Lov om menighedsråd § 37, stk. 1) Den gældende bestemmelse i menighedsrådslovens § 37  

 blev indført i 1912 i forbindelse med, at samme lov gav menighedsrådene ret  

 til  

 at indstille præster til ansættelse.
Fra at være »præstens medhjælpere« gik  

 menighedsrådene over til at have kompetencer til at lede og administrere  

 sognets anliggender.
Selve formuleringen af § 37 havde sit ophav i Det  

 Kirkelige Udvalgs udkast til Lov om Folkekirkens Forfatning af 31. oktober  

 1906. Bestemmelsen skal fortolkes som gældende embedsvirksomhed i snæver  

 forstand,  

 hvilket blandt andet fremgår af Folketingets behandling af menighedsrådsloven  

 i  

 1922. Med indførelsen af bestemmelsen i menighedsrådslovens § 1,  

 stk. 1,  

 i 1994 fik bestemmelsen endvidere karakter af en undtagelse til  

 menighedsrådslovens hovedregel om menighedsrådskompetence.
Bestemmelsen i  

 menighedsrådslovens § 37 er således udtryk for, at præsten i udøvelsen  

 af  

 sin pastorale forpligtelse er uafhængig af menighedsrådet, men at præsten i  

 f.eks. sin planlægning og prioritering af arbejdet er forpligtet til at  

 samvirke  

 med menighedsrådet.
Dette er også en del af baggrunden for, at præsten er  

 født  

 medlem af menighedsrådet.
Med den præcisering af § 37, som lovforslagets § 1,  

 nr. 12, indebærer, vil det blive tydeliggjort, at menighedsrådet og præsten  

 er  

 gensidigt forpligtet til at samvirke om målsætningerne for det kirkelige liv  

 i  

 sognet samtidig med, at det fastholdes, at præsten i udøvelsen af sin  

 præstegerning er uafhængig af menighedsrådet.
En sådan præcisering vil kunne  

 medvirke til at mane nogle af de bekymringer i jorden, som såvel medarbejdere  

 som menighedsråd har givet udtryk for under de af strukturarbejdsgruppen  

 afholdte debatmøder og i høringssvar; f.eks. at muligheden for at vælge  

 præsten  

 som daglig leder skulle indebære en tilbagevenden til enevældige præster og  

 fjerne  

 præstens fokus fra forkyndelse til administration.
Præciseringen vil derfor  

 også kunne medvirke til at undgå konflikter mellem præst og menighedsråd om,  

 i  

 hvilket omfang præsten og menighedsrådet i fællesskab er forpligtet til at  

 skabe gode vilkår for det kirkelige liv i sognet.
Præstens uafhængighed i  

 udøvelsen af sin pastorale forpligtelse er begrundet i hensynet til  

 forkyndelsesfriheden  

 og bør derfor ikke give baggrund for manglende samarbejde mellem præst og  

 menighedsråd og mellem præster indbyrdes.
 Der henvises i øvrigt til de almindelige bemærkninger  

 afsnit 3.1 samt bemærkningerne til lovforslagets § 1, nr. 1, 2, 6 og 10.
Til § 2 Til nr. 1 (Lov om valg til menighedsråd § 3) Med bestemmelsen indskrænkes kirkefunktionærers valgbarhed,  

 således at kirkefunktionærer, der er omfattet af § 1, stk. 1, i lov  

 om arbejdsgiveres pligt til at underrette lønmodtageren om vilkårene for  

 ansættelsesforholdet, ikke længere, som i dag, vil være valgbare til  

 menighedsrådet ved den kirke, hvor de har deres tjenestested.
Bestemmelsen  

 omfatter således kirkefunktionærer, hvis ansættelsesforhold har en varighed  

 på  

 1 måned eller mere, og kirkefunktionærer, hvis gennemsnitlige ugentlige  

 arbejdstid overstiger 8 timer.
Baggrunden for bestemmelsen er bl.a., at en  

 kirkefunktionær, der har tjeneste i sognet, vil være inhabil i forhold til en  

 meget stor del af de sager, der behandles i menighedsrådet, herunder i  

 forbindelse  

 med tilsynet med egne eller andre ved kirken ansatte funktionærers tjenstlige  

 forhold.
De samme hensyn ligger til grund for den gældende lovs bestemmelser  

 om, at kirkefunktionærer ikke kan vælges til kirkeværge eller kontaktperson.
 Særligt i forbindelse med spørgsmål om sammenlægning af  

 sogne kan kirkefunktionærer, ud fra ønsket om at sikre egen stilling, have en  

 egeninteresse,  

 som kan stride mod, hvad der tjener det lokale kirkelige liv bedst.
 Bestemmelsen vil ikke indebære en forringelse af  

 kirkefunktionærernes mulighed for at følge med i rådets arbejde og være  

 orienterede om menighedsrådets drøftelser af forhold, der har betydning for  

 deres ansættelses- og arbejdsforhold, idet der ikke med bestemmelsen ændres  

 ved, at en repræsentant for sognets kirkefunktionærer har ret til uden  

 stemmeret at deltage i rådets møder.
 Kirkefunktionærer vil fortsat kunne indvælges i menighedsrådet  

 dér, hvor vedkommende bor, hvis det er et andet sogn end tjenestestedet.  

 Kirkefunktionærer, der  

  

 ikke  

  

 er  

 omfattet af § 1, stk. 1, i lov om arbejdsgiveres pligt til at  

 underrette lønmodtageren om vilkårene for ansættelsesforholdet, vil fortsat  

 være  

 valgbare også til menighedsrådet i den menighedsrådskreds, hvor de har deres  

 tjenestested.  


  

 F.eks.  

 vil en kirkekorsanger, som kun synger ved gudstjenester og enkelte kirkelige  

 handlinger nogle få timer om ugen, fortsat være valgbar til menighedsrådet i  

 det sogn, hvor vedkommende virker som kirkekorsanger.
 I forbindelse med valg til menighedsråd er det  

 valgbestyrelsen, der påser, at valgbarhedsbetingelserne opfyldes af de  

 kandidater, som er anført på de indleverede kandidatlister, jf. herved  

 cirkulære nr. 31 af 16. april 2004 om valg til menighedsråd den 9. november  

 2004. Sidste frist for at opfylde valgbarhedsbetingelsen, bortset fra  

 alderskravet og betingelsen om varigheden af fast bopæl i riget, er 4 uger  

 før  

 valgdagen.
 Får et valgt medlem af menighedsrådet senere en ansættelse  

 hos menighedsrådet, der efter lovforslagets § 2, nr. 1, vil medføre  

 fortabelse af valgbarheden, vil medlemmet skulle udtræde efter de almindelige  

 regler i menighedsrådslovens § 15.
 Der henvises i øvrigt til de almindelige bemærkninger  

 afsnit 3.3.
Til nr. 2 (lov om valg til menighedsråd § 3) Med forslaget foretages alene en lovteknisk  

 konsekvensændring af lovforslagets § 2, nr. 1.
Til nr. 3 (Lov om valg til menighedsråd § 3 a) Med bestemmelsen genindføres et loyalitetskrav til de valgte  

 medlemmer af menighedsrådet.
I modsætning til den lignende bestemmelse fra  

 1992-menighedsrådsloven, jf. herved de almindelige bemærkninger afsnit 3.7,  

 indebærer nyformuleringen, at det understreges, at der er tale om et krav om  

 loyalitet over for folkekirken snarere end et krav om tro.
 Bestemmelse vil skulle anvendes med forsigtighed, da  

 folkekirkens tradition for en levende debat  om bl.a. trosspørgsmål  

  ikke må  

 modvirkes af, at menighedsrådsmedlemmerne unødigt frygter at blive genstand  

 for  

 sager, hvor de i sidste ende kan fortabe deres medlemskab af menighedsrådet.
 Det er derfor forudsat, at bestemmelsen kun finder  

 anvendelse, når følgende betingelser alle er opfyldt:
 1.  

 	  

 Det valgte  

 menighedsrådsmedlem skal have givet udtryk for en trosopfattelse, der på et  

 eller flere afgørende punkter klart og utvetydigt er i strid med folkekirkens  

 lære.
 2.  

 	  

 Vedkommende skal  

 aktivt, vedholdende og offentligt have udbredt sine synspunkter og dermed  

 direkte modarbejdet folkekirken.
 3.  

 	  

 Vedkommende skal  

 vedholdende have fortsat sin offentlige udbredelse efter at have modtaget en  

 tilkendegivelse om, at dette vil kunne medføre, at vedkommende mister sin  

 valgbarhed.
Det betyder således, at den pågældende ikke kan forblive  

 medlem af menighedsrådet.
Derimod vil ændringen ikke medføre, at den  

 pågældendes medlemskab af folkekirken ophører.
Forslaget vedrører alene  

 valgbarhed  

 til menighedsrådet.
Afgørelsen af sådanne sager er med bestemmelsen henlagt til  

 stiftsøvrigheden, det vil sige til biskoppen og direktøren for den regionale  

 statsforvaltning (stiftsamtmanden) i forening.
Dermed vil den endelige  

 afgørelse blive truffet af en myndighed, der er i besiddelse af såvel  

 teologisk  

 som forvaltningsretlig kompetence.
 Stiftsøvrigheden vil kunne rejse en sag på baggrund af  

 forelæggelse fra f.eks. en sognepræst, som er medlem af menighedsrådet, et  

 andet valgt menighedsrådsmedlem eller på stiftsøvrighedens eget initiativ.  

 Opregningen  

 er ikke udtømmende.
Ved at give stiftsøvrigheden afgørelseskompetencen i  

 sådanne sager løftes spørgsmålet ud af de lokale rammer.
Derved forebygges,  

 at  

 bestemmelsen misbruges af menighedsrådets flertal eller præsten til på  

 usaglig  

 vis at påvirke menighedsrådets sammensætning.
 Stiftsøvrighedens afgørelse i disse sager er endelig.  

 Såfremt stiftsøvrigheden træffer afgørelse om, at et valgt  

 menighedsrådsmedlem  

 har mistet sin valgbarhed, idet medlemmet har bragt sig i afgjort modsætning  

 til folkekirken ved aktivt, vedholdende og offentligt at udbrede synspunkter,  

 der er i åbenlys modstrid med folkekirkens lære, skal afgørelsen ikke kunne  

 indbringes for anden administrativ myndighed.
 Et valgt menighedsrådsmedlem, der i henhold til  

 stiftsøvrighedens afgørelse mister sin valgbarhed i sådanne sager, vil dog  

 kunne indbringe stiftsøvrighedens afgørelse for domstolene, jf. den  

 almindelige  

 prøvelsesadgang i grundlovens  

 § 63,  

 stk. 1.
 Den tidsmæssige udstrækning af fortabelsen af valgbarheden  

 er begrænset til resten af den aktuelle valgperiode.
 Såfremt en stiftsøvrighed træffer afgørelse om, at et valgt  

 medlem af menighedsrådet har bragt sig i afgjort modsætning til folkekirken  

 ved  

 aktivt, vedholdende og offentligt at udbrede synspunkter, der er i åbenlys  

 modstrid med folkekirkens lære, og derfor må udtræde af menighedsrådet, vil  

 medlemmet således kunne opstille og blive valgt ved det næste  

 menighedsrådsvalg.
 Såfremt den pågældende indvælges i menighedsrådet på ny, må  

 stiftsøvrigheden vurdere, om de forhold, der førte til fortabelse af  

 valgbarheden, på ny gør sig gældende, og i givet fald træffe fornyet  

 beslutning  

 om fortabelse af valgbarheden.
 Der henvises i øvrigt til de almindelige bemærkninger  

 afsnit 3.7.
Til nr. 4 (Lov om valg til menighedsråd § 23) Vælges der ikke et menighedsråd i forbindelse med de  

 ordinære valg, udskrives der i dag nyvalg.
Fører det heller ikke til valg af  

 nogen medlemmer til rådet, mister menigheden sin indstillingsret ved  

 præstevalg, og kirkeministeren skal da, efter indstilling fra biskoppen, tage  

 stilling til, hvorledes og af hvem menighedsrådets funktioner skal varetages.  

 Vælges der ikke et fuldtalligt menighedsråd i forbindelse med de ordinære  

 valg  

 til menighedsråd, har biskoppen i dag alene mulighed for at udskrive  

 udfyldningsvalg eller at undlade udfyldningsvalg.
I praksis medfører disse  

 regler således ofte, at det bliver biskoppens ansvar at finde kandidater til  

 menighedsrådet.
Da evnen til at vælge et fuldtalligt menighedsråd må anses  

 for  

 en god indikator for, om et sogn er bæredygtigt, bør det imidlertid være  

 sådan,  

 at det er menighedens og ikke biskoppens opgave at sikre, at der bliver valgt  

 et (fuldtalligt) menighedsråd.
Med lovforslagets § 2, nr. 4, vil konsekvensen af, at  

 der slet ikke kan vælges nogen medlemmer til menighedsrådet blive, at  

 menigheden mister sin indstillingsret ved præstevalg, og at biskoppen  

 beslutter, hvilket andet menighedsråd, der skal varetage menighedsrådets  

 funktioner i valgperioden.
Beslutningen flyttes således fra kirkeministeren  

 til  

 biskoppen, og det fastlægges, at det i givet fald vil være et andet sogns  

 eller  

 kirkedistrikts menighedsråd, der skal varetage det manglende menighedsråds  

 funktioner, jf. forslaget til lov om valg til menighedsråd § 23,  

 stk. 1.
Fører et ordinært valg ikke til dannelsen af et fuldtalligt  

 menighedsråd, skal biskoppen efter forslaget beslutte, at menighedsrådet skal  

 dannes af de valgte medlemmer og præsten eller præsterne, eller at der  

 udskrives  

 udfyldningsvalg, jf. forslaget til lov om valg til menighedsråd § 23,  

 stk. 2.  

 Fører et nyvalg eller et udfyldningsvalg ikke til dannelsen af et fuldtalligt  

 menighedsråd, skal biskoppen beslutte, om menighedsrådet skal dannes af de  

 valgte medlemmer og præsten eller præsterne, eller om menighedsrådets  

 funktioner skal varetages af et andet menighedsråd i valgperioden, jf.  

 forslaget til lov om valg til menighedsråd § 23, stk. 3. I alle tre  

 situationer (hvor ordinært valg, nyvalg eller udfyldningsvalg ikke har ført  

 til  

 et fuldtalligt menighedsråd) vil biskoppen, når han/hun træffer beslutning  

 om,  

 hvorvidt menighedsrådet skal dannes af de valgte medlemmer og præsten eller  

 præsterne, hvorvidt der skal udskrives udfyldningsvalg, eller hvorvidt  

 menighedsrådets  

 funktioner skal varetages af et andet menighedsråd (fælles menighedsråd) i  

 valgperioden, skulle lade det indgå i sine overvejelser, hvorvidt de således  

 valgte medlemmer sammen med præsten eller præsterne kan forventes at kunne  

 varetage menighedsrådets funktioner.
Hvis der f.eks. vælges 13 medlemmer til  

 et  

 menighedsråd på 15 medlemmer, vil udgangspunktet være, at der ikke skal  

 udskrives udfyldningsvalg.
Er resultatet af et udfyldningsvalg, at 13  

 medlemmer  

 ud af de normerede 15 er valgt, vil det ligeledes være udgangspunktet, at  

 menighedsrådet da dannes af de valgte medlemmer og præsten eller præsterne.
Ved beslutning om, hvorvidt menighedsrådets funktioner skal  

 varetages af et andet menighedsråd i valgperioden, skal det indgå i  

 biskoppens  

 vurdering, hvorvidt der eksisterer eller skal tilvejebringes et  

 pastoratfællesskab,  

 idet de valgte medlemmer i givet fald tiltræder menighedsrådet for den  

 pågældende valgperiode, jf. forslaget til lov om valg til menighedsråd  

 § 23,  

 stk. 4. Det vil med andre ord sige, at der  uden krav om  

 menighedsmøder,  

 således som det kendes fra den nugældende § 1, stk. 3, i lov om  

 menighedsråd - dannes et fælles menighedsråd for valgperioden.
Det er således  

 alene i den situation, at der ingen medlemmer vælges til et menighedsråd, at  

 der bliver tale om en administrationsordning, jf. forslaget til lov om valg  

 til  

 menighedsråd § 23, stk. 1.
 Endelig indebærer forslaget, at konsekvensen af, at to på  

 hinanden følgende ordinære valg ikke fører til dannelsen af et fuldtalligt  

 menighedsråd, bliver, at biskoppen indstiller til kirkeministeren, hvorvidt  

 menighedsrådskredsen skal lægges sammen med en anden menighedsrådskreds, jf.  

 forslaget til lov om valg til menighedsråd § 23, stk. 5.
Første gang, et menighedsråd ikke kan stille med et  

 fuldtalligt menighedsråd, har biskoppen således  

  

 mulighed  

  

 for at give et  

 andet menighedsråd indflydelse på sognets anliggender i valgperioden ved at  

 skabe et fælles menighedsråd.
Først hvis der ikke vælges et fuldtalligt  

 menighedsråd  

 ved to på hinanden følgende ordinære valg, har biskoppen  

  

 mulighed  

  

 for at  

 indstille en sognesammenlægning.
 Et eksempel:
 1.  

 	  

 Ved det første  

 ordinære valg i 2008 vælges ikke et fuldtalligt menighedsråd.
 2.  

 	  

 Ved det næste  

 ordinære valg i 2012 samme sted vælges et fuldtalligt menighedsråd.
 3.  

 	  

 Ved det næste  

 ordinære valg i 2016 samme sted vælges på ny ikke et fuldtalligt  

 menighedsråd.
 4.  

 	  

 Ved det næste  

 ordinære valg i 2020 samme sted vælges på ny ikke et fuldtalligt  

 menighedsråd.
 Ved de under pkt. 1 (2008) og 3 (2016) nævnte valg kan  

 biskoppen  

  

 vælge  

  

 at lade rådet bestå af de valgte medlemmer og præsten  

 eller præsterne eller at udskrive udfyldningsvalg, jf. forslaget til lov om  

 valg til menighedsråd § 23, stk. 2. Først hvis der udskrives  

 udfyldningsvalg, uden at det fører til dannelsen af et fuldtalligt  

 menighedsråd, vil biskoppen kunne beslutte, at menighedsrådets funktioner  

 skal  

 varetages af et andet menighedsråd i valgperioden (fælles menighedsråd), jf.  

 forslaget til lov om valg til menighedsråd § 23, stk. 3 og 4.  

 Biskoppen skal lade det indgå i sin beslutning, hvorvidt de valgte medlemmer  

 sammen med præsten eller præsterne forventes at kunne varetage  

 menighedsrådets  

 funktioner, og om der eksisterer eller bør skabes et pastoratfællesskab med  

 et  

 andet sogn.
Derimod kan en sognesammenlægning først komme på tale, når  

 to på hinanden følgende menighedsrådsvalg ikke har medført et fuldtalligt  

 menighedsråd, jf. forslaget til lov om valg til menighedsråd § 23,  

 stk. 5.  

 Det gælder også, hvis der f.eks. i 2016 slet ikke bliver valgt et  

 menighedsråd  

 og i 2020 blot ikke vælges et fuldtalligt menighedsråd.
I eksemplet har  

 menighedsrådet således »overlevet« som selvstændigt sogn i en samlet  

 funktionsperiode på 16 år regnet fra første gang, et ordinært valg i sognet  

 ikke gav et fuldtalligt menighedsråd.
I henhold til forslaget til lov om valg  

 til menighedsråd § 23, stk. 5 vil det i eksemplet således først  

 være  

 efter det ordinære valg i 2020, at biskoppen skal indstille, hvorvidt  

 menighedsrådskredsen skal lægges sammen med en anden menighedsrådskreds.
En  

 sådan indstilling vil skulle indgives i god tid inden det 3. ordinære valg  

 til  

 menighedsråd og bør derfor, af hensyn til valgforberedelserne og  

 gennemførelsen  

 af en eventuel sammenlægning, ikke afgives senere end 1 år før det 3.  

 ordinære  

 valg.
Det vil i eksemplet sige senest ved udgangen af 2023.
I det omfang, at udfyldningsvalg undlades, vil  

 menighedsrådet derfor, som i dag, bestå af de medlemmer, der er valgt, sammen  

 med præsten eller præsterne.
Fører et udfyldningsvalg ikke til et fuldtalligt  

 menighedsråd, vil biskoppen også kunne vælge at lade menighedsrådet bestå af  

 de  

 medlemmer, der er valgt sammen med præsten eller præsterne.
Menighedsrådet  

 gives i begge tilfælde, ved bl.a. bispevalg og på budgetsamråd, en stemmevægt  

 i  

 overensstemmelse med det faktiske antal menighedsrådsmedlemmer og ikke det  

 normerede.
 Det er forudsat, at biskoppen træffer sine beslutninger  

 efter forslaget til lov om valg til menighedsråd § 23 efter høring af de  

 pågældende menighedsråd, herunder de valgte medlemmer og provstiudvalget.
 Der henvises i øvrigt til de almindelige bemærkninger  

 afsnit 3.5.
Til § 3 Til nr. 1 (lov om folkekirkens økonomi § 2) Med bestemmelsen skabes der hjemmel til, at tillæg til en  

 præst, der måtte varetage opgaver i medfør af § 10, stk. 5, i lov  

 om  

 menighedsråd, finansieres af de lokale kasser.
Til nr. 2 (Lov om folkekirkens økonomi § 23 a) I henhold til de gældende regler har stiftsudvalget  

 vedrørende økonomi kompetence til at forvalte de indbetalte kirke- og  

 præsteembedekapitaler, dvs. at administrere ind- og udlån samt at sørge for  

 placering af kapital, der ikke er udlånt.
Med bestemmelsen gives  

 stiftsudvalget  

 vedrørende økonomi endvidere kompetence til at kunne beslutte, at der af  

 hensyn  

 til det kirkelige liv udskrives et bindende bidrag fra kirkekasserne til  

 finansiering  

 af en række bestemte aktiviteter i stiftet.
Det bindende bidrag vil kunne  

 anvendes til følgende formål:
 ·  


  

 Kommunikation mellem stiftet,  

 menighedsråd og præster.
 ·  


  

 Formidling af kristendom.
 ·  


  

 Udviklingsprojekter inden for  

 undervisning, diakoni, IT, medier, kirkemusik og lignende, herunder analyser  

 til forberedelse af sådanne projekter.
Konsekvensen af indførelsen af stiftsbidraget er, at  

 aktiviteter i stiftsregi, der er omfattet af de formål, som stiftsbidraget  

 kan  

 anvendes til, ikke fremover kan forventes finansieret over stiftets bevilling  

 på fællesfonden eller af stiftets præstebevilling.
Forslaget medfører derfor  

 også, at ressourcer i fællesfonden og stiftets præstebevilling vil blive  

 frigjort til anden anvendelse.
 Beslutning om udskrivning af et bindende stiftsbidrag vil  

 skulle træffes efter stiftsudvalgets sædvanlige beslutningsprocedure,  

 hvorefter  

 stiftsudvalget er beslutningsdygtigt, når mindst halvdelen af medlemmerne er  

 tilstede, og beslutning træffes ved stemmeflertal, jf. § 23,  

 stk. 4,  

 i lov om folkekirkens økonomi, jf. lovbekendtgørelse nr. 4 af 3. januar 2007.
 I de stifter, hvor der er forsøg med stiftsråd, og hvor der  

 er en læg repræsentation valgt efter samme principper som stiftsudvalget  

 vedrørende økonomi, kan disse repræsentanter udøve denne kompetence i  

 forsøgsperioden  

 under forudsætning af, at der indgives ansøgning om ændring af de  

 dispensationer,  

 der udgør hjemlen for stiftsrådene.
 Der henvises i øvrigt til de almindelige bemærkninger  

 afsnit 3.6.
Til § 4 Loven træder i kraft den 1. juli 2007.
 § 2, stk. 1, nr. 9, i lov om folkekirkens økonomi  

 der, som affattet ved denne lovs § 3, nr. 1, giver adgang til, at  

 menighedsrådet kan finansiere et tillæg til en præst, som varetager opgaver i  

 medfør af menighedsrådslovens § 10, stk. 5, træder således i kraft  

 den 1. juli 2007. Imidlertid finder lov om menighedsråd § 10,  

 stk. 5,  

 som affattet ved denne lovs § 1, nr. 6, først anvendelse fra og med de  

 ordinære valg til menighedsråd i 2008. Forud for de ordinære valg til  

 menighedsråd i 2008 vil bestemmelsens anvendelse derfor forudsætte, at der er  

 meddelt dispensation fra menighedsrådslovens § 10, stk. 5.
 Lovforslagets § 4, stk. 2, betyder, at reglerne  

 om valg af kasserer (lov om menighedsråd § 10, stk. 2), om valg af  

 kontaktperson og honorar til denne (lov om menighedsråd § 10,  

 stk. 5-6  

 ), om funktionsperioden for enkeltmandshverv (lov om menighedsråd § 10,  

 stk. 10),  

 om nyvalg når præsten frasiger opgaverne i menighedsrådslovens § 10,  

 stk. 5,  

 i løbet af funktionsperioden (lov om menighedsråd § 10, stk. 11, 2.  

 pkt.), om pligten til at modtage valg til enkeltmandshverv (lov om  

 menighedsråd  

 § 21, stk. 3), om inhabilitet for medarbejderrepræsentanten (lov om  

 menighedsråd § 27, stk. 5), om kirkefunktionærers manglende  

 valgbarhed til menighedsrådet i den menighedsrådskreds, hvor de har  

 tjenestested (lov om valg til menighedsråd § 3), om loyalitetskrav til  

 valgte menighedsrådsmedlemmer (lov om valg til menighedsråd § 3 a), og  

 om  

 konsekvensen af, at der ved ordinære valg ikke vælges et fuldtalligt  

 menighedsråd (lov om valg til menighedsråd § 23), først finder  

 anvendelse  

 fra og med de ordinære valg til menighedsråd i 2008.
Baggrunden for, at disse bestemmelser ikke skal have  

 virkning tidligere, er at give menighedsrådene mulighed for at indrette sig  

 herpå, herunder at en række af forslagene har betydning for menighedsrådets  

 konstituering i forbindelse med valg til menighedsråd, idet f.eks.  

 fordelingen  

 af enkeltmandsposter kan indgå i en konstitutionsaftale mellem  

 menighedsrådsmedlemmerne.
Hertil kommer, at såvel demokratiske som praktiske  

 hensyn tilsiger, at funktionsperioden for de siddende medlemmer af et  

 menighedsråd, som er kirkefunktionærer ved samme kirke, som menighedsrådet  

 bestyrer, ikke bør afkortes.
Lov om menighedsråds § 2, stk. 1, 1. pkt., og § 2,  

 stk. 3, som affattet ved denne lovs § 1, nr. 3-4, får forud for  

 ordinære valg til menighedsråd i 2008 kun virkning for menighedsråd, der  

 oprettes efter lovens ikrafttræden.
For så vidt angår lov om menighedsråd  

 § 2,  

 stk. 3, anvendes bestemmelsen dels i forbindelse med afholdelse af  

 menighedsrådsvalg og dels til fastlæggelsen af antallet af valgte medlemmer i  

 forbindelse med oprettelse af fælles menighedsråd, som kan ske i løbet af  

 valgperioden, ligesom bestemmelsen har sin anvendelse i forbindelse med  

 sognesammenlægninger og udskillelse af sogne, hvorfor bestemmelsen forud for  

 menighedsrådsvalget i 2008 sættes i kraft for menighedsråd, der oprettes  

 efter  

 lovens ikrafttræden.
Bestemmelsens ikrafttræden indebærer derimod ikke, at  

 antallet af valgte medlemmer i de ved valget i 2004 tilvejebragte  

 menighedsråd  

 skal justeres forud for de ordinære valg i 2008.
 For så vidt angår lov om menighedsråd er det derfor kun  

 ændringerne af lovens § 1 og § 37 (menighedsrådets opgaver og  

 præstens uafhængighed af menighedsrådet) og § 10, stk. 11, 1. pkt.  

 (nyvalg til enkeltmandsposter ved valgte medlemmers udtræden eller død), der  

 generelt får virkning forud for de ordinære valg til menighedsråd i 2008.
Vedrørende lov om folkekirkens økonomi § 23 a vil  

 stiftsudvalgene vedrørende økonomi fra lovens ikrafttræden kunne træffe  

 beslutning om, at der skal udskrives et bindende stiftsbidrag.
Beslutningen  

 vil  

 imidlertid først kunne udmøntes med virkning for budgetåret 2008, idet  

 budgetterne for 2007 for de lokale kasser og for fællesfonden allerede er  

 godkendte, jf. lovforslagets § 4, stk. 4.
Til § 5 Med bestemmelsen sikres det, at loven ved kgl. anordning  

 kan sættes i kraft for Færøerne med de ændringer, som de særlige færøske  

 forhold tilsiger.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om menighedsråd, jf. lovbekendtgørelse nr. 9 af 3. januar  

 2007, foretages følgende ændringer:
 § 1.  

  

 Sognets eller kirkedistriktets anliggender  

 styres af menighedsrådet, medmindre andet er særligt hjemlet i lovgivningen.
 Stk. 2.  

  

 Er der flere kirker i et sogn, og er der til  

 hver kirke henlagt et særskilt distrikt, vælges et menighedsråd for hvert  

 distrikt.
 Stk. 3.  

  

 Menighedsrådene i et pastorat med to eller  

 flere sogne eller i et sogn med to eller flere kirkedistrikter kan beslutte,  

 at pastoratet eller sognet skal have fælles menighedsråd, når et  

 menighedsmøde,  

 jf. kapitel 7, i hvert af sognene eller distrikterne ønsker det.
 1.  

  

 I  

  

 § 1, stk. 1,  

  

 indsættes  

 efter »kirkedistriktets«: »kirkelige og administrative«.
 2.  

  

 I  

  

 § 1, stk. 1,  

  

 indsættes  

 som nyt stykke:
 »  

 Stk. 2.  

  

 Det påhviler menighedsrådet at virke for  

 gode vilkår for evangeliets forkyndelse«.
 Stk. 2-5 bliver herefter stk. 3-6.
 Stk. 4.  

  

 Ved oprettelse af et nyt sogn eller  

 kirkedistrikt kan biskoppen bestemme, at det nye menighedsråd skal oprettes,  

 før oprettelsen af sognet eller distriktet træder i kraft, og fastsætte,  

 hvilke opgaver rådet skal varetage indtil dette tidspunkt.
Stk. 5.  

  

 Ved oprettelse af et nyt sogn eller  

 kirkedistrikt kan menighedsrådet for den del af sognet eller distriktet, der  

 bliver tilbage, beslutte, at der skal afholdes nyvalg.
Beslutningen skal være  

 truffet, før oprettelsen af det nye sogn eller distrikt træder i kraft.
§ 2.  

  

 Menighedsrådet består af mindst seks  

 medlemmer, der vælges efter lov om valg til menighedsråd, og de i pastoratet  

 tjenestemandsansatte sognepræster samt de overenskomstansatte præster, hvis  

 ansættelse i pastoratet har en varighed af et år eller mere.
Fødte medlemmer,  

 der har orlov, er i orlovsperioden fritaget for hvervet som medlem af  

 menighedsrådet.
 3.  

  

 I  

  

 § 2, stk. 1, 1. pkt.,  

  

 ændres »seks« til: »fem«.
§ 2.  

  

 --- 4.  


  

 § 2, stk. 3,  

  

 affattes  

 således:
Stk. 3.  

  

 Antallet af valgte medlemmer fastsættes af  

 biskoppen efter folketallet i menighedsrådskredsen på grundlag af den  

 opgørelse af folketallet, der offentliggøres af Danmarks Statistik pr. 1.  

 januar i valgåret.
Antallet udgør seks for det første tusinde og yderligere  

 et medlem for hvert påbegyndt tusinde, dog ikke over femten i alt.
Har to  

 eller flere sogne eller kirkedistrikter fælles menighedsråd, fastsættes  

 antallet af medlemmer efter det samlede folketal og fordeles på de enkelte  

 sogne eller distrikter i forhold til folketallet i hvert af dem.
Et sogn  

 eller distrikt skal dog have mindst et medlem.
»  

 Stk. 3.  

  

 Antallet af valgte medlemmer fastsættes af  

 menighedsrådet efter antallet af folkekirkemedlemmer i menighedsrådskredsen  

 pr. 1. januar i valgåret som opgjort af Danmarks Statistik.
Antallet udgør  

 fem for det første tusinde og yderligere et medlem for hvert påbegyndt  

 tusinde,  

 dog ikke over femten i alt.
Har to eller flere sogne eller kirkedistrikter  

 fælles menighedsråd, fastsættes antallet af medlemmer efter det samlede antal  

 folkekirkemedlemmer og fordeles på de enkelte sogne eller distrikter i  

 forhold  

 til medlemstallet i hvert af dem.
Et sogn eller distrikt skal dog have mindst  

 et medlem.
Første gang, der holdes valg til menighedsrådet, fastsættes  

 antallet af valgte medlemmer af biskoppen«.
§ 10.  

  

 --- 5.  


  

 § 10, stk. 2,  

  

 affattes  

 således:
Stk. 2.  

  

 Menighedsrådet vælger af eller uden for sin  

 midte en kasserer.
Såfremt kassererforretningerne er knyttet til en af  

 kirkens funktionærstillinger, bortfalder valget af kasserer.
Menighedsrådet  

 kan tegne en kautionsforsikring for kassereren.
»  

 Stk. 2.  

  

 Menighedsrådet vælger af sin midte en  

 kasserer.
Den praktiske udførelse af opgaverne kan knyttes til en af kirkens  

 kirkefunktionærstillinger eller delegeres til en professionel kasserer.  

 Menighedsrådet kan tegne en kautionsforsikring for kassereren.« § 10. --- 6.  


  

 § 10, stk. 5,  

  

 affattes  

 således:
Stk. 5.  

  

 Menighedsrådet vælger blandt de valgte  

 medlemmer en kontaktperson, der bemyndiges til på rådets vegne at give  

 forskrifter og anvisninger til og modtage henvendelser fra  

 kirkefunktionærerne  

 i tjenstlige forhold.
En funktionær, der er ansat ved kirken eller  

 kirkegården,  

 kan ikke vælges til kontaktperson.
»  

 Stk. 5. Menighedsrådet vælger af sin midte en  

 kontaktperson, der bemyndiges til på rådets vegne at give forskrifter og  

 anvisninger til og modtage henvendelser fra kirkefunktionærerne i tjenstlige  

 forhold.
Opgaven som kontaktperson kan efter menighedsrådets beslutning deles  

 mellem en af pastoratets præster og et af de valgte medlemmer.« § 10. --- 7.  

  

 I  

  

 § 10  

  

 ,  

  

 stk. 6  

  

 ,  

 indsættes som 2. pkt.:
 Stk. 6.  

  

 Størrelsen af eventuelt honorar til  

 kirkeværgen, kassereren og kontaktpersonen skal godkendes af provstiudvalget.
»Honorar kan dog kun tillægges kontaktpersonen, hvis denne er  

 valgt medlem af menighedsrådet.« § 10. --- Stk. 10.  

  

 Valgene har virkning for menighedsrådets  

 funktionsperiode.
 8.  

  

 I  

  

 § 10, stk. 10,  

  

 ændres  

 »menighedsrådets funktionsperiode« til: »et år ad gangen«.
 9. I  

  

 § 10  

  

 indsættes som  

  

 stk. 11  

  

 :
»  

 Stk. 11.  

  

 Når et medlem af menighedsrådet, som er  

 valgt til en eller flere af de enkeltmandsposter, som er nævnt i  

 stk. 1-2, 4-5 og 8-9, dør eller udtræder af menighedsrådet, foretages  

 nyt valg til den eller de derved ledige enkeltmandsposter for resten af det  

 afgående medlems funktionsperiode.
Tilsvarende gælder, hvis en præst i løbet  

 af funktionsperioden frasiger sig de opgaver, som er nævnt i stk. 5.« § 21.  

  

 --- Stk. 3.  

  

 Medlemmer af menighedsrådet er pligtige at  

 modtage valg til udvalg samt til at udføre øvrige hverv, herunder de i  

 § 10 nævnte, som menighedsrådet måtte tildele dem.
Menighedsrådet kan  

 også, medmindre andet særligt er bestemt, overlade hverv til andre af  

 menighedens medlemmer, som er villige dertil.
10.  

  

 I  

  

 § 21, stk. 3,  

  

 indsættes  

 efter  

  

 1. pkt.  

  

 : »Præsten er dog ikke forpligtet til at varetage de  

 opgaver, som er nævnt i § 10, stk. 5, og kan frasige sig opgaverne  

 i løbet af funktionsperioden.« § 27.  

  

 --- 11.  


  

 § 27, stk. 5  

  

 , affattes  

 således:
 Stk. 5.  

  

 En kirkefunktionær, der er medlem af  

 menighedsrådet i den menighedsrådskreds, hvori funktionæren er ansat, kan  

 ikke deltage i forhandling og afstemning i sager om ansættelse af  

 kirkefunktionærer og i sager, der angår andre funktionærer ved kirken og  

 kirkegården.  

 Den i § 3 nævnte repræsentant for kirkefunktionærerne kan ikke deltage i  

 forhandling i disse sager.
»  

 Stk. 5.  

  

 Den repræsentant for kirkefunktionærerne,  

 der er nævnt i § 3, kan ikke deltage i forhandling i sager om ansættelse  

 af kirkefunktionærer og i sager, der angår andre funktionærer ved kirken og  

 kirkegården.« § 37.  

  

 Præsten er i sin embedsvirksomhed,  

 herunder den private sjælesorg, uafhængig af menighedsrådet.
 12.  


  

 § 37  

  

 affattes således:
»  

 § 37.  

  

 Præsten  

 er i udøvelsen af sin pastorale forpligtelse, herunder sin forkyndelse, sin  

 sjælesorg og sin undervisning, uafhængig af menighedsrådet.« § 2 I lov om valg til menighedsråd, jf. lovbekendtgørelse nr. 10 af  

 3. januar 2007, foretages følgende ændringer:
§ 3.  

  

 --- 1.  

  

 I  

  

 § 3  

  

 indsættes efter  

 stk. 2 som nyt stykke:
»  

 Stk. 3.  

  

 Kirkefunktionærer, der er omfattet af  

 § 1, stk. 1, i lov om arbejdsgiveres pligt til at underrette  

 lønmodtageren om vilkårene for ansættelsesforholdet, er ikke valgbare til  

 menighedsrådet i den menighedsrådskreds, hvor de har tjenestested.« Stk. 3-11 bliver herefter stk. 4-12.
 2.  

  

 I  

  

 § 3, stk. 10 og  

 stk. 11  

  

 , der bliver til stk. 11 og 12, ændres »6 og 9« til: »7  

 og 10«.
 3.  

  

 Efter § 3 indsættes:
 »  

 3 a.  

  

 Et valgt medlem af menighedsrådet, der har bragt  

 sig i afgjort modsætning til folkekirken ved aktivt, vedholdende og  

 offentligt at udbrede synspunkter, der er i åbenlys modstrid med folkekirkens  

 lære, mister sin valgbarhed.
 Stk. 2.  

  

 Stiftsøvrigheden træffer afgørelse om  

 valgbarhed efter stk. 1. Stiftsøvrighedens afgørelse kan ikke indbringes  

 for anden administrativ myndighed.
Stk. 3.  

  

 Tab af valgbarhed efter stk. 1 gælder  

 for resten af valgperioden.« 4.  


  

 § 23  

  

 affattes således:
§ 23.  

  

 Afholdes der ikke valg i en menighedsrådskreds,  

 udskrives der nyt valg.
Vælges der ingen medlemmer, mister menigheden sin  

 indstillingsret ved præstevalg.
Kirkeministeren træffer efter indstilling fra  

 biskoppen afgørelse om, hvorledes og af hvem de til et menighedsråd henlagte  

 funktioner skal varetages.
 Stk. 2.  

  

 Fører valget ikke  

 til dannelse af et fuldtalligt menighedsråd, udskrives valg med henblik på at  

 gøre rådet fuldtalligt (udfyldningsvalg). Biskoppen kan dog tillade, at  

 udfyldningsvalg undlades.
 Stk. 3.  

  

 Tillader biskoppen,  

 at udfyldningsvalg undlades, eller fører afholdelse af udfyldningsvalg ikke  

 til dannelse af et fuldtalligt menighedsråd, dannes rådet af de medlemmer,  

 der er valgt, sammen med præsten eller præsterne.
»  

 § 23.  

  

 Fører det ordinære valg ikke  

 til dannelse af et menighedsråd, udskrives der nyt valg.
Fører nyvalget ikke  

 til valg af nogen medlemmer, mister menigheden sin indstillingsret ved  

 præstevalg.  

 Biskoppen beslutter, hvilket andet menighedsråd der skal varetage  

 menighedsrådets  

 funktioner i valgperioden.
Stk. 2.  

  

 Fører det ordinære  

 valg ikke til dannelse af et fuldtalligt menighedsråd, beslutter biskoppen om 1)  

 	  

 menighedsrådet  

 skal dannes af de valgte medlemmer og præsten eller præsterne, eller 2)  

 	  

 der  

 skal udskrives udfyldningsvalg.
Stk. 3.  

  

 Fører nyvalg eller  

 udfyldningsvalg ikke til dannelsen af et fuldtalligt menighedsråd, beslutter  

 biskoppen om 1)  

 	  

 menighedsrådet  

 skal dannes af de valgte medlemmer og præsten eller præsterne, eller 2)  

 	  

 menighedsrådets  

 funktioner skal varetages af et andet menighedsråd i valgperioden.
 Stk. 4.  

  

 Hvis menighedsrådets funktioner henlægges  

 til et andet menighedsråd efter stk. 3, nr. 2, tiltræder de valgte  

 medlemmer og præsten eller præsterne det pågældende menighedsråd som  

 medlemmer for denne valgperiode.
Stk. 5.  

  

 Fører to på hinanden følgende ordinære valg  

 ikke til dannelsen af et fuldtalligt menighedsråd, indstiller biskoppen til  

 kirkeministeren, hvorvidt menighedsrådskredsen skal lægges sammen med en  

 anden menighedsrådskreds.« § 3 I lov om folkekirkens økonomi, jf. lovbekendtgørelse nr. 4 af 3.  

 januar 2007, foretages følgende ændringer:
§ 2.  

  

 --- 1.  

  

 I  

  

 § 2, stk. 1,  

  

 indsættes  

 efter nr. 8 som nyt nummer:
»9)  

 	  

 Refusion til  

 fællesfonden for tillæg til præster, som varetager opgaver i medfør af  

 § 10, stk. 5, i lov om menighedsråd.« Nr. 9-17 bliver herefter nr. 10-18.
 2.  

  

 Efter § 23 indsættes:
»  

 § 23 a.  

  

 Stiftsudvalget  

 vedrørende økonomi kan af hensyn til det kirkelige liv træffe beslutning om  

 at udskrive et bindende bidrag fra kirkekasserne til finansiering af  

 aktiviteter på i stiftet.
Bidraget kan ikke overstige 1% af den lokale  

 ligning i de enkelte ligningsområder i stiftet.
 Stk. 2.  

  

 Bidraget anvendes efter stiftsudvalgets  

 beslutning og kan bruges til følgende aktiviteter:
 1)  

 	  

 Kommunikation  

 mellem stiftet, menighedsråd og præster.
 2)  

 	  

 Formidling af  

 kristendom.
 3)  

 	  

 Udviklingsprojekter  

 inden for undervisning, diakoni, IT, medier, kirkemusik og lignende, herunder  

 analyser til forberedelse af sådanne projekter.
Stk. 3.  

  

 Kirkeministeren fastsætter nærmere regler om  

 budget, regnskab og revision m.v. af det bindende bidrag.« § 4 Stk. 1.  

  

 Loven træder i kraft den 1. juli 2007.
 Stk. 2.  

  

 § 10, stk. 2, 5-6, 10 og  

 stk. 11, 2. pkt., § 21, stk. 3, og § 27, stk. 5, i  

 lov om menighedsråd som affattet ved denne lovs § 1, nr. 5-11, og  

 § 3, § 3 a og § 23, i lov om valg til menighedsråd, som  

 affattet  

 ved denne lovs § 2, nr. 1-4, finder anvendelse fra og med de ordinære  

 valg til menighedsråd i 2008.
 Stk. 3.  

  

 § 2, stk. 1, 1. pkt., og  

 stk. 3 i lov om menighedsråd, som affattet ved denne lovs § 1, nr.  

 3-4, finder indtil de ordinære valg til menighedsråd i 2008 kun anvendelse på  

 menighedsråd oprettet efter lovens ikrafttræden.
 Stk. 4.  

  

 Beslutning om udskrivning af et bindende  

 stiftsbidrag truffet efter § 23 a i lov om folkekirkens økonomi, som  

 affattet ved denne lovs § 3, nr. 2, kan først træffes med virkning for  

 budgetåret 2008.
§ 5 Loven gælder ikke for Færøerne og Grønland.
Loven kan ved kgl.  

 anordning sættes i kraft for Færøerne med de afvigelser, som de særlige  

 færøske forhold tilsiger.
 1)  

 L 27 - Forslag om ændring af lov om folkekirkens økonomi, lov om  

 menighedsråd,  

 lov om folkekirkens kirkebygninger og kirkegårde og forskellige andre love  

 (Budgetlægning for kirke- og præstegårdskasserne, ændret sammensætning af og  

 opgaver for stiftsøvrigheden, aflastning af provstens for administrative  

 opgaver m.v.). Fremsat skriftligt den 4. oktober 2006, Till.A. 986,  

 lovforslaget som fremsat Till.A. 936, 1. behandling 24. oktober 2006 FF 521,  

 betænkning 29. november 2006 Till.B. 88, 2. behandling 8. december 2006, 3.  

 behandling 15. december 2006, lovforslaget som vedtaget Till.C. 223.
 2)  

 Forsøget var oprindelig godkendt for perioden februar 2004  udgangen af  

 marts  

 2005. Forsøget blev i maj 2005 forlænget til udgangen af marts 2007.
 3)  

 For så vidt angår mellemkirkeligt arbejde blev forsøget først iværksat 1.  

 april  

 2006.
 4)  

 Lov om tjenestemænd, jf. lovbekendtgørelse nr. 531 af 11. juni 2004, som  

 senest  

 ændret ved lov nr. 1587 af 20. december 2006.
 5)  

 Lov om arbejdsgiveres pligt til at underrette lønmodtageren om vilkårene for  

 ansættelsesforholdet, jf. lovbekendtgørelse nr. 692 af 20. august 2002.
