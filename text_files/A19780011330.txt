 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Fiskeriministeren kan inden for en samlet  

 beløbsramme på 0,5 mill. kr. i finansåret 1977-78 og på 1,5 mill. kr. i hvert  

 af finansårene 1978, 1979 og 1980 yde tilskud af statskassen til delvis  

 dækning af udgifter til konsulentvirksomhed, der afholdes af  

 fiskeriorganisationer inden for erhvervsfiskeriet.
Den del af en  

 tilskudsramme, som ikke bliver udnyttet i et finansår, kan overføres til det  

 følgende finansår.
 § 2.  Fiskeriministeren fastsætter regler om  

 tilskudsordningens gennemførelse, herunder om de fiskerikonsulentudgifter,  

 hvortil der kan opnås statstilskud, samt om aflæggelse af beretning og  

 regnskab om konsulentvirksomheden.
 § 3.  Loven træder i kraft dagen efter bekendtgørelsen  

 i Lovtidende.
 § 4.  Loven gælder ikke for Færøerne og Grønland.
 GIVET PÅ CHRISTIANSBORG SLOT, DEN 29.  

 MARTS 1978.
 Under Vor Kongelige Hånd og Segl.
 MARGRETHE R.
--------------- Svend Jakobsen.
 (* 1) Lov nr 33 19810128 er erstattet af LOV 128 19820331. LOV 33  

 forefindes ikke i baserne, da den kun vedrører pågældende finansår.
