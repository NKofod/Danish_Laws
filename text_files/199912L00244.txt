Fremsat den 30. marts 2000 af  

 Erhvervsministeren (Pia Gjellerup) Forslag til Lov om ændring af lov om butikstid  

 m.v.
(Forlængelse af overgangsbestemmelse for butikker i  

 større trafikknudepunkter) § 1 1. I lov om butikstid m.v., jf. lovbekendtgørelse nr. 112 af  

 10. februar 2000, ændres i § 7, stk. 1, sidste pkt., "1. juli  

 2000" til: "et tidspunkt, som fastsættes af erhvervsministeren,".
§ 2 Loven træder i kraft den 15. juni 2000.
Bemærkninger til lovforslaget Almindelige bemærkninger 1. Indledning Den gældende lov om butikstid m.v. trådte i  

 kraft den 1. juli 1995. Loven indeholder i § 7, stk. 4 en revisionsklausul,  

 hvorefter "Loven tages op til revision i år 2000".  

 Erhvervsministeriet har igangsat dette arbejde, og det forventes, at  

 erhvervsministeren fremsætter lovforslag i efteråret 2000.
Lovens § 7, stk. 1, sidste pkt., indeholder imidlertid en  

 overgangsbestemmelse for butikker i større trafikknudepunkter, som ved  

 lovens ikrafttræden havde tilladelse til udvidede butikstider.  

 Overgangsbestemmelsen udløber den 1. juli 2000, hvilket er før  

 det forventede færdiggørelsestidspunkt for lovrevisionen.
Dette  

 forekommer mindre rimeligt for en række DSB-kioskmarkeder og  

  supermarkeder, der har tidligere tilladelser, som gør det muligt at  

 sælge alkohol uden for de i den nugældende lov fastsatte  

 tidspunkter.
Medmindre disse tilladelser forlænges, vil de  

 ophøre med udløbet af overgangsbestemmelsen den 1. juli  

 2000.
 Formålet med dette lovforslag er at forlænge  

 overgangsbestemmelsen, indtil lovrevisionen er gennemført, og der  

 dermed også er taget stilling til de generelle regler for,  

 hvornår der må sælges alkohol.
 Foruden DSB-butikkerne kan der være enkelte andre  

 butikker, som også er omfattet af den nuværende  

 overgangsbestemmelse, og som derfor vil få forlænget deres  

 tidligere tilladelse, indtil den generelle lovrevision er  

 gennemført.
2. Gældende ret Den gældende lov om butikstid regulerer,  

 hvornår butikker kan holde åbent og inden for hvilket tidsrum, de  

 må sælge alkohol.
Udgangspunktet er, at butikker kan holde  

 åbent fra mandag kl. 06.00 til lørdag kl. 17.00, mens de kun  

 må sælge alkohol på hverdage fra kl. 06.00-20.00 og  

 lørdag fra kl. 06.00-17.00. Der gælder herudover  

 særregler, der knytter sig til butikkernes beliggenhed eller  

 omsætningsstørrelse.
Endvidere er salg af visse typer varer  

 undtaget.
Butikker beliggende i jernbane- eller rutebilstationer er  

 undtaget fra lovens bestemmelser om lukketid, hvis de ligger under en bestemt  

 omsætningsgrænse eller har fået dispensation.
De er ikke  

 undtaget fra reglerne om, hvornår der må sælges alkohol, og  

 der kan ikke gives dispensation fra disse regler på grund af  

 butikkernes beliggenhed.
Dette gælder dog ikke de butikker, der under  

 tidligere love har været beliggende i større trafikknudepunkter,  

 og som har en særlig kommunal tilladelse til salg af alkohol uden for  

 de i loven fastsatte tidspunkter, som dog er tidsbegrænset indtil 1.  

 juli 2000, jf. lovens § 7, stk. 1, sidste pkt.
3. Lovforslagets indhold Overgangsbestemmelsen i lov om butikstid § 7, stk. 1,  

 sidste pkt. udløber den 1. juli 2000. Det findes hensigtsmæssigt  

 at forlænge overgangsbestemmelsen, indtil den generelle revision af lov  

 om butikstid er gennemført, og der herunder er taget stilling til den  

 nugældende lovs bestemmelser om salg af alkohol.
Butikker, der er  

 omfattet af overgangsbestemmelsen, vil således få forlænget  

 deres tidligere kommunale tilladelse til udvidede butikstider, herunder  

 muligheden for salg af alkohol uden for de i den nugældende lov  

 anførte tidspunkter, hvis det har været et led i  

 tilladelsen.
Det foreslås, at overgangsbestemmelsen  

 fortsætter, indtil ministeren ophæver den ved  

 bekendtgørelse.
Revisionen af lov om butikstid forventes afsluttet  

 ultimo 2000. Det er imidlertid ikke på nuværende tidspunkt muligt  

 at tage stilling til det endelige ikrafttrædelsestidspunkt af en ny  

 lov.
Ved at gøre det muligt at ophæve overgangsordningen via en  

 bekendtgørelse sikres det, at de nuværende tilladelser kan  

 fortsætte, indtil der er taget stilling til de generelle regler for,  

 hvornår der må sælges alkohol.
 Der er med lovforslaget i øvrigt ikke taget  

 stilling til, i hvilket tidsrum de butikker, der er omfattet af  

 overgangsbestemmelsen, kan sælge alkohol efter revisionen af lov om  

 butikstid.
4.Høring Lovforslaget har været sendt i høring hos  

 Dansk Handel & Service, De Samvirkende Købmænd, DSB  

 restauranter og kiosker as, FDB, Finansministeriet, HK/Handel,  

 Håndværksrådet, Miljø- og Energiministeriet,  

 Nærbutikkernes Landsforening, Oliebranchens  

 Fællesrepræsentation, Statsministeriet, Sundhedsministeriet og  

 Trafikministeriet.
5. Økonomiske og administrative konsekvenser af lovforslaget Lovforslaget forventes ikke at få økonomiske  

 eller administrative konsekvenser for staten, kommunerne eller  

 amtskommunerne, hverken i indeværende finansår eller de  

 nærmest følgende finansår.
6. Konsekvenser for erhvervslivet Forslaget skønnes ikke at have negative  

 erhvervsøkonomiske eller administrative konsekvenser for  

 erhvervslivet.
De berørte butikker vil   i det omfang tilladelsen  

 muliggør salg af alkohol uden for de i lov om butikstid fastsatte  

 tidspunkter   i forlængelsesperioden spare omkostninger til  

 afskærmning af alkohol overfor publikum, jf. den nugældende lovs  

 § 2, stk. 2.
7. Konsekvenser for miljøet Lovforslaget forventes ikke at få konsekvenser for  

 miljøet.
8. Forholdet til EU-retten Lovforslaget indeholder ikke EU-retlige aspekter.
9. Henvisning til Folketingstidende vedrørende den oprindelige  

 lov om butikstid m.v. og senere ændringslove Lov nr. 371 af 14. juni 1995: FT 1994-95: 4872, 5210,  

 6294, 6487; A 3438; B 947, 1054.
 Lov nr. 841 af 8. november 1995: FT 1995-96: 148, 249,  

 259, 458; A 1286.
 Lov nr. 814 af 4. november 1999: FT 1999-00: 621, 724,  

 826; A 2092, 2099; B 9, 12, 15; C 3.
Oversigt over konsekvenser af lovforslaget Positive konsekvenser/ mindre omkostninger Negative konsekvenser/ meromkostninger Økonomiske konsekvenser for stat, kommuner og  

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Forslaget kan have positive konsekvenser for de omfattede  

 butikker, idet der ikke skal etableres afskærmning.
Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Efter den gældende lovs § 7, stk. 1, sidste pkt.,  

 vil butikker i større trafikknudepunkter, som ved den gældende  

 lovs ikrafttræden har tilladelse til udvidede butikstider, indtil 1.  

 juli 2000 kunne holde åbent på de i tilladelsen angivne  

 vilkår.
Det foreslås, at udløbsdatoen 1. juli 2000  

 erstattes af et tidspunkt, som fastsættes ved bekendtgørelse af  

 erhvervsministeren.
Herved kan det sikres, at bestemmelsen først  

 udløber, når den generelle revision af lov om butikstid er  

 på plads.
 Der er med lovforslaget i øvrigt ikke taget  

 stilling til i hvilket tidsrum de butikker, der er omfattet af  

 overgangsbestemmelsen, kan sælge alkohol efter revisionen af lov om  

 butikstid.
Til § 2 Det foreslås, at lovændringen træder i  

 kraft den 15. juni 2000.
Bilag 1 Lovforslaget sammenholdt med gældende lov Gældende formulering Lovforslaget § 7. Gældende tilladelser givet af kommunalbestyrelsen inden  

 1. juli 1995 i henhold til tidligere love om butikstid bevarer deres  

 gyldighed tidsubegrænset.
Dog bortfalder tilladelser til butikker i  

 større trafikknudepunkter fra 1. juli 1995. Butikker i større  

 trafikknudepunkter, som ved lovens ikrafttræden har tilladelse til  

 udvidede butikstider, vil dog indtil 1. juli 2000 kunne holde åbent  

 på de i tilladelsen angivne vilkår.
§ 1 1. I lov om butikstid m.v., jf. lovbekendtgørelse nr. 112 af  

 10. februar 2000, ændres i § 7, stk. 1, sidste pkt., "1.  

 juli 2000" til: "et tidspunkt, som fastsættes af  

 erhvervsministeren,".
