 Told- og Skattestyrelsen har i en klagesag truffet afgørelse om, at  

 der skulle ske efterbeskatning, hvor en ansat efter en periode på 36 mdr. med  

 § 48E-beskatning ønskede at skifte job.
 A ønskede efter en periode på 36 mdr. med § 48E-beskatning at skifte job.  

 Den ny kontrakt var på 4 år og ønskedes indgået med C A/S ved udløb af den  

 hidtidige kontrakt med B A/S.
Told- og Skatteregionen havde svaret, at der i så fald skal foretages  

 efterbeskatning efter KSL §48E, stk. 5, jf. stk. 7, idet der kun kan indgås  

 aftale om en forlængelse af kontrakten med den virksomhed, hvormed den  

 oprindelige ansættelseskontrakt er indgået.
Regionen havde også henvist til  

 punkt 4c i cirkulære nr. 9 af 15/1-1993.
 A påklagede afgørelsen, idet han mente, at han også efter et jobskifte  

 ville have samme arbejdsgiver, fordi den hidtidige arbejdsgiver er et  

 selskab, der delvis og indirekte er ejet af en udenlandsk stat, og A's  

 eventuelt kommende arbejdsgiver ligeledes er et selskab, der ejes af den  

 samme stat.
I §48E, stk. 7 står: »Den ansættelseskontrakt, der udløber samtidig  

 med den samlede periode på 36 måneder for beskatning efter stk. 4, kan  

 forlænges ....« Told- og Skattestyrelsen var enig med Told- og Skatteregionen i, at et  

 jobskifte til en anden virksomhed vil medføre efterbeskatning, jf. de  

 ovennævnte regler.
Told- og Skattestyrelsen var således enig med Told- og Skatteregionen i,  

 at A måtte anses for at skifte arbejdsgiver ved fremover at arbejde for C  

 A/S, i stedet for at arbejde for B A/S.
Der er tale om to forskellige  

 selskaber, uanset en og samme stats indirekte ejerskab.
 Told- og Skattestyrelsen havde som led i sagens behandling forelagt  

 problemstillingen for Skatteministeriets Departement, som erklærede sig enig  

 i denne fortolkning.
