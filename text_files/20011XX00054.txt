Skriftlig fremsættelse (24. oktober  

 2001) Skatteministeren (Frode Sørensen):
 Herved tillader jeg mig for Folketinget at  

 fremsætte:
 Forslag til lov om ændring af  

 selskabsskatteloven, kildeskatteloven, ligningsloven og andre skattelove.  

 (CFC-beskatning og begrænset skattepligt m.v.).
(Lovforslag nr.
L 61).
 Forslaget består af 8 hovedelementer:
Det foreslås, at reglerne  

 om CFC-beskatning (Controlled Foreign Company-beskatning)  

 objektiveres, hvorved forudseeligheden for virksomhederne - og dermed  

 retssikkerheden - øges.
Hvis et dansk moderselskabs finansielle  

 datterselskabs faktiske skat er mindre end ¾ af den danske skat af  

 datterselskabets indkomst, skal det danske moderselskab betale skat af  

 datterselskabets mobile indkomster.
Datterselskaber, som hovedsageligt driver  

 forsikrings- og bankvirksomhed i det land, hvor datterselskabet er  

 hjemmehørende, kan opnå en dispensation fra reglerne.
Det foreslås, at den frivillige sambeskatning  

 justeres.
Der sker justeringer i reglerne om creditlempelse for udenlandske  

 skatter.
Herudover foreslås en ændring af reglerne om  

 indgangsværdier for afskrivningsberettigede aktier, således, at  

 der kan ske succession efter danske regler, hvis der sker succession efter  

 udenlandske.
Lovforslaget medfører desuden, at reglerne om  

begrænset skattepligt for fysiske personer moderniseres.  

 Reglerne samles i én paragraf og koblingen til A-indkomst fjernes.
Der  

 er ikke herudover tilsigtede større ændringer i, hvad der er  

 begrænset skattepligtigt.
 Det foreslås, at indkomstopgørelsesmetoden  

 for danske filialer af udenlandske forsikringsselskaber ændres.  

 Ændringen betyder, at principperne for indkomstopgørelse bliver  

 ens  for alle filialtyper i Danmark, og at OECD s transfer pricing guidelines  

 bliver overholdt.
 Det foreslås desuden at præcisere reglerne  

 om fradragsret og bortseelsesret for obligatoriske udenlandske sociale  

 bidrag for personer, som er omfattet af forskerskatteordningen.
 Herudover foreslås det, at begrænset  

 skattepligtige personer får et forholdsmæssigt fradrag  

 for obligatoriske sociale bidrag svarende til den del af  

 indtægten ved personligt arbejde eller selvstændig virksomhed,  

 som bliver beskattet i Danmark.
 Det foreslås desuden, at nedsætte  

 beskatningen af pensionister, som er hjemmehørende i Tyskland, og  

 som modtager pension i forbindelse med tidligere ansættelse ved det  

 danske mindretals institutioner i Sydslesvig.
 Endelig forslås det at udvide  

ansættelsesfristen, hvor der er behov for at ændre den  

 danske lempelse for udenlandsk skat, pga. ændringer i den  

 skattepligtiges udenlandske skatteansættelse.
 Idet jeg i øvrigt henviser  

 til lovforslaget og de ledsagende bemærkninger, skal jeg hermed  

 anbefale lovforslaget til det Høje Tings velvillige behandling.
