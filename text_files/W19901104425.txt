Et barns egenindtægt som udgangspunkt uden betydning for fastsættelse  

 af konfirmationsbidrag.
Børneopsparing kunne ikke fritage for betaling af  

 konfirmationsbidrag.
 Faderen klagede over, at statsamtet havde pålagt ham at betale bidrag til  

 udgifterne ved barnets konfirmation.
 Det kunne lægges til grund, at barnet i året 1990 i tiden indtil den 15.  

 juli havde tjent ialt 12.943 kr., hvilket svarede til 1.975 kr. månedligt.
 Faderens årlige indtægt var ca. 300.0 kr. og moderens årlige indtægt var  

 ca. 166.500 kr.
 Det bemærkedes vedrørende nogle af faderen foretagne indbetalinger til  

 barnets børneopsparingskonto, at faderen ikke derved kunne anses at have  

 opfyldt sin forsørgelsespligt i anledning af barnets konfirmation, allerede  

 fordi det var oplyst, at opsparingen var bundet indtil barnets 21. år.
 Ved en senere genoptagelse af sagen bemærkedes endvidere, at barnets egne  

 indtægter som udgangspunkt ikke tillægges betydning ved fastsættelse af  

 konfirmationsbidrag.
