F.1 Leverancer mod betaling i penge F.2 Udtagelse af varer og momspligtige ydelser F.3 Byttehandel F.4 Opførelse, ombygning, modernisering, reparation og  

 vedligeholdelse af fast ejendom (momspålæg) § 8, stk. 3 F.5 Interessefællesskab § 9, stk. 1 F.6 Brugte motorkøretøjer §§ 7-10 Ved momspligtig værdi forstås beskatningsgrundlaget eller den værdi, der  

 skal lægges til grund ved beregning af moms af en leverance eller af en anden  

 transaktion, som medfører momspligt, fx udtagelse af varer fra virksomhedens  

 lager til indehaverens private brug eller varer, som erhverves fra andre  

 EF-lande.
F.1 Leverancer mod betaling i penge § 7, stk. 1 Ved salg af varer og momspligtige ydelser er den momspligtige værdi  

 vederlaget, momsen ikke indbefattet.
Se F.1.1.
§ 7, stk. 2 I den momspligtige værdi skal medregnes forskellige tillæg mv.
Se F.1.2.
§ 7, stk. 3 Almindelige kreditrenter og forsinkelsesrenter kan på visse betingelser  

 holdes uden for den momspligtige værdi.
Se F.1.3.
Udlæg for kunder kan ligeledes på visse betingelser holdes uden for den  

 momspligtige værdi.
Se F.1.4.
F.1.1 Vederlaget Ved salg af varer og momspligtige ydelser er det normalt hele vederlaget,  

 der skal momsberigtiges.
 Enkelte dele af betalingen kan således ikke holdes uden for den  

 momspligtige værdi, heller ikke selv om der sker en særskilt fakturering  

 heraf.
Se Dep.81, hvor vederlaget bestod dels af provision, dels af tilskud til  

 drift af køretøjer mv. samt tilskud til lønninger.
Se Mn.208, hvor vederlaget  

 bestod dels af billetindtægter og dels af beløb, som blev modtaget til delvis  

 dækning af omkostningerne ved de pågældende modefremvisninger.
 Se modsætningsvis F.1.4 om udlæg.
 Der må ikke før momsberegningen foretages afrunding af fakturerede  

 salgsbeløb.
Hvis varer sælges til en lavere pris end indkøbsprisen, skal der kun  

 beregnes moms af salgsprisen, jf.
Dep.881.
Personalesalg Den momspligtige værdi ved salg til personalet er den opnåede pris.
Er  

 denne mindre end indkøbs- eller fremstillingsprisen med tillæg af evt.  

 afgifter, skal momsen beregnes af sidstnævnte pris.
I tilfælde, hvor  

 virksomhedens almindelige salgspris er lavere end indkøbs- eller  

 fremstillingsprisen, fx i udsalgsperioder, vil en sådan salgspris dog kunne  

 lægges til grund for momsberegningen.
Fiktiv pris Hvis virksomheder på en kontrakt opfører de leverede varer til en (fiktiv)  

 højere pris (af hensyn til kreditkøbsloven) end den faktiske salgspris og  

 anfører udbetalingen med et tilsvarende højere beløb, skal det samlede  

 kontraktbeløb momsberigtiges.
Dette kan dog fraviges på betingelse af, at  

 virksomheden over for Told*Skat kan dokumentere eller på overbevisende måde  

 sandsynliggøre størrelsen af tillægget, jf.
Mn.438.
Udlejning med forkøbsret For varer, der efter at have været udlejet med forkøbsret, sælges til  

 lejeren for normalprisen med fradrag af den tidligere betalte - og  

 momsberigtigede - leje eller en del af denne, er den momspligtige værdi  

 restbeløbet (den endelige salgspris), jf.
Dep.693.
Brancherelaterede afgørelser Foruden de mere generelle afgørelser, som er omtalt i dette afsnit, er der  

 truffet en del brancherelaterede afgørelser i henhold til § 7. Heraf har  

 følgende afgørelser medført, at de pågældende vederlag o.l. helt eller  

 delvist skal medregnes til den momspligtige værdi:
- andelsslagteriers henlæggelse til driftsfond, jf.
Mn.184, - arkitekters projekteringsarbejde, jf.
Mn.173, - blomsterhandlere tilsluttet Interflora, jf.
Mn.151, - fjernvarmeselskaber mfl. - faste årlige ydelser, tilskud,  

 forudbetalinger mv., jf.
Mn.25, Mn.397, Mn.439 og Mn.796, - foreningsblade, lokale vejvisere mv. - momspligtig værdi ved gratis  

 udlevering, jf.
Mn.133 og Mn.1358, - forsamlingshuse mfl. - momspligtig værdi af arrangementer, lokaler,  

 medhjælp mv., jf.
Mn.929, - frimærkeklubber - bytteomsætning af frimærker, jf.
Mn.211, - hoteller - dispositionsret til værelser, jf.
Mn.898, - højskolers udlejning af undervisningsfaciliteter og værelser samt  

 servering, jf.
Dep.509, - ingeniørvirksomheders udlæg, jf.
Mn.183, - lystbådehavne - kapitalindskud, indskud af andelskapital,  

 "pligtarbejde" mv. ved udlejning af bådeplads, jf.
Mn.606, Mn.717,  

 Mn.760, Dep.1022 og Mn.1063, - pressefotografier, jf.
Mn.145, - redningstjenesters momspligtige værdi af kontraktmæssige  

 abonnementsafgifter, jf.
TSS.1334, - renovation - lossepladsafgift, tilskud til kommunalt renovationsvæsen,  

 ekstraordinær forhøjelse af renovationsafgift, jf.
Mn.306, Mn.357, Mn.720,  

 Mn.1118 og Mn.1320, - skorstensfejermestres rensning af skorstene, brandsyn mv., jf.
Mn.23 og  

 Mn.27, - speditionsfirmaer - udlæg af importmoms, jf.
TSS.1319, - spilleautomater mv. - spillemærker og kommunal afgift, jf.
Mn.35 og  

 Dep.617, - telefonsselskaber - oprettelsesafgift, jf.
Mn.32, - vandværker - indskud, som ikke tilbagebetales, jf.
Mn.471.
 Følgende afgørelser medfører derimod, at de pågældende vederlag o.l. helt  

 eller delvist kan holdes uden for den momspligtige værdi:
- vandværker - indskud, som tilbagebetales samt frivillige lån, jf.
Mn.471  

 og Mn.831.
F.1.1.1 Engangsvederlag Det er uden betydning, om vederlaget ydes som et engangsvederlag eller  

 gennem løbende betalinger.
Der skal således også betales moms af licens, royalty o.l. samt  

 engangsafgift (franchiseafgift), som en virksomhed afkræver nye forhandlere  

 af virksomhedens varer som betingelse for godkendelse som forhandler.
Se  

 Mn.222, som omhandler et engangsvederlag, der modtages for afståelse af  

 patentrettigheder til en opfindelse samt Mn.360 om engangsbeløb, som afkræves  

 forhandlere for benyttelse af et selskabs varemærker og goodwill i en vis  

 periode.
Se også F.1.2.3.
F.1.1.2 Fremmed valuta Såfremt fakturabeløbet ved salg eller køb er angivet i fremmed valuta,  

 omregnes beløbet til danske kroner ved bogføringen.
Som omregningskurs  

 anvendes valutakursen på leveringstidspunktet (faktureringstidspunktet). I  

 stedet for en dagskurs kan anvendes en periodisk kurs, der gælder for en  

 periode på højst en måned, jf. § 5 i Skatteministeriets bekendtgørelse nr.  

 1211 af 23. december 1992 om lister, regnskabsføring, afregning mv. for  

 EF-handel med varer og transportydelser.
Hvis betalingen for momspligtige leverancer modtages i fremmed valuta til  

 en afrundet kurs, og den modtagne valuta senere omveksles i et pengeinstitut  

 til en højere kurs, er den momspligtige værdi det beløb, der indkommer ved  

 omvekslingen i dansk mønt, jf.
Mn.358.
Dette gælder også den kursavance, som hoteller mfl. opnår ved tilsvarende  

 omveksling af fremmed valuta.
Der skal derimod ikke betales moms i de  

 tilfælde, hvor hotellernes omveksling sker som service over for kunderne og  

 ikke vedrører betaling for momspligtige leverancer, jf.
Mn.425. Se G.1.10.
F.1.1.3 Pantebreve Virksomheder, der som hel eller delvis betaling for momspligtige  

 leverancer modtager et (løsøre-)pantebrev, skal til den momspligtige værdi  

 medregne pantebrevets pålydende værdi.
Der kan således ikke ske nedsættelse  

 af den momspligtige værdi, selv om pantebrevets kursværdi er lavere end den  

 pålydende værdi, jf.
Mn.328.
 Den momspligtige værdi for byggeri, hvor byggefirmaer fra bygherren  

 modtager private pantebreve som hel eller delvis betaling for det udførte  

 byggearbejde mv., vil dog kunne fastsættes efter bestemmelsen i § 8, stk. 2.  

 Se F.4 og N.4.2.2.8.
F.1.1.4 Sikkerhedsstillelser og deposita Sikkerhedsstillelser, fx bank- og forsikringsgarantier eller  

 ejerpantebreve, som leverandører måtte kræve af køber af hensyn til dennes  

 opfyldelse af forpligtelser i henhold til indgåede aftaler om leverancer af  

 varer og momspligtige ydelser, påvirker ikke den momspligtige værdi så længe  

 leverandøren ikke herved opnår indtægter.
Derimod skal deposita, der fx afkræves lejere ved indgåelse af kontrakter  

 om leasing/leje af løsøre og som normalt tilbagebetales lejeren efter udløbet  

 af kontraktperioden, medregnes i den momspligtige værdi.
Hvis disse deposita  

 senere godskrives lejeren ved kontraktens ophør, kan den momspligtige  

 omsætning reguleres på dette tidspunkt.
Se Mn.549, Mn.718 og Mn.759 samt  

 F.1.2.3.
F.1.1.5 Erstatningsbeløb Entreprenører Erstatningsbeløb skal medregnes i den momspligtige værdi i tilfælde, hvor  

 erstatningen må anses for en del af vederlaget for de pågældende leverancer.
Det vil fx være aktuelt når entreprenørvirksomheder afkræver  

 erstatningsbeløb hos kunder, med hvem der er indgået aftale (kontrakt) om  

 levering af varer og momspligtige ydelser, som følge af ændringer i  

 leveringsaftalen forårsaget af modtageren.
Disse ændringer kan opstå på grund  

 af en mindskelse i leverancen, idet prisfastsættelsen i kontrakten kan være  

 sket til enhedspriser udregnet på basis af den oprindelig aftalte leverance.  

 Såfremt leverancen mindskes, kan det blive nødvendigt at hæve enhedsprisen  

 for at få dækket de faste omkostninger ind.
En sådan erstatning, der skal  

 dække de faste omkostninger, må anses for en prisforhøjelse (del af  

 vederlaget).
Optiker Se også TSS.1344, hvorefter en optiker skal betale moms af det  

 erstatningsbeløb, som modtages fra et forsikringsselskab ved levering af en  

 erstatningsbrille eller en reparationsydelse til en kunde, der tidligere har  

 købt varen hos optikeren.
Forsikringen kan være tegnet af optikeren selv  

 eller kollektivt af en brancheforening.
Annullering af tilbud Der skal derimod ikke betales moms af et erstatningsbeløb (anses ikke for  

 vederlag), som fremsættes alene på grund af, at der sker annullering af  

 afgivne tilbud, fx som følge af, at det pågældende produkt ikke kommer til  

 udførelse.
Huslejegaranti Se tillige TSS.1327, hvor en huslejegaranti, ved salg af ejendomme  

 beregnet til erhvervsmæssig udlejning, er anset som momsfri.
Der er lagt vægt  

 på, at garantien ikke anses for at dække en momspligtig leverance, men  

 snarere har karakter af en erstatning.
Forsikringsskader Der skal normalt heller ikke betales moms af erstatningsbeløb, der  

 modtages fra forsikringsselskaber vedrørende varer mv., der er gået tabt fx  

 som følge af brandskade eller indbrud i virksomheden.
 Der skal heller ikke betales moms i tilfælde, hvor en udlejer afkræver  

 lejer (eller dennes forsikringsselskab) et erstatningsbeløb efter, at den  

 udlejede løsøregenstand er blevet beskadiget, eventuelt gået tabt, jf.  

 Mn.798.
 Der skal dog betales moms, såfremt virksomheder modtager erstatningsbeløb  

 som betaling for en momspligtig leverance, fx varer, der er forsendt på  

 modtagerens risiko, og som går tabt eller beskadiges under transporten.
Misligholdt leasingaftale En udlejer (leasingselskab) opgør et erstatningskrav mod en lejer i  

 anledning af, at lejeren har misligholdt eller uberettiget opsagt den  

 leasingaftale parterne har indgået.
 I det tilgodehavende, der afkræves lejeren, kan indgå følgende poster:
- forfaldne, ubetalte leasingydelser, - erstatningsbeløb, beregnet som værdien af de resterende leasingydelser  

 på opgørelsestidspunktet (med visse reguleringer), - transportudgifter i forbindelse med hjemtagelse af leasingudstyr, - udgifter til advokat til dækning af påløbne inkassoomkostninger, - morarenter, og - tilbagebetaling af depositum.
 Der skal betales moms af forfaldne, ubetalte leasingydelser, jf. § 2, stk.  

 2, idet disse vedrører tidspunktet forud for leasingkontraktens ophævelse.  

 Derimod skal der ikke betales moms af selve erstatningsbeløbet, da beløbet  

 ikke kan anses for et vederlag for en momspligtig leverance.
§ 7, stk. 2, litra b Der skal betales moms af transportudgifterne, hvorimod der ikke skal  

 betales moms i forbindelse med udgifterne til advokat til dækning af påløbne  

 inkassoomkostninger, idet kreditor er en registreret virksomhed.
Der skal  

 heller ikke betales moms af morarenter.
§ 7, stk. 3 Der kan ske regulering af leasingvirksomhedernes salgsmoms, i det omfang  

 deposita, hvoraf der er betalt moms, godskrives lejeren ved kontraktens  

 ophør.
F.1.2 Tillæg mv. til vederlaget § 7, stk. 2 Denne bestemmelse omfatter forskellige værdielementer, der skal medregnes  

 i den momspligtige værdi.
De enkelte punkter er behandlet i F.1.2.1 -  

 F.1.2.7.
Bestemmelserne må anses for en uddybende fortolkning af vederlagsbegrebet,  

 hvorved det som en hovedregel gælder, at det er vederlaget i videste  

 betydning, der skal lægges til grund ved beregning af moms.
Se også  

 Højesterets dom af 21. oktober 1970, som fastslår, at endog ydelser der  

 isoleret betragtet er momsfri, ikke kan udskilles, men derimod skal medregnes  

 i det samlede momspligtige vederlag.
F.1.2.1 Andre afgifter § 7, stk. 2, litra a Punktafgifter I den momspligtige værdi skal medregnes afgifter i henhold til andre  

 afgiftslove, der er opkrævet af tidligere omsætningsled, eller som svares i  

 forbindelse med indførsel fra steder uden for EF eller ved erhvervelse af  

 varer fra andre EF-lande, eller som det påhviler virksomheden at betale i  

 forbindelse med den pågældende omsætning.
 Herefter skal alle punktafgifter, der er betalt i tidligere omsætningsled,  

 eller som sælgervirksomheden skal betale i forbindelse med den pågældende  

 omsætning, medregnes i den momspligtige værdi.
Registreringsafgift Registreringsafgift, der berigtiges i forbindelse med salg af  

 motorkøretøjer, skal dog ikke medregnes i den momspligtige værdi.
Dette  

 skyldes at denne afgift principielt påhviler den, i hvis navn køretøjet  

 indregistreres (køber).
Forædlingsafgift I den momspligtige værdi medregnes også afgifter i henhold til andre love.  

 Det gælder fx forædlerafgifter i henhold til lov om beskyttelse af  

 forædlerrettigheder samt afgift på visse kyllinger, der betales af rugeriet i  

 henhold til bekendtgørelse fra Landbrugsministeriet.
 F.1.2.2 Emballage, forsendelse, forsikring mv.
§ 7, stk. 2, litra b I den momspligtige værdi skal medregnes udgifter til emballage,  

 forsendelse, forsikring o.l., som indgår i prisen, eller for hvilke  

 leverandøren afkræver modtageren særskilt betaling.
 Herefter skal samtlige omkostninger i forbindelse med en virksomheds salg  

 af varer og momspligtige ydelser principielt medregnes i den momspligtige  

 værdi, bortset fra de tilfælde, hvor køber afholder omkostningerne, fx ved at  

 stille emballage til rådighed, ved at tegne transportforsikring eller ved at  

 sørge for transporten.
Omkostninger, der skal medregnes Som eksempler på omkostninger, der skal medregnes i den momspligtige  

 værdi, kan nævnes:
- udgifter til brevporto og pakkeporto, der skal betales af køberen, jf.  

 Mn.797, Edb-bureauer, duplikerings-, adresserings- og kuverteringsbureauer samt  

 pengeinstitutsektoren og postordrevirksomheder kan dog på visse betingelser  

 holde portoudgifter uden for den momspligtige værdi, jf.
F.1.4.1 og F.1.4.2, - udgifter til emballage, der skal betales af køberen, - for leje- og låneemballage, som er bestemt til returnering til  

 leverandøren efter brugen, gælder følgende regler:
 Udlejes emballagen til køberen, skal der beregnes moms af lejebeløbet.
Udlånes emballagen til køberen mod, at der fx stilles et depositum (pant),  

 der fortabes, såfremt returnering ikke finder sted, kan sælgeren enten  

 medregne det stillede depositum i den momspligtige værdi og fradrage det i  

 den momspligtige omsætning, når det tilbagebetales, eller holde særskilt  

 regnskab over depositumsbeløbene, således at der kun betales moms af ikke  

 tilbagebetalte beløb, jf.
Dep.886.
- fragtafviklingsgebyrer, som fx DSB afkræver kunderne for at føre  

 fragtkonti, jf.
Mn.149, - kautionsforsikringspræmie, som en eksekutor i et dødsbo skal betale til  

 et forsikringsselskab, men som eksekutor kræver godtgjort hos boet som en del  

 af eksekutorhonoraret, jf.
Mn.857, - betaling for personulykkesforsikring, som en autoudlejningsvirksomhed  

 opkræver i forbindelse med udlejning af biler, jf.
Mn.1122. Se tillige Mn.33.
- udgifter til rejse, kost og logi for sælgerens personale.
I visse  

 tilfælde kan disse udgifter dog holdes uden for den momspligtige værdi, jf.  

 F.1.4.3, - betaling for garanti- og værnetingsaftale ved køb af maskinanlæg, jf.  

 Mn.241.
Omkostninger der ikke skal medregnes Opkrævningsporto, der udelukkende vedrører opkrævning af pengebeløb (den  

 porto, som betales til postvæsenet for ekspedition af postopkrævninger) kan  

 holdes uden for momsberegningen forudsat beløbet faktureres særskilt som  

 opkrævningsporto eller under en lignende betegnelse, og at der ikke er  

 beregnet avance af portoen.
 F.1.2.3 Tilslutnings- og oprettelsesafgifter mv.
§ 7, stk. 2, litra c I den momspligtige værdi skal medregnes tilslutnings- og  

 oprettelsesafgifter og andre beløb, som leverandøren afkræver modtageren som  

 betingelse for levering af varer og momspligtige ydelser.
 Bestemmelsen har til formål at sikre en momsmæssig ligestilling mellem  

 virksomheder, der opkræver engangsbeløb ved påbegyndelsen af løbende  

 leverancer, og virksomheder, der ikke opkræver sådanne engangsbeløb, men som  

 til gengæld må opkræve en tilsvarende højere betaling for de løbende  

 leverancer.
 Bestemmelsen har endvidere til formål at sikre, at virksomhedens  

 etableringsomkostninger mv. eller dele heraf ikke holdes uden for den  

 momspligtige værdi ved opkrævning af engangsbeløb hos aftagerne til dækning  

 af disse omkostninger, hvorved virksomheden i realiteten ville kunne undgå  

 momsbelastning.
Engangsbeløb Opkrævning af engangsbeløb som betingelse for leverancer af varer og  

 momspligtige ydelser foretages især af virksomheder inden for el-, gas-,  

 vand- og varmeforsyning og af telefonselskaber.
 Endvidere opkræves ofte engangsbeløb ved udlejning af bådeplads og ved  

 udlejning eller leasing af driftsmidler.
Engangsbeløb, der skal medregnes til den momspligtige værdi, omfatter fx  

 tilslutnings- og oprettelsesafgifter, indskudsbeløb og depositum.
Beløbene  

 medregnes, selv om disse alene er indbetalt (midlertidigt) som sikkerhed for  

 købers forpligtelser.
I det omfang, sådanne momsberigtigede beløb senere  

 tilbagebetales, fx ved ophør af lejemål, kan der dog foretages regulering af  

 virksomhedens momspligtige omsætning.
Se også F.1.1.1.
Ved gennemførelse af afdragsordninger for tilslutnings- og  

 oprettelsesafgifter mv. medregnes såvel afdrag som renter i den momspligtige  

 værdi, jf.
Mn.440.
 Se også Mn.266, hvor en sparekasse for et vandværksinteressentskab  

 opkræver hver enkelt interessents andel af det samlede afdrags- og rentebeløb  

 på et lån, som vandværket har optaget til dækning af visse anlægsudgifter.
Deposita Deposita, der indbetales af en virksomheds kunder som sikkerhed for  

 betaling for fremtidige leverancer, skal ikke medregnes til den momspligtige  

 værdi, såfremt beløbet indsættes i et pengeinstitut på en spærret konto i  

 kundens navn, og virksomheden ikke derved opnår indtægter.
Se også F.1.1.4.
Indskud i andelsselskaber Forbrugernes indskud af kapital i andelsselskaber som erstatning for  

 tilslutningsafgifter, deposita mv., skal ikke medregnes i den momspligtige  

 værdi for leverancer til forbrugerne, når der udstedes andelsbreve, der  

 forrentes og/eller tilbagebetales ved forbrugerens udtrædelse af selskabet,  

 evt. efter udløbet af en vis uopsigelighedsperiode.
Dette gælder, selv om  

 leverancer fra selskabet er betinget af indskydelse af sådanne kapitalbeløb.  

 Såfremt den indskudte kapital derimod ikke tilbagebetales, skal beløbet  

 medregnes i den momspligtige værdi.
Se også Højesterets dom af 13. december  

 1976.
 I tilfælde, hvor egentlig indskudskapital, som selskabet betinger sig for  

 at levere varer og momspligtige ydelser, herefter ikke kan kræves medregnet i  

 den momspligtige værdi, må der foretages en vurdering af, om dette påvirker  

 værdien for de løbende leverancer i en sådan grad, at værdien med hjemmel i §  

 9 om interessefællesskab bør forhøjes.
Se også Mn.1016, hvor en campingplads organiseret som andelsselskab, ikke  

 skulle betale moms af indskud i form af andelskapital, der indbetales til  

 selskabet af andelshaverne, selv om indskuddet er en betingelse for at opnå  

 løbende brugsret til en campingplads.
I stedet skal § 9, stk. 1, bringes i  

 anvendelse ved fastsættelse af den momspligtige årlige lejeværdi for  

 campingpladserne som følge af det økonomiske interessefællesskab mellem  

 leverandøren (selskabet) og modtageren (andelshaveren) af de momspligtige  

 ydelser.
 Der henvises i øvrigt til F.5.
 F.1.2.4 Provision mv.
§ 7, stk. 2, litra d I den momspligtige værdi skal medregnes agentprovision o.l. samt  

 auktionssalær.
Herefter skal virksomhedens omkostninger vedrørende salget medregnes i den  

 momspligtige værdi.
Det gælder bl.a.
- provision til agenter mv., som har medvirket ved salget, - auktionssalær, såvel køber- som sælgersalær, - reklameomkostninger, - betaling for udnyttelse af patentrettigheder og opfindelser, jf.
Mn.473, - anvisningsprovision, som hoteller mfl. yder til udlejningsbureauer,  

 turistbureauer, rejsebureauer mfl., og som anvendes i tilfælde, hvor gæsten  

 betaler opholdet direkte til hotellet, og hvor hotellet efterfølgende sender  

 provisionen til bureauet, jf.
Mn.848 og Mn.1056, samt - kommission, som hoteller yder til rejsebureauer m. fl., og som anvendes  

 i tilfælde, hvor gæsten køber sit hotelophold gennem rejsebureauet, og  

 bureauet selv tilbageholder provision, jf.
Mn.848.
 Se tillige Mn.595 og Mn.598 vedrørende formidling af feriehusudlejning.
Momsfri provision Provision skal dog ikke medregnes i den momspligtige værdi, hvis der er  

 tale om mellemhandlerprovision, som hoteller yder til rejsebureauer mfl., og  

 som anvendes i tilfælde, hvor bureauet aftager et bestemt antal værelser til  

 faste (netto)priser, dvs. hvor bureauet køber dispositionsretten til  

 værelserne, jf.
Mn.848.
Provision, der i visse tilfælde betegnes som rabatter o.l., skal også  

 medregnes i den momspligtige værdi.
Det gælder bl.a.
- rabat til varelotterier, jf.
Mn.28, - rabat til kontoringe og rabatforeninger, jf.
Mn.396 og Østre Landsrets  

 dom af 8. december 1976, samt - rabat ("værtinderabat"), som en virksomhed, der sælger varer  

 ved sammenkomster i private hjem, yder værtinden af det samlede salgsbeløb  

 til gæsterne, og som fradrages i prisen for de varer, som værtinden køber til  

 eget brug, jf.
Mn.359.
F.1.2.5 Rabatter § 7, stk. 2, litra e Betingede rabatter I den momspligtige værdi skal medregnes kasserabatter og andre rabatter,  

 der er betinget af vilkår, som ikke er opfyldt ved leveringen  

 (faktureringen).
 Der skal således beregnes moms af den fulde salgspris uden fradrag af  

 betingede rabatter, bonus- og dividendebeløb o.l.
Selv om en betinget rabat senere bliver effektiv, kan der ikke ske  

 tilsvarende reduktion i den momspligtige værdi.
Såfremt rabatten vedrører  

 leverancer til registrerede virksomheder, kan der dog på visse betingelser  

 foretages regulering af den momspligtige omsætning, jf.
 § 13, stk. 7. Se tillige E.1.4.5.
Ubetingede rabatter Modsat skal rabatter, der ubetinget er ydet ved leveringen  

 (faktureringen), ikke medregnes i den momspligtige værdi.
Udstedes faktura,  

 kan rabatter kun holdes uden for den momspligtige værdi, hvis de uden  

 betingelser er fradraget i fakturabeløbet inden momsberegningen.
 Der henvises i øvrigt til følgende retningsgivende eksempler vedrørende  

 den momsmæssige behandling af rabatter mv.:
Momspligtige rabatter I følgende tilfælde skal pågældende rabat mv. medregnes i den momspligtige  

 værdi:
- værdien af rabatmærker, der i forbindelse med varesalg udleveres  

 køberen, og som indklæbes i rabathæfter med senere indløsning for øje, - rabatkuponer, der af virksomheder (fx sæbefabrikker) udsendes som led i  

 reklamekampagner til anvendelse for modtageren som delvis betaling ved indkøb  

 i detailhandelen af nogle på kuponerne nærmere angivne produkter, vil ikke  

 kunne holdes uden for detailhandlernes momspligtige værdi for de pågældende  

 produkter, jf.
Mn.162. Det samme gælder bonuschecks, der udleveres i  

 forbindelse med salg af varer på kredit på postordrebasis, og som kan  

 benyttes ved betaling af andre varer eller indløses kontant, jf.
Mn.475.
 - ifølge Sundhedsstyrelsens medicintakst ydes der kommuner, sygehuse og  

 andre en rabat på 10% af regningsbeløbet på betingelse af, at det årlige  

 medicinkøb i det pågældende apotek andrager mindst 10.000 kr., og at  

 betalingen finder sted månedsvis og senest 1 måned efter regningens  

 modtagelse.
Rabatten fratrækkes straks ved levering til kunder, der sædvanligvis køber  

 for mindst 10.000 kr. årligt, men kræves tilbagebetalt, hvis indkøbet ikke  

 når op på dette beløb.
Betales regningen ikke senest 1 måned efter  

 modtagelsen, bliver et til rabatten svarende beløb efterdebiteret.
Ved  

 leverancer til nye aftagere ydes rabatten først, når vedkommende har købt for  

 10.000 kr., og rabatten ydes i så fald med tilbagevirkende kraft.
Se Mn.213.
Momsfri rabatter I følgende tilfælde kan den pågældende rabat holdes uden for den  

 momspligtige værdi:
- ubetinget demonstrationsrabat, som ydes ved salg af køkkenmaskiner til  

 private forbrugere, jf.
Mn.800, - prisreduktion for el-leverancer, som et elværk yder over for brugere,  

 der er aktionærer i elværket (aktierne, der skal være noteret på navn i  

 elværkets bogholderi, for at aktieejeren kan opnå prisreduktion, er udbudt  

 til salg med oplysning om, at de giver ret til den omhandlede reduktion i  

 elprisen), jf.
Mn.474, - rabatter, der er ydet som følge af kunders forudbetaling gennem  

 forskellige former for opsparingsordninger.
Der er tale om rabatter, hvis  

 vilkår er opfyldt ved leveringen af varerne, og den momspligtige værdi vil  

 således kunne fastsættes til den pris, som kunden rent faktisk betaler for  

 varerne (vederlaget), jf.
Mn.858, - nogle naturgasselskaber har for at fremme tilslutningstakten til  

 naturgasnettet givet en introduktionsrabat til forbrugerne og dermed ydet hel  

 eller delvis dækning for forbrugernes omstillingsomkostninger.
Rabatten  

 udbetales enten løbende som rabat pr. kubikmeter leveret naturgas eller som  

 en kontant betaling.
Rabatformen aftales i forbindelse med, at der indgås  

 kontrakt om, at en ejendom skal tilsluttes naturgasnettet.
Kontantbeløbet  

 udbetales snarest muligt efter første gasleverance.
Introduktionsrabatten kan holdes uden for den momspligtige værdi, da  

 betingelserne for at opnå rabatten - at der er indgået en bindende aftale om  

 levering af naturgas, og at leveringen er påbegyndt - er opfyldt ved  

 leveringen.
Der er herved lagt vægt på, at betingelserne er opfyldt, når  

 rabatten ydes, og at rabatten ikke reguleres efter faktureringstidspunktet.  

 Se også DfT.1133.
- værdien af rabatmærker, der i forbindelse med varesalg skulle udleveres  

 til køberen, men som straks ved salget konverteres til kontant indløsning vil  

 kunne holdes uden for den momspligtige værdi.
Det er dog en forudsætning, at  

 virksomheden etablerer en ordning, der muliggør en effektiv kontrol med  

 størrelsen af de rabatter, der er ydet på denne måde.
En sådan ordning skal  

 på forhånd godkendes af Told*Skat, jf.
Mn.103.
- en rabatordning er baseret på en klub for private kunder i et selskab,  

 hvor der gives medlemmerne rabat på en lang række af selskabets produkter.  

 For hver enkelt indkøb tildeles kunden et antal point.
Rabatten er  

 progressiv, således at hvert point tillægges en større værdi, når en nærmere  

 fastsat pointsum er nået.
Rabatten udbetales ikke til kunden ved det enkelt køb.
Kunden får efter en  

 nærmere fastsat periode tilsendt en check på rabatbeløbet.
Kunden kan så selv  

 vælge, om han vil bevare sin kreditsaldo og samle flere point og dermed opnå  

 en større rabat.
 Rabatterne er ikke betingede og skal derfor ikke medregnes i den  

 momspligtige værdi.
Der er lagt vægt på, at kunden krediteres for rabatten i samme øjeblik,  

 købet registreres på kasseapparatet, og at rabatten dermed er endelig  

 erhvervet i forbindelse med leverancen.
At udbetalingen af den tilskrevne  

 rabat først sker på et senere tidspunkt, eller at den eventuelt lægges sammen  

 med andre opnåede rabatter til et større beløb, medfører ikke, at rabatten  

 dermed skifter karakter fra at være ubetinget til at være betinget.
Se også  

 Mn.1305.
- en benzinforhandler giver kunderne en gratis bilvask, når de et antal  

 gange har købt og betalt for en tilsvarende bilvask.
Kunderne kan vælge i  

 stedet at få udbetalt et kontant beløb, som er mindre end værdien af en  

 bilvask.
 Den gratis bilvask kan leveres uden momsberegning, idet der lægges vægt  

 på, at den gratis leverede ydelse er af nøjagtig samme art som de ydelser,  

 kunden har betalt for.
Ved kontant udbetaling af "rabatten" kan der ikke ske regulering  

 af den momspligtige omsætning, jf.
Mn.103.
- personalerabatter, der ikke fratrækkes på salgstidspunktet, men  

 opsummeres for ca. en måned ad gangen, hvorefter de udbetales til den  

 ansatte.
Rabatten ydes reelt på salgstidspunktet, og opsummeringen sker kun  

 af praktiske grunde.
Rabatterne er derfor ikke betingede og kan ved  

 udbetalingen fradrages i den momspligtige omsætning, jf.
Mn.1038.
 F.1.2.6 Afbetalingstillæg mv.
§ 7, stk. 2, litra f I den momspligtige værdi skal medregnes afbetalingstillæg,  

 finansieringstillæg o.l.
 Der skal således beregnes moms af de forskellige tillæg i forbindelse med  

 finansiering, som en leverandør afkræver kunden ved salg af varer og  

 momspligtige ydelser på afbetaling eller ved kreditgivning.
 Bestemmelsen skal ses i sammenhæng med § 7, stk. 3, hvorefter almindelige  

 kreditrenter på visse betingelser kan holdes uden for den momspligtige værdi.  

 Se derfor også F.1.3.
Momspligtige tillæg Som eksempler på tillæg, der skal medregnes i værdien, kan nævnes:
- gebyr for notering af panthaverdeklarationer på  

 motorkøretøjsforsikringer, der opkræves ved afbetalingshandel med  

 motorkøretøjer, jf.
Mn.74, - kautionsforsikringspræmie, som en autoforhandler beregner sig over for  

 køberen af et motorkøretøj for at kautionere for dennes lån til finansiering  

 af købet, jf.
Mn.344, - kontogebyrer, som fx stormagasiner afkræver kunder med løbende konto,  

 jf.
Mn.148, - ratetillæg, som opføres på en købekontrakt som en fast procent af  

 restkøbesummen, og som kun skal betales i det omfang, køberen ikke overholder  

 kontraktens betalingsbetingelser. (Der vil kunne ske momsmæssig regulering i  

 det omfang, beløbet godskrives kunden). Se også Mn.361.
- tillægsafgifter mv., som fx forsyningsvirksomheder afkræver forbrugerne  

 ved for sen betaling, jf.
Mn.209.
F.1.2.7 Serveringsafgift § 7, stk. 2, litra g I den momspligtige værdi skal medregnes serveringsafgift, der ikke er  

 indbefattet i prisen, med et beløb, der svarer til sædvanlig  

 serveringsafgift.
 Drikkepenge, der ydes til serveringspersonale udover den serveringsafgift,  

 der er indkalkuleret i den almindelige salgspris (det samlede regningsbeløb),  

 skal ikke medregnes i den momspligtige værdi.
Serveringsafgift vedrørende salg af tobaksvarer i restaurationer mv. skal  

 medregnes i den momspligtige værdi, jf.
Dep.270.
F.1.3 Renter § 7, stk. 3 Renter, der beregnes af den til enhver tid skyldige del af købesummen, kan  

 holdes uden for den momspligtige værdi på betingelse af, at det af  

 købekontrakten eller bilag vedrørende betalingerne fremgår, hvor meget renten  

 udgør af de enkelte betalinger.
Det er ikke tilstrækkeligt, at det ved hjælp  

 af oplysninger fra fx købekontrakten er muligt at beregne, hvor meget renten  

 udgør af de enkelte betalinger.
Oplysning om rentebeløbets størrelse kan dog undlades, hvis det af en  

 rentetabel, som udleveres til køberen, fremgår, hvor meget renten udgør af de  

 enkelte betalinger, jf.
Mn.399. Ved rentetabeller forstås i denne forbindelse  

 tabeller, hvor renteydelsen er angivet periode for periode, fx i procent af  

 det samlede rentebeløb.
Finansieringstabeller eller "generelle  

 rentetabeller" over forskellige afviklingsformer, som er udarbejdet af  

 visse foreninger, opfylder derimod ikke betingelsen for, at renterne kan  

 holdes uden for den momspligtige værdi.
Momsfri renter Som eksempler på renteberegningsmetoder, der opfylder betingelserne for at  

 holde rentebeløbet uden for den momspligtige værdi, kan nævnes:
- afbetalingshandel, hvor den solgte genstand forbliver sælgerens ejendom,  

 indtil den fulde købspris inkl. rentetillæg er betalt.
Rentetillægget opgøres  

 månedligt (og størrelsen kendes således ikke ved handelens indgåelse) og  

 beregnes som en procentandel af den pågældende måneds ultimosaldo.
Af bilagene vedrørende de enkelte indbetalinger fremgår det ikke, hvor  

 stor en del af det indbetalte beløb, der er renter, men virksomheden  

 fremsender hvert kvartal kontoudtog, hvori bl.a. indbetalinger, renter og  

 afdrag er specificeret.
Se også Mn.400.
 - tillæg, som fx fjernvarmeselskaber beregner sig i form af renter og  

 gebyrer ved for sen indbetaling, og som beregnes efter antal dage fra sidste  

 rettidige indbetalingsdag og indtil betalingsdagen på grundlag af en årlig  

 rentesats, eller som en bestemt procent pr. påbegyndt måned efter sidste  

 rettidige indbetalingsdag.
Hvis tillægget beregnes med en vis procent pr. påbegyndt måned, men  

 således at der opkræves et minimumsgebyr, skal dette minimumsgebyr medregnes  

 i det beløb, hvoraf momsen beregnes, mens den eventuelt overskydende del af  

 tillægget kan holdes uden for momsberegningen.
Størrelsen af det tillæg,  

 hvoraf der ikke beregnes moms, skal anføres særskilt på de pågældende  

 regninger mv.
Se også Mn.315.
- ved salg af varer på afbetaling tillægger en virksomhed restkøbesummen  

 et rentebeløb, der er beregnet som 1,3% pr. måned af den til enhver tid  

 skyldige restgæld.
Restkøbesummen og rentetillægget afdrages herefter med  

 lige store månedlige rater.
I virksomhedens ordrebekræftelse er rentebeløbet  

 anført med et samlet beløb, men det er tillige angivet, hvor meget  

 rentetillægget afdrages med pr. måned.
Se også Mn.382.
Momspligtige renter Som eksempel på rentetillæg og renteberegningsmetoder, der ikke opfylder  

 betingelserne for, at rentebeløbet kan holdes uden for den momspligtige  

 værdi, kan nævnes:
- Mn.226, hvor en virksomhed ved salg på afbetaling opkræver et  

 rentetillæg, der opføres særskilt i købekontrakterne og udgør en vis procent  

 af det skyldige beløb efter fradrag af udbetalingen.
Dette restbeløb tillagt  

 rentebeløbet afdrages i et antal lige store månedlige rater, - Mn.1037, hvor en entreprenørvirksomhed ifølge kontrakt udfører en samlet  

 entreprise (inkl. finansieringsomkostninger og tilslutningsafgifter) for et  

 fast beløb inkl. moms, - "rentetillæg" vedrørende varer, der har været udlejet, og som  

 senere sælges til lejeren på vilkår, hvorefter salgsprisen fastsættes til den  

 almindelige salgspris for den pågældende vare med fradrag af den betalte  

 leje, dog således at der i den betalte leje fradrages "rentetillæg"  

 vedrørende lejeperioden. (tillægget kan ikke momsmæssigt anses for  

 almindelige kreditrenter), - afbetalingshandel, hvor en virksomhed tillægger restkøbesummen et  

 rentebeløb.
Det omhandlede rentebeløb - der beregnes af den til enhver tid  

 skyldige restgæld - opføres i købekontrakten med et samlet beløb, som  

 tillægges restkøbesummen, der herefter sammen med oprettelsesgebyret afvikles  

 med lige store månedlige rater.
Rentebeløbet og den månedlige ydelse beregnes  

 ved opslag i en finansieringstabel.
Rentesatsen og størrelsen af de enkelte rater er anført i købekontrakten,  

 men det fremgår hverken af købekontrakten eller af bilag vedrørende  

 betalingerne, hvor meget renten udgør af de enkelte betalinger, jf.
Mn.343.  

 Se også Mn.71.
F.1.4 Udlæg Beløb som en virksomhed modtager fra kunder som tilbagebetaling af  

 omkostninger (udlæg), der er afholdt i kundens navn og for kundens regning,  

 kan i visse tilfælde holdes uden for den momspligtige værdi for de af  

 virksomheden præsterede ydelser for kunden.
Betingelser Det er dog en forudsætning, at det ikke drejer sig om udlæg, der efter de  

 almindelige regler skal medregnes til den momspligtige værdi som en normal  

 omkostning for virksomheden ved udførelse af momspligtige ydelser for kunden.
Det er endvidere en betingelse for at holde udlæg uden for den  

 momspligtige værdi, at - der ikke beregnes avance af udlæggene, - der udstedes en særlig udlægsopgørelse til kunden vedrørende udlæggene  

 (kan specificeres særskilt som udlæg i fakturaen vedrørende de momspligtige  

 leverancer), og - de originale udgiftsbilag videresendes til kunden.
 Der skal i øvrigt kunne redegøres for udgifter og indtægter vedrørende de  

 omhandlede udlæg.
 Virksomheden har ikke fradragsret vedrørende udgifter til indkøb, der  

 behandles som udlæg for kunden.
Eventuel anvendelse af udlægsreglerne i overensstemmelse med de fastsatte  

 betingelser har således kun reel momsmæssig betydning i de tilfælde, - hvor kunden ikke har fuld fradragsret, og - hvor det samtidig drejer sig om udlæg for indkøbte ydelser, hvoraf der  

 ikke er beregnet moms (fx persontransport), eller for hvilke virksomheden  

 efter § 16, stk. 3, ikke har fradragsret (fx hotelophold).
Momsfri udlæg Som eksempler på udlæg, der på de nævnte betingelser kan holdes uden for  

 den momspligtige værdi, kan nævnes:
- udlæg til syns- og skønsmænd samt honorering af sagkyndige vidner, jf.  

 Mn.520, - udlæg til reproduktioner, modeller, fotografier mv., jf.
Mn.678 og  

 Mn.1014, - udlæg for kautionsforsikringspræmie i forbindelse med bobehandling, når  

 præmieudgiften debiteres boets konto og ikke indgår i advokatens salær, jf.  

 Mn.1123, - udlæg for offentlige attester og stempelafgift, jf.
Mn.183 og Mn.637, - udlæg for nummerplader i forbindelse med reparation af motorkøretøjer.  

 (Kundens navn kan på originalbilaget eventuelt erstattes med motorkøretøjets  

 registreringsnummer). Betaling for nummerplader ved salg af motorkøretøjer  

 kan derimod ikke holdes uden for den momspligtige værdi, jf.
Mn.342 og  

 Mn.1017.
 - udlæg for stempelafgift for stempling af slutsedler og købekontrakter  

 ved salg af motorkøretøjer. (Der kan ses bort fra det generelle krav om, at  

 der skal foreligge originale udgiftsbilag).
 - udlæg til synsgebyr i forbindelse med reparation af motorkøretøjer, når  

 udgiften principielt afholdes i kundens navn. (Der kan ses bort fra den  

 almindeligt gældende regel om, at det originale udgiftsbilag skal vedlægges  

 udlægsopgørelsen). En forhandlers opkrævning af synsgebyr ved salg af  

 motorkøretøjer i indregistreret stand kan derimod ikke holdes uden for den  

 momspligtige værdi.
- udlæg til musik, som hoteller, restaurationer, forsamlingshuse eller  

 lignende skaffer efter anmodning fra en gæst, og som refunderes af gæsten.  

 Vederlag for musik, som hoteller leverer ved ansat persoale eller ved  

 personer, der er engageret af hotellerne mfl., kan derimod ikke holdes uden  

 for den momspligtige værdi, jf.
Mn.856 og Mn.1014.
 F.1.4.1 Portoudlæg i edb-bureauer mfl.
Edb-bureauer, der i tilslutning til udførelse af forskellige edb-opgaver  

 for kunder også sørger for aflevering af edb-udskrevet materiale  

 (meddelelser, girokort, rykkere o.l.) til postbesørgelse på kundernes vegne,  

 kan holde sådanne portoudgifter, der typisk udgør en væsentlig del af de  

 samlede omkostninger, uden for den momspligtige værdi på betingelse af, at Betingelser - portobeløbene viderefaktureres uden avance, - evt. rabat fra postvæsenet, fx i forbindelse med anvendelse af PP-mærke,  

 direkte godskrives kunderne, samt - der sker særskilt sammentælling af portobeløb ved fakturering af de  

 samlede ydelser.
Øvrige brancher Duplikerings-, adresserings- og kuverteringsbureauer, hvor tilsvarende  

 forhold gør sig gældende, kan på de samme betingelser som edb-bureauer holde  

 de pågældende portoudgifter uden for den momspligtige værdi, jf.
Mn.761.
Pengeinstitutsektoren kan - på nærmere fastsatte betingelser - også  

 anvende udlægsreglerne samt en rabatsats på 5% af portoen ved udlæg for porto  

 ved udsendelse af kundemeddelelser, jf.
TSS.1322.
 I andre tilfælde skal portoudgifter medregnes i den momspligtige værdi.
F.1.4.2 Portoudlæg i postordrevirksomheder Postordrevirksomheder kan anvende udlægsreglerne for postvæsenets pakke-  

 og brevporto, såfremt opnåede rabatter fuldt ud godskrives kunden, jf.  

 Mn.1306.
Der er i den forbindelse fastsat følgende betingelser for at anvende  

 udlægsreglerne:Betingelser - virksomheden skal i reklamer og i fakturaer, følgesedler mv. til private  

 forbrugere tydeligt tilkendegive, at der udover selve varens pris opkræves et  

 beløb til dækning af ekspeditionsomkostninger, forsendelsesporto mv.  

 Angivelsen af disse tillæg til vareprisen skal ske uden angivelse af, at  

 beløbet indeholder moms.
 Hvis forsendelsesporto angives særskilt, skal det angivne beløb være lig  

 med virksomhedens faktiske portoudgift, dvs. efter fradrag af eventuelle  

 rabatter og årsbonus.
- virksomheden skal tilrettelægge sit regnskab således, at der kan gøres  

 rede for de udgifter til pakke- og brevporto, der vedrører postordresalget,  

 og som ønskes behandlet efter udlægsreglerne samt for eventuelle rabatter og  

 årsbonus fra postvæsenet.
Det skal fremgå, at eventuelle rabatter og årsbonus  

 fra postvæsenet gives videre til kunderne.
Hvis virksomheden har udlæg for  

 opkrævningsporto, skal der også gøres rede herfor.
 - opgørelsen af den momspligtige værdi for postordresalget kan herefter  

 ske på grundlag af den samlede betaling fra kunden (indbefattet tillæg for  

 forsendelsesomkostninger mv.) med fradrag af nettoportoudgiften til  

 postvæsenet, dvs. efter fradrag af eventuelle rabatter og årsbonus.
 F.1.4.3 Rejseudlæg mv.
Rådgivningsvirksomheder mfl., fx advokater, arkitekter, ingeniører,  

 revisorer og konsulenter, kan holde rejseudlæg, dvs. udgifter til rejse,  

 ophold og fortæring mv. uden for den momspligtige værdi på betingelse af, at Betingelser - der ikke beregnes avance af disse udlæg, - der udstedes en særlig udlægsopgørelse til kunden vedrørende udlæggene,  

 og - de originale bilag videresendes til kunden, jf.
Mn.605 og Mn.1014.
Der er således ikke muligt at holde godtgørelse for benyttelse af eget  

 transportmiddel i klientens tjeneste uden for den momspligtige værdi, selv om  

 godtgørelsen faktureres særskilt, og selv om den af staten anvendte takst for  

 befordringsgodtgørelse anvendes, jf.
Mn.677.
De fastsatte regler omfatter ikke sådanne udgifter, som en virksomhed  

 efter kollektive overenskomster skal godtgøre sine medarbejdere i anledning  

 af disses rejser i virksomhedens tjeneste.
Sådanne udgifter (time- og  

 dagpenge, udstationeringsgodtgørelse, udepenge, godtgørelse til medarbejderen  

 for benyttelse af eget befordringsmiddel i arbejdsgiverens tjeneste mv.) skal  

 medregnes i den momspligtige værdi, selv om virksomheden debiterer klienten  

 særskilt herfor, jf.
Mn.678. og Mn.1014 F.1.4.4 Transportvirksomheders udlæg Transportvirksomheders betaling for den af andre virksomheder, fx DSB,  

 udførte transport og af- og pålæsning i forbindelse med transporten, kan på  

 de sædvanlige betingelser holdes uden for den momspligtige værdi som et udlæg  

 for kunden.
Lossepladsafgift kan ligeledes betragtes som udlæg for kunden, såfremt  

 aftalen med kunden kun omfatter selve kørslen til lossepladsen.
Hvis aftalen  

 med kunden derimod er en aftale om bortskaffelse af affald, fx fjernelse af  

 dagrenovation, er lossepladsafgiften en omkostning for transportvirksomheden,  

 der skal medregnes i den momspligtige værdi.
Udgifter i forbindelse med færgeoverfarter kan ikke betragtes som udlæg  

 for kunden, men skal indgå i den momspligtige værdi for transporten.
Se også  

 Mn.357.
F.1.5 Tilskud Generelt Tilskud, der kan anses for vederlag eller en del af vederlaget for varer  

 og momspligtige ydelser, skal medregnes i den momspligtige værdi.
Se Mn.107,  

 som omhandler tilskud fra sygekasser mv. ved salg af bandager, briller,  

 kontaktlinser mv.
 Registrerede virksomheder skal således betale moms af tilskud, som kan  

 anses for direkte eller indirekte betaling for varer og momspligtige ydelser,  

 som virksomheden leverer.
Det vil bl.a. sige, at der normalt skal betales moms af tilskud, som en  

 virksomhed modtager fra den samme kreds af personer, som får leveret varer og  

 momspligtige ydelser af virksomheden.
Se Mn.551, hvor et bogtrykkeri modtager  

 tilskud fra en kommune i forbindelse med fremstilling af en lokal vejviser.  

 Kommunen får bl.a. stillet plads i vejviseren til rådighed og får leveret et  

 antal eksemplarer.
På samme måde skal der betales moms af tilskud, som en kommune yder til  

 dækning af underskud i kommunale forsyningsvirksomheder, såsom  

 fjernvarmeværker, vandværker og renovationsvæsen, der betjener kommunens  

 indbyggere, samt af tilsvarende kommunale tilskud til private  

 forsyningsvirksomheder, herunder tilskud til dækning af forskellige  

 anlægsomkostninger, idet sådanne tilskud indirekte via skatterne betales af  

 den samme kreds af personer, der nyder godt af leverancerne.
Se herom i  

 Mn.976, Mn.980 og Mn.983.
 Der skal ligeledes normalt betales moms af tilskud til nedbringelse af  

 priserne for varer og momspligtige ydelser, når dette direkte eller indirekte  

 kommer tilskudsyderne til gode.
Gave/modydelse Tilskud, der har karakter af gaver, skal ikke medregnes i den momspligtige  

 værdi, selv om sådanne tilskud kan påvirke prisen for varer og momspligtige  

 ydelser, der afsættes af registrerede virksomheder.
Det er dog en forudsætning, at virksomheden ikke præsterer modydelser af  

 nogen art til tilskudsgiveren, hverken direkte eller indirekte, jf.
Mn.961.
Som tilskud, der har karakter af gaver, anses bl.a. offentlige tilskud i  

 form af generelle støtteordninger til erhvervsvirksomheder og institutioner,  

 når der ikke herfor præsteres konkrete modydelser.
Se således Mn.900 om  

 tilskud til en kunstforening.
 Der kan normalt ikke foretages begrænsning af fradragsretten som følge af,  

 at virksomheder modtager "momsfri" tilskud.
 Det forhold, at registrerede virksomheder ikke skal beregne moms af  

 modtagne tilskud, medfører ikke, at virksomhederne hos underleverandører kan  

 indkøbe varer og momspligtige ydelser uden moms.
 Til nærmere belysning af, hvorledes de nævnte hovedretningslinier er  

 anvendt i konkrete tilfælde, henvises til eksemplerne i de følgende to  

 afsnit.
 F.1.5.1 Offentlige tilskud mv.
Smør til institutioner Følgende tilskud skal medregnes til den momspligtige værdi:
 EF yder tilskud til nedsættelse af prisen for smør, som købes af  

 institutioner eller samfund, der ikke arbejder med gevinst for øje, og for  

 mælk og visse mejeriprodukter, som leveres til elever i skoler og børnehaver  

 mv.
 Tilskuddene ydes efter landbrugsministeriets bekendtgørelse om støtte til  

 smør, der sælges til nedsat pris til institutioner mv., og  

 Landbrugsministeriets bekendtgørelse om ydelse af støtte til mælk og visse  

 mejeriprodukter til elever i skoler mv.
 Tilskuddene udbetales direkte til leverandøren, som skal levere  

 produkterne til en pris, der svarer til udsalgspris med fradrag af  

 EF-støttebeløbet.
 EF-tilskuddene skal medregnes til den momspligtige værdi, idet tilskuddene  

 må anses for en del af vederlaget for den pågældende mælkeleverance  

 (forbrugertilskud). Se Mn.908 og Dep.1075.
Egnsteater En teatergruppe (egnsteater), der modtager driftstilskud fra den kommune,  

 hvori teatergruppen er hjemmehørende, mod vederlagsfrit at opføre et (ikke  

 nødvendigvis nærmere bestemt) antal forestillinger for kommunale  

 institutioner og skoler mv., skal betale moms af den del af tilskuddet, der  

 vedrører forestillingerne for kommunen.
Principielt skal den momspligtige  

 værdi opgøres som fremstillingsprisen, men det vil af praktiske grunde kunne  

 tillades, at der ved forestillingerne betales moms af den almindelige  

 salgspris for den omhandlede forestilling - også selv om denne pris er lavere  

 end den faktiske fremstillingspris.
Vandværk Tilskud, som en kommune yder et vandværk til etablering af et  

 ringledningssystem for at sikre kommunens indbyggere en ligelig og stabil  

 vandforsyning fra de private vandværker, der ligger i kommunen, skal  

 medregnes i den momspligtige værdi, da tilskuddet må betragtes som en del af  

 betalingen for vandleverancen, og fordi tilskuddet indirekte via skatterne  

 betales af den samme kreds af personer, som nyder godt af leverancerne, jf.  

 Mn.681.
Olie- og kemikalieopsamlingsdepoter Tilskud til dækning af omkostningerne vedrørende drift af lokale olie- og  

 kemikalieopsamlingssteder (og lossepladser), idet disse omkostninger anses  

 for at indgå som en del af det kommunale renovationsvæsen.
Teknologiprojekter Teknologirådet yder i henhold til loven om teknologisk service forskellige  

 former for støtte til udførelse af projekter og arbejdsprogrammer samt til  

 udførelse af effektivitetsfremmende konsulentvirksomhed.
Der skal betales  

 moms af projekttilskud, der - evt. gennem en projektledelse - ydes til  

 registrerede virksomheder til udførelse af nærmere med rådet aftalte  

 projekter, idet disse tilskud anses for betaling for virksomhedernes levering  

 af konkrete projektydelser til staten, jf.
Mn.658.
Momsfri tilskud Følgende tilskud kan holdes uden for den momspligtige værdi:
Mælk til foderbrug EF yder tilskud til nedsættelse af prisen for skummetmælk og  

 skummetmælkspulver til foderbrug i henhold til en bekendtgørelse fra  

 Landbrugsministeriet.
De mejerivirksomheder, som ønsker at få støtte ved salg af skummetmælk,  

 skal registreres hos De Danske Mejeriers Fællesorganisation.
Støttebeløbet  

 skal anvendes til nedsættelse af den pris, som købere af støtteberettiget  

 skummetmælk til foderbrug betaler for mælken.
 De tilskud/støttebeløb, som mejerivirksomhederne modtager, skal ikke  

 medregnes til den momspligtige værdi, idet tilskuddet/støttebeløbet betragtes  

 som et producenttilskud, der gives til en registreret virksomhed til  

 nedsættelse af prisen.
Soldaterhjem Tilskud til dækning af driftsunderskud i soldaterhjem skal ikke medregnes  

 i den momspligtige værdi, så længe der ikke stilles konkrete krav om  

 modydelser.
Private færgeruter Offentlige driftstilskud til privatdrevne færgeruter skal ikke medregnes i  

 den momspligtige værdi, hvis tilskuddene anvendes til nedsættelse af  

 taksterne for gods, last- og personvogne.
Det gælder, uanset om tilskuddene  

 ydes som periodiske tilskud, hvis størrelse afhænger af driftsunderskuddet,  

 eller som tilskud pr. enhed, der udregnes på grundlag af antallet af  

 overførte enheder i en periode eller som faste tilskud, jf.
Mn.470.
Avl af rapsfrø Statstilskud til avl af rapsfrø og tilskud til nedsættelse af prisen på  

 kunstgødning skal ikke medregnes i den momspligtige værdi, jf.
Mn.177.
Småskovsforeninger Statstilskud til småskovsforeninger til delvis dækning af de ansatte  

 konsulenters løn mv. skal ikke medregnes i den momspligtige værdi for den  

 konsulentbistand, foreningerne yder til medlemmerne.
Teatre Tilskud, som teatre og publikumsorganisationer modtager til nedsættelse af  

 prisen på abonnementsordninger o.l. dels fra staten, dels fra den kommune,  

 hvori den pågældende abonnent bor, skal ikke medregnes i den momspligtige  

 værdi, jf.
Mn.278 og DfT.1132 Koncerter Tilskud, der ydes af en kommune i form af rabatkuponer til koncerter, skal  

 heller ikke medregnes til den momspligtige værdi hos musikarrangøren, jf.  

 Mn.1087.
Elselskab Et privat elselskab, der modtager et amtskommunalt tilskud til nedlæggelse  

 af et søkabel til elforsyningen af et øsamfund, skal ikke medregne dette  

 tilskud i den momspligtige værdi, idet tilskuddet ikke kan anses for direkte  

 eller indirekte at være betaling for en momspligtig ydelse, jf.
Mn.680.
Modtagestationer for olie- og kemikalieaffald Der skal indtil videre ikke betales moms af kommunale tilskud til dækning  

 af omkostningerne ved etablering og drift af fælleskommunale (centrale)  

 modtagestationer for olie- og kemikalieaffald.
Opgørelsen af de enkelte  

 kommuners bidrag (tilskud) til dækning af de nævnte omkostninger foretages  

 normalt i forhold til befolkningstallet i de deltagende kommuner.
Der er  

 herved lagt vægt på, at disse modtagestationer hovedsagelig betjener  

 registrerede virksomheder.
Erhvervsstøtte Danmarks Erhvervsfond er etableret i medfør af lov nr. 145 af 21. april  

 1965, og fondens midler skal efter regler anvendes til støtte for eksporten  

 og til fremme af erhvervenes effektivitet og konkurrenceevne.
Fonden yder således tilskud til bl.a. arbejdsmarkedets organisationer,  

 erhvervsorganisationer og virksomhedsgrupper til hel eller delvis dækning af  

 udgifter vedrørende - konsulentvirksomhed til fremme af effektiviteten i erhvervslivet og til  

 fremme af eksporten, - produktivitetsfremmende foranstaltninger, fx deltagelse i og afholdelse  

 af kurser og konferencer, og - eksportfremmende foranstaltninger, fx gennemførelse af  

 markedsundersøgelser, gennemførelse af udstillinger i udlandet, propaganda  

 mv.
 Der skal ikke betales moms af de omhandlede tilskud, idet de pågældende  

 erhvervsorganisationer mfl. ikke præsterer nogen konkret modydelse til fonden  

 (staten).
Produktudvikling Efter lov om statstilskud til produktudvikling kan der ydes tilskud til  

 produktudvikling i danske virksomheder.
Tilskud gives fortrinsvis til  

 videreudvikling og forbedring af eksisterende produkter, og der lægges vægt  

 på, at den produktion, som udviklingsarbejdet forventes at resultere i, vil  

 fremme beskæftigelse og eksport eller importkonkurrenceevne.
Tilskud gives til såvel enkeltvirksomheder som til grupper af  

 virksomheder.
Loven om statstilskud til produktudvikling administreres af  

 Teknologistyrelsen.
 Der skal ikke betales moms af de omhandlede tilskud, idet virksomhederne  

 ikke præsterer en konkret modydelse til staten.
Samfundsønskelige produkter Under en tilskudsordning kaldet "støtte til udvikling af  

 Samfundsønskelige Produkter" (SP-ordningen) yder Teknologistyrelsen  

 tilskud til erhvervsvirksomheder og godkendte teknologiske serviceinstitutter  

 mfl. til udvikling af produktideer.
Ordningen har til formål at støtte udviklingen af produkter, som det ud  

 fra en samfundsmæssig betragtning er ønskelig at få realiseret.
Tilskud ydes  

 kun til det punkt i udviklingsarbejdet, hvor den videre udvikling af det  

 endelige produkt kan ske enten ved hjælp af andre støtteordninger eller for  

 egne midler.
Der er ikke krav om offentliggørelse af projekternes resultater, men der  

 fastsættes en tidsfrist, inden for hvilken støttemodtageren har eneretten til  

 projektresultaterne og kan udnytte disse til at søge produktet færdigudviklet  

 og påbegynde en produktion.
Såfremt den fastsatte tidsfrist overskrides, uden  

 at der er kommet en produktion i gang, tilfalder resultaterne Teknologirådet,  

 som herefter har ret til at søge dem nyttiggjort hos andre.
 Der skal ikke betales moms af tilskud, som Teknologistyrelsen yder efter  

 SP-ordningen, idet der ikke leveres en konkret modydelse til staten for den  

 opnåede støtte.
Forskning Af andre afgørelser vedrørende tilskud til forskning kan nævnes Mn.401 og  

 Mn.962, der er af generel karakter, samt Mn.905 vedrørende energiforskning og  

 udviklingsarbejde til fremme af byggeeksporten.
Genanvendelse Miljøstyrelsen yder følgende former for tilskud i henhold til lov om  

 genanvendelse og begrænsning af affald og en til loven knyttet bekendtgørelse  

 om tilskud til genanvendelse og mindre forurenende teknologi:
a.
Tilskud til udrednings-, udviklings-, formidlings- og  

 informationsprojekter, der har til formål at fremme genanvendelse af  

 produkter, materialer eller spildprodukter eller at nedsætte  

 miljøbelastningen væsentligt ved omstilling til mindre forurenende teknologi.  

 Sådanne tilskud kan ydes til almennyttige og virksomhedsspecifikke projekter.
b.
Tilskud til anlægsinvesteringer til produktionsformål.
c.
Tilskud til anlægsinvesteringer til indsamlingsordninger for alle  

 affaldstyper.
 For tilskud i henhold til punkt b og c er det bl.a. en betingelse, at  

 ansøgeren kan sandsynliggøre, at en investering, når tilskuddet er ydet, vil  

 være rentabel eller hvile i sig selv på længere sigt.
Det fremgår af loven og bekendtgørelsen, at ordningen er trådt i kraft den  

 1. oktober 1984. Et råd nedsat af miljøministeren - Genanvendelsesrådet -  

 træffer afgørelse i sager om tilskud.
Rådet kan desuden på eget initiativ  

 iværksætte almennyttige udrednings, udviklings-, formidlings- og  

 informationsprojekter.
 Det fremgår videre, at tilskud ydes til private og offentlige virksomheder  

 samt til kommuner.
 Tilskudsbeløbene skal ikke medregnes i tilskudsmodtagerens momspligtige  

 omsætning, da Miljøstyrelsen ikke modtager en konkret modydelse for de ydede  

 tilskud.
 Der skal dog betales moms af tilskud til projekter og eventuelle  

 informationskampagner, iværksat af Miljøstyrelsen og Genanvendelsesrådet,  

 idet Miljøstyrelsen her må antages at modtage en konkret modydelse.
Indsamling af affald Omkostninger vedrørende anlægsinvesteringer til indsamlingsordninger (der  

 indgår som en integreret del af renovationsvæsenet i en kommune), hvortil der  

 er ydet tilskud, kan holdes uden for den værdi, der efter reglerne om  

 kommunalt renovationsvæsen, skal lægges til grund for beregning af  

 afskrivning og forrentning af større investeringer.
Arbejdsmarkedsordninger Der skal ikke betales moms af de støttebeløb, der udbetales til  

 registrerede virksomheder efter følgende love inden for  

 arbejdsmarkedslovgivningen:
- lov om jobskabelse, - lov om arbejdstilbud til ledige, - lov om beskæftigelsesmuligheder for unge mv., - lov om arbejdsformidling og arbejdsløshedsforsikring mv.
 Der har været behandlet en konkret sag om, hvorvidt den del af en  

 anlægsgartners lønudgift til en medarbejder, som dækkes ved statsstøtte efter  

 loven om jobskabelse, skal medregnes i den momspligtige omsætning ved  

 udførelse af arbejder for en kommune.
Der er truffet afgørelse om, at der ikke skal betales moms af den  

 udbetalte statsstøtte for det udførte jobskabelsesarbejde.
Der er lagt vægt  

 på, at der er tale om en generel støtteordning med det formål at fremme  

 beskæftigelsen ved iværksættelse af arbejder, der ellers ikke ville blive  

 udført, og at staten ikke modtager en konkret modydelse i forbindelse med  

 udbetalingen af støtten, jf.
Mn.977.
 Der skal heller ikke betales moms af den støtte, der efter lov om  

 arbejdstilbud til ledige udbetales til langtidsledige i amtskommunale  

 marketenderier.
Andre afgørelser Se tillige Mn.704 om tilskud til bedriftssundhedstjeneste, samt afgørelser  

 vedrørende kommunale tilskud såsom Mn.469 (vandrerhjem), Mn.621 (erhvervsråd)  

 samt Mn.624 og Mn.625 (rideundervisning) F.1.5.2 Andre tilskud Følgende tilskud skal medregnes til den momspligtige værdi:
Brancheforening En sammenslutning, som er dannet af forretninger fra samme eller fra  

 beslægtede brancher, har som formål at styrke medlemmernes konkurrenceevne  

 gennem rationalisering af salg, service, reklame og indkøb mv.  

 Sammenslutningen fungerer ikke som indkøbs- eller salgsforening, men afsætter  

 alene annonce- og reklameydelser samt reklamemateriale o.l. til medlemmerne.
 Betalingen for de omhandlede ydelser mv. modtages dels i form af tilskud  

 fra leverandører af de i annoncer og reklamer omhandlede varer, dels fra  

 sammenslutningens medlemmer, som yderligere betaler et medlemskontingent for  

 servicevirksomheden.
 Sammenslutningen skal betale moms af tilskud fra leverandører samt af hele  

 vederlaget fra medlemmerne.
Detailhandlere - annoncering Detailhandlere, der fra leverandørvirksomheder modtager tilskud til  

 annoncering i distriktsblade mv., udgivelse af annonceblade og for evt.  

 opstilling af lysreklameskilte vedrørende de af leverandørerne forhandlede  

 varer, skal betale moms af disse tilskud.
Centerforening En centerforening, der er registreret efter momsloven for at forestå de i  

 centret etablerede butikkers mfl. (lejernes) fælles annoncekampagner mv.,  

 skal betale moms af de tilskud til foreningens aktiviteter, der modtages fra  

 centrets ejer, selv om ejeren ikke er medlem af center-foreningen og i øvrigt  

 ikke etableret i centret. (Medlemsskab af foreningen er obligatorisk for  

 lejere i centret, og medlemmerne betaler et nærmere fastsat  

 medlemskontingent, som momsberigtiges).
 Der er herved lagt vægt på, at ejeren af centret havde en klar interesse  

 i, at der på forskellig måde blev reklameret for centret, bl.a. fordi en del  

 af centrets forretningslokaler ikke var udlejet.
Forlagsvirksomhed Et kirkesamfund ejer og driver en forlagsvirksomhed, der afsætter varer  

 til selve kirkesamfundet, til andre virksomheder under kirkesamfundet og til  

 andre, herunder lokale menigheder.
 Kirkesamfundet yder et driftstilskud til forlagsvirksomheden, hvis priser  

 ligger ca. 10% under de priser, der er godkendt af Konkurrencerådet.  

 Driftstilskuddene udgør ca. 4% af virksomhedens salgsomsætning.  

 Kirkesamfundet er hovedaftager af forlagsvirksomhedens varer.
Der skal beregnes moms af driftstilskuddene vedrørende  

 forlagsvirksomheden, idet kirkesamfundet opnår en modydelse i form af en  

 lavere pris for varerne, og idet forlagsvirksomheden drives i konkurrence med  

 andre trykkerivirksomheder, jf.
Mn.1015.
Marketenderier Tilskud til marketenderier til nedbringelse af prisen på varerne skal  

 medregnes i den momspligtige værdi, jf.
Mn.297, Mn.839 og Mn.846.
 De særlige regler for marketenderier og kantiner er nærmere beskrevet i  

 N.8.1.
Momsfri tilskud Følgende tilskud kan holdes uden for den momspligtige værdi:
Idrætshal En kreds af borgere i en by yder et rentefrit lån til en idrætshal, der er  

 frivillig registreret for udlejning af lokaler.
Lånet bindes i et pengeinstitut til 15% p.a.
Renteafkastet tilfalder  

 hallen og indgår i regnskabet, som en indtægt.
Lånet indfries ved  

 tilbagebetaling med 20% årligt.
Udlejningsprisen vil herefter blive forhøjet  

 i takt med lånets indfrielse.
 Renteafkastet anses ikke for at være et indirekte tilskud til hallen, og  

 der skal derfor ikke betales moms af renteafkastet.
Der er herved lagt vægt på, at der næppe er sammenfald mellem långiverne  

 og de, der lejer hallen, jf.
Mn.1062.
Vaskeri En blokejerforening (dvs. en forening af boligblokejere) er registreret  

 for drift af et vaskeri, som giver underskud.
Vaskeriet er primært etableret  

 som en service for lejerne i de pågældende boligblokke, men kan også benyttes  

 af andre.
 Der skal ikke betales moms af blokejerforeningens tilskud  

 (underskudsdækning) til vaskeridriften, fordi ejerforeningen ikke opnår nogen  

 momspligtig modydelse, ligesom tilskuddet ikke (via huslejen) kan anses for  

 at være afkrævet lejerne som betingelse for leverancer af varer eller  

 momspligtige ydelser.
Hvis denne afgørelse medfører, at vaskeriets momstilsvar (over en længere  

 periode) konstant bliver negativt, kan spørgsmålet om, hvorvidt den  

 omhandlede virksomhed kan anses for erhvervsmæssig, jf.
C.1.2, tages op til  

 overvejelse.
F.1.6 Varekøb i andre EF-lande Virksomheder, der skal betale moms af erhvervelse af varer fra andre  

 EF-lande, skal selv opgøre den momspligtige værdi af modtagne varer og  

 beregne momsbeløbet.
Reglerne i § 7 om opgørelse af den momspligtige værdi ved indenlandsk salg  

 skal tilsvarende anvendes ved køb af varer hos registrerede virksomheder i  

 andre EF-lande.
Grundlaget for beregningen af momsen ved EF-køb er således  

 varens samlede pris inklusive evt. leveringsomkostninger eller andre  

 omkostninger, som den udenlandske sælger afkræver virksomheden ved varens  

 levering.
Endvidere skal punktafgifter, som skal betales i forbindelse med  

 erhvervelse (modtagelse) af punktafgiftspligtige varer fra andre EF-lande,  

 indgå i momsberegningen.
Hvis punktafgifterne ikke skal betales ved  

 erhvervelsen (varemodtagelsen), men ved videresalg (udlevering) af varen,  

 skal punktafgiften også først indgå i momsberegningen ved videresalget.
Er fakturabeløbet angivet i fremmed valuta, skal beløbet omregnes til  

 danske kroner ved bogføringen.
Som omregningskurs anvendes valutakursen på  

 leveringstidspunktet.
I stedet for dagskursen kan anvendes en periodisk kurs,  

 der gælder for en periode på højst en måned.
Den periodiske kurs skal være  

 baseret på faktiske dagskurser, jf. bekendtgørelse nr. 1211 af 23. december  

 1992.
F.2 Udtagelse af varer og momspligtige ydelser § 8, stk. 1, 2 og 3 Der er særlige regler om opgørelse af den momspligtige værdi i tilfælde,  

 hvor der skal betales moms ved udtagelse af varer og momspligtige ydelser fra  

 virksomheden - til brug for indehaveren, - til formål, der ikke vedrører virksomhedens omsætning af varer og  

 momspligtige ydelser, eller - til de i § 16, stk. 3, omhandlede formål, Standardværdier § 9, stk. 2 Endvidere er der mulighed for at foretage momsberigtigelse ved udtagelse  

 af varer og momspligtige ydelser på grundlag af standardværdier.
De nærmere  

 regler herom er tillige med visse generelle regler optaget i bekendtgørelse  

 nr. 90 af 18. februar 1988 om beregning af merværdiafgift af eget forbrug.
Se  

 tillige F.2.1.2.
Reglerne er fastsat for at skabe en vis ligestilling mellem virksomheder,  

 der kan udtage varer og ydelser til de nævnte formål fra deres eget lager  

 eller produktion, og virksomheder og privatpersoner mfl., der er henvist til  

 at gøre tilsvarende indkøb andetsteds uden mulighed for at fradrage den  

 herved betalte moms.
Se også E.1.5.
F.2.1 Varer og momspligtige ydelser, der fremstilles eller forhandles af  

 virksomheden For de af virksomheden fremstillede eller forhandlede varer og  

 momspligtige ydelser, som udtages til formål, der ikke er fradragsret for, er  

 den momspligtige værdi - indkøbs- eller fremstillingsprisen (ekskl. moms) med tillæg af evt.  

 afgifter.
 Har virksomheden selv indført varerne fra steder uden for EF, anses den  

 momspligtige værdi ved indførslen for varernes indkøbspris.
 For varer, der erhverves fra andre EF-lande, er den momspligtige værdi  

 vederlaget for varerne, ekskl. moms, dvs. fakturaværdien.
 Den momspligtige værdi skal normalt opgøres og noteres ved udtagelsen.
Lystbådfabrikant Producenter, importører og forhandlere af lystbåde/kapsejladsbåde kan  

 udtage en båd til testning/kapsejlads i en periode på indtil 1 år, uden at  

 båden skal anses for overgået til privat anvendelse, jf.
Mn.1040.
Fast ejendom Vedrørende den momspligtige værdi for varer og ydelser, der anvendes ved  

 opførelse af fast ejendom mv., gælder særlige regler, jf.
F.2.1.3.
Stutterier Ved stutterivirksomheders udtagelse af heste til deltagelse i væddeløb  

 gælder særlige regler, som er beskrevet i N.9.
F.2.1.1 Opgørelse af værdien efter et skøn I tilfælde, hvor det ikke er praktisk muligt at foretage løbende notering  

 af indehaverens eget forbrug, kan den momspligtige værdi opgøres på grundlag  

 af et skøn over forbruget i momsperioden.
Andelen kan eventuelt opgøres på  

 grundlag af et skønnet årsforbrug.
Ved Told*Skat's vurdering af, om indehaverens eget forbrug af varer mv.  

 fra virksomheden er rigtigt medtaget i momsregnskabet, skal det beløb,  

 hvortil den pågældende ligningsmyndighed har ansat dette forbrug, lægges til  

 grund.
Hvis der ikke ved skatteansættelsen er sket særskilt ansættelse af  

 forbruget af egne varer mv., kan det normalbeløb for eget forbrug, som  

 ligningsmyndigheden måtte anvende for den pågældende branche, lægges til  

 grund.
Også i andre tilfælde, hvor det ikke er muligt at foretage løbende  

 notering af varer mv., der udtages, fx kost til personale i restaurationer,  

 kan de af ligningsmyndigheden godkendte eller normalt anvendte beløb for  

 dette forbrug lægges til grund ved opgørelse af den momspligtige værdi.
I  

 Dep.271 er i den forbindelse fastslået, at en mellem arbejdsgiver og  

 personale aftalt (lavere) betaling for kost i arbejdstiden, ikke kan lægges  

 til grund ved momsberegningen.
 Hvis den momspligtige værdi ifølge virksomhedens noteringer om udtagelse  

 af varer mv. til indehaverens eller personalets forbrug er lavere end det  

 beløb, hvortil ligningsmyndigheden har ansat dette forbrug, skal der i givet  

 fald foretages en tilsvarende forhøjelse af den momspligtige værdi, jf.  

 Dep.271.
 Indenfor følgende områder er der fastsat konkrete retningslinier:
Advokatydelser Udtagelse af advokatydelser til eget brug enten i advokatvirksomheden som  

 sådan eller vedrørende advokatens private forhold foreligger bl.a., når en  

 advokat berigtiger en ejendomshandel med sig selv som køber eller sælger.  

 Momsværdien kan normalt sættes til 50% af det takstmæssige salær for den  

 pågældende ydelse.
Advokaten opretholder herved sin normale fradragsret for  

 momsen af sædvanlige omkostninger i forbindelse med ydelsen.
 Ejendomsmæglere mv.
Tilsvarende gælder for ejendomsmæglere og ejendomshandleres udtagelse af  

 momspligtige ydelser i forbindelse med salg af egne ejendomme, jf.
Mn.701 Inkassosalærer For advokaters inkassosalærer gælder generelt, at omkostningskravet  

 (inkassosalæret) mod debitor skal opgøres uden tillæg af moms, når kreditor  

 er en registreret virksomhed, der kan medregne momsen af inkassosalæret til  

 købsmomsen.
 Dette indebærer, at advokatvirksomheder, der præsterer inkassoydelser til  

 eget brug, ikke skal betale moms af disse ydelser, hvis hovedkravet mod den  

 pågældende debitor er et momsberigtiget advokathonorar, idet  

 advokatvirksomheden - hvis der blev beregnet moms af inkassosalæret - også  

 ville kunne medregne momsbeløbet til købsmomsen.
Hvis hovedkravet derimod er et ikke momspligtigt advokathonorar,  

 foreligger der en udtagelse af advokatydelser til formål, for hvilke der ikke  

 er fradragsret for købsmoms.
Advokatvirksomheden skal da beregne moms af en  

 værdi, der normalt fastsættes til 50% af det takstmæssige salær.
Udlejere af lystbåde Lystbådeejere, der er registreret for udlejning, skal betale moms af  

 indehaverens og personalets private anvendelse samt ved anvendelse af båden  

 til fx repræsentationsformål, jf.
Mn.482 og Mn.483.
 Momsberigtigelsen af indehaverens og personalets private brug af  

 fartøjerne må baseres på virksomhedens notering af private sejl- og brugsdage  

 - kombineret med en minimumsgrænse for momsberigtigelse af dette brug.
 Som privat brug af fartøjerne anses principielt enhver anvendelse, som  

 ikke har direkte tilknytning til virksomhedens erhvervsmæssige udlejning,  

 dvs. ikke alene sejlads, men også anden benyttelse af fartøjet i de perioder,  

 hvor fartøjet henligger i havn til disposition for virksomhedens indehaver og  

 personale mfl.
Som privat brug anses også en virksomheds anvendelse af fartøjer til  

 kapsejlads, træningssejlads o.l., uanset at deltagelse i sejladserne hævdes  

 udelukkende at have reklamemæssige formål.
Se dog Mn.1040 og F.2.1.
 Den momspligtige værdi for privat brug fastsættes på grundlag af en  

 kalkuleret årlig brugsværdi, der skal omfatte 10% afskrivning på fartøjet  

 samt driftsomkostninger, herunder udgifter til vedligeholdelse, forsikring,  

 liggeplads og ophaling mv. samt administrationsudgifter (ekskl. moms).
 Brugsværdien sættes i forhold til en årlig brugsperiode på normalt 24  

 uger, således at der ved fx 3 ugers privat brug skal betales moms på grundlag  

 af en momspligtig værdi, der udgør 3/24 af den årlige brugsværdi.
 Minimumsgrænsen for momsberigtigelse af indehaverens og personalets årlige  

 private brug fastsættes som årets momsbelagte, fradragsberettigede udgifter  

 (bortset fra udgifter til anskaffelse af fartøjet) + årets 10% afskrivning v  

 årets lejeindtægter (alt ekskl. moms).
Eksempel på opgørelse af momspligtig værdi for privat anvendelse Brugsværdi:
El fra vindmøller Vindmølleejere skal betale moms af den el, der er produceret til privat  

 eller andet ikke fradragsberettiget formål.
Salgsprisen til elværket kan ikke lægges til grund ved beregning af momsen  

 af det private forbrug mv.
Det vil derfor til brug for momsberegningen være  

 nødvendigt at foretage en kalkulation over fremstillingsprisen pr. enhed  

 (kwh.) på grundlag af møllens samlede årsproduktion.
I kalkulationen skal indgå alle omkostninger (heri tillige ikke  

 momsbelagte omkostninger) i forbindelse med drift, vedligeholdelse og  

 reparation af møllen, samt i møllens 10 første produktionsår tillige en  

 udgift til afskrivning på 10% af møllens samlede anskaffelsespris, herunder  

 fx udgifter til fundamentering (alle ekskl. moms). Eventuelle offentlige  

 tilskud må ikke modregnes i anskaffelsesprisen.
Forrentning af  

 anlægsomkostningerne kan derimod holdes uden for kalkulationen.
 Omkostninger ved genetablering af vindmøller efter skader skal ikke indgå  

 i den momspligtige værdi for produceret el, som anvendes privat mv., i det  

 omfang omkostningerne dækkes af et forsikringsselskab.
Såfremt en del af genetableringsomkostningerne ikke dækkes af  

 forsikringsselskabet, fordi de betragtes som forbedringer, skal denne del  

 derimod indgå i den momspligtige værdi medregnet en udgift på 10% af disse  

 omkostninger i de følgende 10 produktionsår.
Der bliver således tale om en  

 10-års afskrivningsperiode for såvel den oprindelige anskaffelsespris som for  

 forbedringsomkostningerne.
F.2.1.2 Standardbeløb Landbrugsvirksomheder kan betale moms af eget forbrug (herunder kost til  

 folkehold), med nærmere fastsatte beløb, jf. afsnit K.
Bryggerierne kan beregne momsen af øl og mineralvand, der udleveres uden  

 betaling til arbejdere, funktionærer mfl., på grundlag af nærmere fastsatte  

 standardbeløb.
Værdien omfatter både de direkte (variable) omkostninger og de  

 faste omkostninger (afskrivninger mv.), som er forbundet med sådanne varers  

 fremstilling.
Beløbene reguleres hvert år og offentliggøres i den forbindelse  

 i TOLD*SKAT Nyt.
F.2.1.3 Opførelse, ombygning eller modernisering mv. af fast ejendom § 8, stk. 3 Den momspligtige værdi ved udtagelse af varer og momspligtige ydelser til  

 brug ved opførelse, ombygning eller modernisering af fast ejendom til  

 virksomhedens indehaver eller til formål, for hvilke der ikke er fradragsret  

 skal opgøres efter de samme regler som gælder for byttehandel.
 Reparations- og vedligeholdelsesarbejder til en samlet værdi af mere end  

 50.000 kr. årligt ligestilles med ombygnings- eller moderniseringsarbejde.
 Der skal herefter beregnes moms på grundlag af virksomhedens almindelige  

 salgspris for en tilsvarende leverance til en privat bygherre.
 Såfremt der ikke findes en almindelig salgspris, beregnes momsen af en  

 kalkuleret salgspris, der skal indeholde samtlige de omkostninger og den  

 avance, der i almindelighed indgår i den momspligtige værdi for de pågældende  

 varer og ydelser ved afsætning til en privat bygherre.
 For varer og momspligtige ydelser, som en virksomhed tager i anvendelse i  

 forbindelse med reparations- og vedligeholdelsesarbejder til en samlet værdi  

 af ikke over 50.000 kr. årligt på fast ejendom, for hvilken der ikke er  

 fradragsret for købsmoms, skal der beregnes moms på grundlag af indkøbs-  

 eller fremstillingsprisen.
 De særlige regler for byggemoms er i øvrigt omtalt i N.4.
F.2.2 Driftsmidler (maskiner og inventar mv.) Ved udtagelse af driftsmidler - bortset fra investeringsgoder, se F.2.2.4  

 - til formål, for hvilke der ikke er fradragsret for købsmoms, er den  

 momspligtige værdi, når driftsmidlet er undergivet værdiforringelse, indkøbs-  

 eller fremstillingsprisen, ekskl. moms, reduceret med 20% for hvert fulde år,  

 der er forløbet siden anskaffelsestidspunktet.
 For driftsmidler, der er indkøbt uden tilfaktureret moms, beregnes  

 reduktionen af den ved indkøbet betalte pris.
 Ved opgørelse af den momspligtige værdi skal ikke medregnes almindelige  

 reparations- og vedligeholdelsesomkostninger.
Eksempel Anskaffelsestidspunkt: 15. juni 1990 Udtagelsestidspunkt: 10. april 1993 Såfremt udtagelsen sker, efter at der er forløbet 5 fulde år siden  

 anskaffelsen af det pågældende driftsmiddel, er den momspligtige værdi  

 således 0 kr.
F.2.2.1 Driftsmidler, der ikke er undergivet værdiforringelse Ved udtagelse af driftsmidler, der ikke er undergivet værdiforringelse,  

 finder reduktionen på 20% pr. år ikke anvendelse.
Det betyder, at momsen i  

 disse tilfælde skal beregnes på grundlag af anskaffelsesprisen.
Malerier, skulpturer og andre kunstgenstande samt ægte tæpper anses for  

 driftsmidler, der ikke er undergivet værdiforringelse, jf.
H.4.1.1.
F.2.2.2 Motorkøretøjer I de tilfælde, hvor der skal ske momsberigtigelse ved udtagelse af  

 motorkøretøjer indkøbt med tilfaktureret moms, til formål, for hvilke der  

 ikke er fradragsret, skal momsen beregnes af indkøbsprisen, ekskl. moms, men  

 indbefattet evt. registreringsafgift, reduceret med 20% for hvert fulde år,  

 der er forløbet siden anskaffelsestidspunktet.
For vare- og lastvogne ikke over 3 tons samt rustvogne, hvor momsen af  

 købsprisen er medregnet til virksomhedens købsmoms, er det muligt i stedet at  

 foretage efterberigtigelse af det tidligere fradragne momsbeløb.
Såfremt  

 momsen af købsprisen for de nævnte køretøjer ikke er medregnet til  

 købsmomsen, skal der ikke betales moms ved udtagelsen.
Der henvises i øvrigt  

 til N.6, hvor reglerne for motorkøretøjer er beskrevet.
For motorkøretøjer, der i udlejnings- eller køreskolevirksomheder udtages  

 til formål, for hvilke der ikke er fradragsret, skal momsen beregnes af en  

 værdi, der er opgjort efter de nævnte regler for motorkøretøjer, og som  

 reduceres med visse reduktionsprocenter.
Reglerne herfor er beskrevet i N.5.
F.2.2.3 Investeringsgoder Foranstående regler om opgørelse af den momspligtige værdi ved udtagelse  

 af driftsmidler gælder ikke for de driftsmidler (investeringsgoder), der er  

 omfattet af bestemmelserne i bekendtgørelse nr. 75 af 26. februar 1985 om  

 regulering af indgående merværdiafgift for investeringsgoder.
Reglerne herfor  

 er beskrevet i H.4.1.
For disse driftsmidler (investeringsgoder) gælder, at der ikke skal ske  

 nogen momsberigtigelse i normal forstand, men derimod en regulering af det  

 foretagne fradrag eller en regulering på grundlag af den overtagne  

 reguleringsforpligtelse, jf.
H.4.1.
F.3 Byttehandel § 8, stk. 2 Her er reglerne om opgørelse af den momspligtige værdi for varer og  

 momspligtige ydelser, der helt eller delvis leveres mod anden betaling end  

 penge (byttehandel) omtalt.
 Ved byttehandel skal der herefter beregnes moms på grundlag af  

 virksomhedens almindelige salgspris ved afsætning af den pågældende vare  

 eller ydelse.
Findes der ikke en almindelig salgspris, beregnes momsen på grundlag af en  

 kalkuleret salgspris.
Denne pris skal omfatte dels virksomhedens indkøbs-  

 eller fremstillingspris, dels samtlige omkostninger og den avance, der i  

 almindelighed indgår i den momspligtige værdi for sådanne varer eller  

 ydelser, samt evt. afgifter.
De nævnte regler gælder såvel ved byttehandel med de af virksomheden  

 fremstillede eller forhandlede varer og momspligtige ydelser som ved  

 byttehandel med virksomhedens driftsmidler.
Se Mn.476.
 Er begge parter i en byttehandel registrerede virksomheder, som fuldt ud  

 kan medregne momsen af det modtagne til købsmomsen, kan momsen beregnes på  

 grundlag af forskelsbeløbet, jf. § 17, stk. 5.
 Der kan i øvrigt henvises til følgende konkrete afgørelser:
Æblemost Mn.294, hvor salg af æblemost til en pris, der er betinget af, at der  

 afleveres æbler i forhold til den leverede mængde æblemost, anses for  

 byttehandel.
Virksomhedens almindelige salgspris kan ansættes som  

 virksomhedens prislistepris uden rabatfradrag ved salg til detailhandlere,  

 dvs. den pris, som enhver detailhandler vil kunne købe varen for til  

 videresalg.
Ombytningsreservedele Salg af ombytningsmotorer og ombytningsreservedele (renoverede motorer og  

 reservedele), hvor der i forbindelse med handelen tages en tilsvarende brugt  

 (defekt eller nedslidt) genstand i bytte, anses for byttehandel, jf.
Mn.212.
 Den momspligtige værdi er i sådanne tilfælde virksomhedens almindelige  

 salgspris ved afsætning af den pågældende vare.
 Såfremt der ikke foreligger en almindelig salgspris, er den momspligtige  

 værdi det beløb, der betales, tillagt værdien af den ibyttetagne vare (motor  

 eller reservedel).
Der er efter forslag fra de berørte brancheorganisationer  

 (Auto-Tilbehørs-Grossist-Foreningen, DAF og Centralforeningen af  

 Autoreparatører i Danmark) truffet afgørelse om, at værdien af de ibyttetagne  

 dele ved salg fra forhandlerværksted til forbruger kan fastsættes til 10% af  

 værdien, ekskl. moms, af den tilsvarende renoverede del.
Det betyder, at hvis  

 kunden for en renoveret del skal betale fx 300 kr., ekskl. moms, samt  

 afleverer en defekt del, skal sælger beregne moms af 300 kr. + 10% heraf, så  

 den momspligtige værdi bliver 330 kr.
 Ved salg af ombytningsmotorer og -reservedele til registrerede  

 virksomheder, der har fuld fradragsret for det pågældende indkøb, fx ved salg  

 fra importør/grossist til autoreparatør, vil momsen kunne beregnes på  

 grundlag af forskelsbeløbet, jf. § 17, stk. 5.
Bivokstavler Levering af bivokstavler med brugte vokstavler som delvis betaling er ikke  

 anset som omfattet af reglerne om byttehandel, jf.
Mn.295 og Mn.1064. Der  

 skal kun betales moms af forskelsbeløbet, dvs. forarbejdningsomkostningerne.
F.4 Opførelse, ombygning, modernisering, reparation og vedligeholdelse af  

 fast ejendom (momspålæg) § 8, stk. 3 Ved opførelse, ombygning eller modernisering samt reparation og  

 vedligeholdelse af fast ejendom, for hvilket der er gennemført momspålæg  

 efter § 3, stk. 2, opgøres den momspligtige værdi efter de for byttehandel  

 gældende regler.
Se også F.3.
 Der henvises i øvrigt til N.4, hvor de særlige regler for byggemoms er  

 beskrevet.
F.5 Interessefællesskab § 9, stk. 1 I de tilfælde, hvor varer og momspligtige ydelser afsættes mellem to  

 økonomisk forbundne virksomheder, er der mulighed for, at den pris, varen  

 eller den momspligtige ydelse sælges til, ikke er reel, dvs. at det ikke er  

 den pris, som en udenforstående tredjemand skulle betale for den, hvis den i  

 øvrigt skulle leveres under samme vilkår.
 Såfremt sådanne unormale priser anvendes for at mindske virksomhedernes  

 momstilsvar, kan bestemmelsen bringes i anvendelse.
Herefter kan skatteministeren bestemme, at momsen skal beregnes på  

 grundlag af en værdi opgjort efter de for byttehandel gældende regler.
Se  

 også F.3.
 Den aftalte pris mellem parter, hvor der består et økonomisk  

 interessefællesskab, kan således forkastes som værende fiktiv og dermed  

 uanvendelig som grundlag for beregning af moms.
Bestemmelsen vil normalt kun blive anvendt i tilfælde, hvor  

 prisfastsættelsen som følge af det økonomiske interessefællesskab mellem  

 leverandør og aftager påvirker det samlede momstilsvar.
Det vil sige ved  

 afsætning til ikke registrerede virksomheder eller til privatpersoner.
Byggebranchen Bestemmelsen er hidtil overvejende blevet anvendt inden for byggebranchen,  

 fx ved byggevirksomheders opførelse af fast ejendom for selskaber, der ejes  

 af byggevirksomheden, og som alene har til opgave at sælge fast ejendom  

 (momsfri virksomhed), og hvor byggevirksomheden ved at anvende priser, der er  

 lavere end virksomhedens almindelige priser for opførelse af fast ejendom,  

 flytter en del af normalfortjenesten til den momsfri virksomhed, hvorved det  

 samlede momstilsvar for byggeriet bliver reduceret.
Se også N.4.2.2.11, samt  

 Dep.409, Dep.453-456 og Mn.835.
 Der henvises i øvrigt til N.4, hvor de særlige regler for byggemoms er  

 beskrevet.
Lystbådehavne Bestemmelsen om interessefællesskab kan anvendes over for lystbådehavne i  

 det tilfælde, hvor der ikke kan kræves moms af det af pladshaverne betalte  

 indskud (andelskapital), jf.
F.1.2.3.
Den momspligtige lejeværdi i en havn, som udelukkende udlejer havnepladser  

 til sine egne andelshavere, og som derfor ikke har en almindelig salgspris,  

 skal fastsættes som en kalkuleret salgspris.
Se Mn.760.
 Den kalkulerede salgspris skal omfatte:
- havnens almindelige lejeindtægter, - afskrivning af anlægssummen over en 50-års periode ved lineær  

 afskrivning, samt - forrentning af andelskapitalen med en variabel rente.
Renten fastsættes  

 til Nationalbankens diskonto + 2% ved begyndelsen af det kvartal, hvor  

 havnens første momsindbetaling finder sted.
Ved ændring af diskontoen  

 foretages regulering af renten årlig og efterfølgende for samme kvartal, som  

 var grundlag for den første fastsættelse af renten.
Campingpladser I andre virksomheder, fx campingpladser og vandværker, hvor der i lighed  

 med lystbådehavne ikke kan kræves moms af det af forbrugerne betalte indskud  

 (andelskapital), der er en betingelse for leverancer fra virksomheden, må der  

 foretages en vurdering af, om dette påvirker værdien for de løbende  

 leverancer i en sådan grad, at bestemmelsen om interessefællesskab bør  

 bringes i anvendelse.
Se også F.1.2.3 og Mn.1016.
F.6 Brugte motorkøretøjer § 10 Denne bestemmelse indeholder særlige regler om opgørelse af  

 værdigrundlaget for visse motorkøretøjer, der afsættes af autoforhandlere  

 (herunder auktioner), udlejningsvirksomheder og køreskoler.
 Forsikringsselskaber og finansieringsselskaber, der er registreret for  

 salg af overtagne biler, kan foretage momsberigtigelse efter de samme regler.
 Reglerne skal især ses på baggrund af, at registreringsafgift, der  

 berigtiges i forbindelse med salg af nye biler, ikke skal medregnes i den  

 momspligtige værdi.
Der henvises i øvrigt til N.6, hvor reglerne om brugte motorkøretøjer er  

 beskrevet.
Se tillige N.3 og N.5.
