 Retsgrundlaget for Det europæiske økonomiske Fællesskabs ordning om  

 produktionstøtte til hørfrø fremgår af bilag 1.
1. Definitioner I denne vejledning forstås ved:
A.
Producent: Enhver fysisk eller juridisk person, som dyrker hør på sin  

 bedrift.
B.
Støtteberettiget produkt: Oliefrø af hør, der er produceret af de  

 sorter, der er opført*) i bilag 2, samt eventuelle andre sorter, der ifølge  

 Statsfrøkontrollen kan henregnes til oliehørsorter.
C.
Høstår: Perioden fra 1. august til 31. juli.
2. Produkter, hvortil støtte kan ydes 2.1. Der ydes produktionsstøtte til hørfrø af hør høstet her i landet i  

 1989.
 2.2. Støtten ydes på grundlag af størrelsen af de arealer, der er blevet  

 fuldstændig tilsået og høstet i 1989, og for hvilke producenten rettidigt har  

 indsendt den i pkt. 3 omhandlede anmeldelse.
3. Anmeldelse fra producenten af de tilsåede arealer 3.1. Anmeldelse af de tilsåede arealer skal være Statsfrøkontrollen,  

 Skovbrynet 20, 2800 Lyngby, i hænde senest den 15. juni 1989.
 3.2. Anmeldelsen skal indeholde følgende oplysninger:
a.
Producentens navn, adresse og underskrift.
b.
Oplysning om den hørsort, der er udsået, og angivelse af det formål,  

 hvortil den hovedsageligt er bestemt.
c.
Det tilsåede areal i hektar med 2 decimaler.
d.
Det tilsåede areals matrikelnummer eller angivelse, som  

 statsfrøkontrollen kan anerkende som svarende hertil.
4. Støtteberettiget Støtten ydes til producenten.
5. Høsterklæring/støtteansøgning 5.1. Den støtte, der tilkommer oliehørproducenten, udbetales til denne  

 efter ansøgning.
Til ansøgningen skal anvendes den formular, der af  

 statsfrøkontrollen tilsendes alle avlere, der rettidigt har indgivet  

 arealanmeldelse i henhold til pkt. 3. Ansøgningen, der skal udfyldes med alle  

 de i formularen anførte oplysninger, skal underskrives af producenten og  

 indsendes til Statsfrøkontrollen.
Ansøgningen skal være statsfrøkontrollen i  

 hænde senest den  15. december 1989.
5.2. Hvis den i pkt. 5.1. omtalte høsterklæring/støtteansøgning - bortset  

 fra tilfælde af force majeure - indgives - inden den 31. januar 1990, ydes der 66 pct. af støtten, - inden den 28. februar 1990, ydes der 33 pct. af støtten.
6. Støttens størrelse 6.1. EF-myndighederne fastsætter for hvert høstår for hørfrø dels en  

 målpris, dels en gennemsnitlig verdensmarkedspris og dels et  

 indikativudbytte, som kan variere for forskellige produktionsområder inden  

 for EF.
 6.2. Støtten pr. hektar udgør forskellen mellem målprisen og den  

 gennemsnitlige verdensmarkedspris multipliceret med indikativudbyttet.
 6.3. Målprisen er for produktionsåret 1989/90 fastsat til 55,41 ECU pr.  

 100 kg hørfrø, medens den gennemsnitlige verdensmarkedspris og  

 indikativudbyttet endnu ikke er fastsat på tidspunktet for udsendelsen af  

 denne vejledning.
7. Udbetaling af støtte 7.1. Støtten udbetales af EF-direktoratet, Frederiksborggade 18, 1360  

 København K.
 7.2. Støtten udbetales senest 120 dage efter dato for fastsættelsen af den  

 gennemsnitlige verdensmarkedspris for oliehørfrø.
8. Kontrol Kontrol med rigtigheden af oplysninger i arealanmeldelser og i  

 høsterklæringer og med ordningen i øvrigt varetages af statsfrøkontrollen.
9. Anke De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
Bilag 1 Retsgrundlag Rådsforordning nr. 569/76 af 15. marts 1976 om fastsættelse af  

 særforanstaltninger for hørfrø, som ændret ved forordning nr. 4003/87.
 Rådsforordning nr. 1774/76 af 20. juli 1976 om særforanstaltninger for  

 hørfrø.
 Rådsforordning nr. 1234/89 af 3. maj 1989 om fastsættelse af målprisen for  

 hørfrø for produktionsåret 1989/90.
 kommissionsforordning nr. 1799/76 af 22. juli 1976 om  

 gennemførelsesbestemmelser for særforanstaltninger for hørfrø, senest ændret  

 ved forordning nr. 1208/87.
Bilag 2 Fortegnelse over oliehørsorter, som er omfattet af EF-direktoratets  

 vejledning nr.
I-6/89 om producentstøtte til oliehørfrø af høst 1989:
