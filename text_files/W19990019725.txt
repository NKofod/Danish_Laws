Skrivelse om, hvorvidt et  

 kommunalbestyrelsesmedlem, der er idømt bøde for  

 overtrædelse af dyreværnsloven, er valgbar (Fra Valgbarhedsnævnet til et byråd, j.nr.  

 561/1999) Ved brev af 16. september 1999 har X-Byråd i  

 medfør af den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN ved retten i Y den 21. juli  

 1999 er idømt en bøde på 2000 kr. for overtrædelse  

 af dyreværnsloven.
Det fremgår af sagen, at den pågældende  

 er idømt bøde for overtrædelse af lov nr. 386 af 6. juni  

 1991   dyreværnsloven   § 28, stk. 1, jf. § 1, § 2, og § 3 samt § 32,  

 stk. 2, 2. punktum, jf. lovbekendtgørelse nr. 335 af 8. juli 1983 § 7,  

 2. punktum, ved den 26. maj 1998 fra sin ejendom at have ladet en gris  

 transportere til slagtning, selv om grisen var tydelig halt, hvorved den blev  

 udsat for betydelig grad af smerte, lidelse, angst samt væsentlig  

 ulempe.
Endvidere undlod pågældende at behandle grisene fra  

 transporten omsorgsfuldt ved at have pålæsset dem forinden  

 på en vogn uden adgang til frisk vand, hvilket udsatte dyrene for  

 smerte, lidelse, angst og væsentlig ulempe.
 I denne anledning skal man meddele, at  

 Valgbarhedsnævnet har fundet, at den begåede handling   uanset de  

 krav, der må stilles til personer, der beklæder hverv som medlem  

 af kommunale råd   ikke i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende må derfor anses for  

 valgbar.
