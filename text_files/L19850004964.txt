 Den 21. marts 1985 undertegnedes i Stockholm en overenskomst mellem  

 Danmark og Zambia, i medfør af hvilken den danske regering yder Zambia et  

 statslån på 85 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrit og skal, efter en afdragsfri periode på 7 år, tilbagebetales  

 i 35 halvårlige rater a 2.350.000 kroner, første gang den 1. april 1992,  

 sidste gang den 1. april 2009. Herudover skal betales en slutrate på  

 2.750.000 kroner den 1. oktober 2009. Lånet er aftalt udnyttet til  

 finansiering af udstyr og tjenesteydelser i forbindelse med opførelse af en  

 kornsilo, til modernisering af fire dieselkraftværker og til indkøb i Danmark  

 af telefonudstyr samt reservedele og supplerende udstyr til eksisterende  

 mejerier og slagterier.
