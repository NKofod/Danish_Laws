Pressenævnet fandt, at [K] er en gruppe af  

 personer, der på et objektivt konstaterbart grundlag var afgrænset over for  

 omverdenen, hvorfor [K] havde partsstatus.
Pressenævnet fandt videre, at [K]  

 var omtalt i artiklerne på en sådan måde, at [K] som organisation havde  

 retlig  

 interesse i at klage til Pressenævnet.
Parterne havde afgivet modstridende  

 forklaringer om, hvorvidt der tidligere har fandtes nazi-symboler på [K]s  

 hjemmeside samt indholdet af [K]s grundlag.
På grund af de  

 begrænsede  

 muligheder for at føre bevis for Pressenævnet, kunne Nævnet ikke tage  

 stilling  

 til, hvilke forklaringer der var de rigtige.
 Det fremgår af de Vejledende regler for god  

 presseskik, at kritik bør udvises over for nyhedskilderne, i særdeleshed når  

 disses udsagn kan være farvet af personlig interesse eller skadevoldende  

 hensigt.
Pressenævnet lagde til grund, at Ekstra  

 Bladet blandt andet havde baseret artiklerne fra oplysninger fra [K]s  

 politiske  

 modstander Redox.
Sidstnævnte forhold gav Ekstra Bladet anledning til at  

 udvise  

 særlig agtpågivenhed over for Redox oplysninger, men var ikke i sig selv  

 tilstrækkeligt til at fastslå, at god presseskik var tilsidesat.
 Det fremgår videre af de Vejledende regler  

 for god presseskik, at oplysninger, som kan være skadelige, krænkende eller  

 virke agtelsesforringende for nogen, skal efterprøves i særlig grad, inden de  

 bringes, først og fremmest ved forelæggelse for den pågældende.
 To medlemmer  Axel Kierkegaard og Kaare R.  

 Skou  udtalte herefter:
Vi fandt, at udsagnet Ud over voldelige  

 overfald på folk af anden race end den ariske  og på disses  

 venstreorienterede  

 venner  udfolder [K] stor aktivitet på nettet kunne være  

 skadeligt, krænkende  

 eller virke agtelsesforringende for [K].
Vi fandt, at udsagnet burde have  

 været  

 forelagt [K] inden offentliggørelsen, og vi udtalte derfor kritik af det  

 bragte.
 To medlemmer  Finn Rowold og Marianne  

 Druedahl  udtalte:
Vi fandt, at udsagnet Ud over voldelige  

 overfald på folk af anden race end den ariske  og på disses  

 venstreorienterede  

 venner  udfolder [K] stor aktivitet på nettet kunne være  

 skadeligt, krænkende  

 eller virke agtelsesforringende for [K].
Vi fandt imidlertid, at [K]s  

 synspunkter var medtaget i artikelserien ved udtalelserne fra talsmand [A],  

 og  

 vi udtalte derfor ikke kritik af det bragte.
 Da der var stemmelighed, var formandens  

 stemme afgørende, og Pressenævnet udtalte kritik af Ekstra Bladet.
Pressenævnets  

 kendelse i sag 2006-6-370 [K] har ved talsmand [A]  

 klaget til Pressenævnet over en artikelserie i Ekstra Bladet den 23. juli  

 2006,  

 idet han mener, at god presseskik er tilsidesat.
1. Sagsfremstilling Ekstra Bladet bragte den 23.  

 juli 2006 under overskriften  

  

 Pias  

 hovedpine  

  

 følgende lederartikel:
[K] er navnet på den mest  

 yderliggående, politiske bevægelse i Danmark.
Den består af et uskønt  

 sammenrend af erklærede racister, heilende nazi-sympatisører, grove voldsmænd  

   

 og nogle medlemmer eller tilhængere af Dansk Folkeparti.
Bevægelsen er kun fire år  

 gammel og tæller ca. 100 rabiate aktivister.
Desuden er et tilsvarende antal  

 med i det faste netværk.
 Men Fronten er i fremmarch,  

 ikke mindst takket være Internettet, hvor debat-forummet har ca. 3000  

 brugere.
SENEST Kom [K] i søgelyset,  

 da den nu tidligere talsmand [B] blev anholdt og varetægtsfængslet for at  

 opfordre til at brænde indenrigsminister Lars Løkke Rasmussens hus ned.
Ideen  

 lagde han ud på en venstreorienteret hjemmeside.
Holder anklagen, ligner det  

 en  

 klar inspiration fra dengang, nazister brændte den tyske Rigsdag ned og  

 bagefter gav kommunisterne skylden.
 Og [B] vedkender sig med sine  

 hagekors, heil-hilsner og deltagelse i Rudolf Hess-marcher sine  

 nazi-sympatier.
 DET ER HAN ikke ene om. [K]s  

 hjemmeside bugner af tilbud på nazi-symboler lige fra faner og musik til  

 slagvåben.
 Hitlers race-teorier lever  

 også i bedste velgående. Ariske Krigere kalder front-tropperne  

 sig, og som  

 enhver politisk bevægelse med respekt for sig selv har [K] også en  

 kvindeafdeling med parolen Hvide kvinder får børn med hvide mænd.
MEN [K] har også  

 sympatisører, der foretrækker Dannebrog frem for hagekors-fanen.
De er  

 medlemmer  

 eller tilhængere af Dansk Folkeparti.
Flere af de ledende folk på  

 denne rabiate højrefløj er skolet i Dansk Folkepartis Ungdom, indtil de blev  

 opdaget og smidt ud af partiet.
Men selv i dag er der fremtrædende medlemmer  

 af  

 regeringens trofaste støtteparti, som samtidig er aktive i [K].
En af dem hedder [C], og han  

 er formand for Dansk Folkeparti i [by].
Takket være et pænt antal personlige  

 stemmer er han 1. suppleant i byrådet.
Men samtidig er han manden, der  

 koordinerer  

[K]s aktiviteter på Vestsjælland.
DEN SLAGS hader Pia  

 Kjærsgaard at høre, hvilket hun demonstrerede i går, da hun overfusede vores  

 medarbejder, da han bad om hendes kommentar.
I stedet henviste hun til  

 partisekretær Poul Lindholm Nielsen, der fastslog, at [C] ikke kunne være  

 medlem begge steder.
Hvis det er tilfældet, bliver han ekskluderet, hvis han  

 ikke selv finder ud af at gå.
 Den udvikling har [C] set i  

 øjnene:
 Jeg er stolt af at være  

 dansk og at være nationalist, og nu må jeg så bare bruge al min tid på  

[K],  

 erklærer han.
 DET VIL naturligvis være  

 komplet urimeligt at betegne dansk Folkepartis medlemmer og vælgere som  

 nazi-sympatisører, og belært af erfaringerne fra Fremskridtspartiet har Pia  

 Kjærsgaard da også smidt mange galninge ud i årenes løb.
 Men der dukker altid folk op,  

 der giver hende politisk hovedpine.
Måske burde Pia Kjærsgaard  

 tænke over, hvorfor det altid er Dansk Folkeparti, hjernedøde  

 højre-ekstremister samles om. Ekstra Bladet bragte samme  

 dag under overskriften Højre-rabiate på fremmarch og  

 underoverskriften Hånd  

 i hånd med Dansk Folkeparti: [K] spænder fra erklærede nazister til medlemmer  

 af Dansk Folkeparti følgende artikel:
Hagekors-elskende nazister.  

 Folk der med stolthed kalder sig selv racister.
Og visse tilhængere og  

 medlemmer af Dansk Folkeparti.
Hvad har dette sammenrend til  

 fælles? Svaret er: [K].! Ekstra Bladet sætter fokus på  

 denne højrerabiate gruppe, dels fordi den er den absolut største på den  

 ekstreme højrefløj, dels  .
 for at planlægge et  

 brandattentat mod indenrigsminister Lars Løkke Rasmussens hjem i Græsted.
Voldelige overfald [K] er kun fire år gammel og  

 tæller i dag ca. 100 aktivister på landsplan.
Yderligere ca. 100 er med i  

[K]s  

 faste netværk.
Ud over voldelige overfald på  

 folk af anden race end den ariske  og på disses venstreorienterede  

 venner   

 udfolder [K] stor aktivitet på nettet.
Gruppen startede med at åbne  

 hjemmesiden  

 dansk-front.dk i sommeren 2002.
Her er der en nyhedsportal og  

 et debatforum med hele 3000 brugere, der har ladet sig registrere som  

 medlemmer  

 af debatforummet.
Nogle af dem vil dog bare følge debatten.
Muslimer er fjenden [K] udspringer af den  

 århusianske hooligangruppe White Pride og bruger oftest betegnelserne  

 patrioter og nationale om sig selv.
I deres eget  

 grundlag skriver de dog  

 også rent ud: Med andre ord, vi er racister! Deres hovedsigte var at  

 bekæmpe muslimer, og deres formål definerede de som: At formidle  

 kontakt  

 mellem Danmarks patrioter, så vi i fællesskab kan bekæmpe det multietniske  

 samfund.
 De har i dag afdelinger i  

 Århus, København, Nordsjælland, Aalborg og Fredericia.
Skolet i Dansk Folkeparti [K]s succes skyldes i høj grad, at mange af  

 dem er skolet i Dansk Folkeparti og dets ungdomsorganisationer, vurderer  

 Jonas  

 Jensen fra research-kollektivet Redox:
- I frontens ledelse er der  

 en klar overvægt af folk med nazistisk ideologi.
De bruger normalt ikke de  

 nazistiske symboler offentligt men gerne på hjemmesidens debatforum,  

 forklarer  

 Jonas Jensen.
- Flere af lederne er skolet  

 i Dansk Folkepartis Ungdom i Århus, nogle oven i købet i ledelsen.
Det  

 betyder,  

 at de er velformulerede, har fået en politisk skoling og har forstand på at  

 opbygge en organisation, fortsætter Jonas Jensen.
Størst siden KU i 30´erne -  

  

 Men  

 100 aktivister og yderligere 100 i et fast netværk, lyder vel ikke  

 umiddelbart  

 som en stor trussel mod demokratiet? - 100 voldelige nazister, der  

 marcherer i gaderne, er faktisk historisk set et stort tal for Danmark.
Så  

 mange kunne de f.eks. mobilisere i Svendeborg den 10. juni i år.
Og det var  

 danskere alle sammen.
 - End ikke  

 nationalsocialisterne i DNSB kunne mobilisere så mange i Hillerød i 1995. Da  

 var der 80 danske nazister  og 70 udenlandske.
 - Derfor skal vi helt tilbage  

 til KU´ernes marcher i 30´erne for at finde manifestationer med flere  

 højreradikale deltagere, fastslår Jonas Jensen.
 Han har i mange år arbejdet  

 på at kortlægge højrerabiate grupper i Danmark og har derfor et stort  

 kendskab  

 til dens personkreds og kultur.
Køber nazistisk livsstil - Miljøet blandt de unge er  

 præget af vold, kriminalitet og stoffer.
Amfetamin og kokain er særdeles  

 udbredt blandt især hooligan-grupperne, når de skal ud at slås.
 - Og der er jo masser af  

 eksempler på voldelige overfald på både folk med anden hudfarve og på  

 venstreorienterede danskere.
 - [K]s hjemmeside har også  

 betydet, at unge i dag kan sidde hjemme på værelser og bestille en hel pakke  

 med nazistisk livsstil over Internettet, fortsætter Jonas Jensen.
 - Her kan de købe alt, lige  

 fra musik, nazi-symboler, faner og slagvåben til det tøj, nazister  

 foretrækker  

 at gå i.
- Rekrutteringen til [K]  

 foregår i dag mindst lige så meget over Internettet som ved  

 foldboldkampe. Ekstra Bladet bragte samme  

 dag under overskriften  

  

 Voldstossen  

  

 følgende:
- Nu forsvinder du  

 kraftedeme.
Fatter du det ikke? Forsvind eller det går galt.
Formanden for den [landsdel]  

 afdeling af [K], [F], er en mester i trusler.
Således også da Ekstra Bladet  

 forsøger at få et interview med ham på hans adresse i Assens.
- Jeg gider sgu ikke se på  

 jer.
Skrid for helvede, lyder ordene fra manden, der ikke lægger skjul på  

 sine  

 racistiske overbevisninger.
Men [F] lader det ikke bare  

 blive ved truslerne.
Adskillige gange er han blevet dømt for vold.
Ikke  

 mindst  

 i den periode hvor han var aktiv i et af de mest voldelige nazistiske netværk  

 Blood & Honour. [F] er ven med teenage-nazisten [G], som er næstformand i  

[K]  

 på [landsdel].
 Men lige så grov voldstossen  

 er over for alle ikke-danskere, lige så kujonagtig er han, når han skal  

 forsvare sine holdninger.
 Således tager han flugten i  

 et par rød-hvide badeshorts, da Ekstra Bladet konfronterer ham med  

 spørgsmålet:
- Hvem er du egentlig, [F]? Samme dag bragte Ekstra  

 Bladet under overskriften  

  

 Talsmanden  

 fængslet  

  

 følgende artikel:
 Som Ekstra Bladet afslørede  

 den 10. juli sidder [K]s  nu tidligere  talsmand [B]  

 varetægtsfængslet.
Han er bl.a. sigtet for at  

 have opfordret til at brænde indenrigsminister Lars Løkke Rasmussens hus i  

 Græsted i Nordsjælland ned.
Og for overtrædelse af våbenloven.
Politiet læste med på den  

 venstrefløjs-hjemmeside, hvor [B] lod, som om han var aktivist og opfordrede  

 til brandattentatet.
Så derfor blev det aldrig ført ud i livet.
Han er nazist Det er ikke forkert at kalde [B]  

 for nazist, medmindre man ikke finder heil-råb, deltagelse i Rudolf  

 Hess-march  

 og hagekors nazistiske.
 Alt det har [B] beskæftiget  

 sig med, ligesom han også har deltaget i fester med Blood & Honour, som  

 er  

 en nazistisk forening.
Enkeltmandshær Imens [B] sidder i fængsel,  

 sender vennerne fra [K] penge til hans familie.
Men ellers tager foreningen  

 officielt afstand til deres tidligere så store frontfigur.
- Vi tager skarp afstand fra [B]  

 enkeltmandshær.
Men hvad han som privatperson gør, kan vi ikke klandres for.  

[K]  

 er et ikke-voldeligt samlingspunkt på den yderste højrefløj, siger den nye  

 talsmand,  

[A].
Hvis [B] bliver dømt skyldig,  

 risikerer han op til 16 års fængsel. 2. Parternes synspunkter 2.1. [K]s synspunkter [A] har indledningsvis gjort gældende,  

 at Ekstra Bladet har handlet i strid med de Vejledende regler for god  

 presseskik, jf. punkterne A1-3.
 [A] har anført, at udsagnet i  

 bladets lederartikel [K]s hjemmeside bugner af tilbud på nazi-symboler  

 lige  

 fra faner og musik til slagvåben er usandt, idet [K]s hjemmeside ikke  

 tilbyder  

 varer, men kun nyheder, analyser og debat.
[A] har videre anført, at  

 udsagnet Ud over voldelige overfald på folk af anden race end den  

 ariske  og  

 på disses venstreorienterede venner  udfolder [K] stor aktivitet på  

 nettet  

 ikke er korrekt, idet [K] er en erklæret ikke-voldelig organisation.
Hvad  

[K]s  

 medlemmer foretager sig på egen hånd, kan [K] ikke drages til ansvar for. [A]  

 har afvist, at enkeltmedlemmer af [K] har overfaldet racefremmede eller  

 venstreorienterede.
 [A] har endvidere anført, at  

 udsagnet I deres eget grundlag skriver de dog også rent ud: Med  

 andre ord, vi  

 er racister ikke er korrekt, idet udsagnet ikke findes i deres  

 grundlag.
 [A] har herudover anført, at  

 Ekstra Bladets anonyme kilde Redox er en politisk modstander, og  

 at det af  

 Redoxs hjemmeside fremgår, at Redox ønsker at  

 bremse det danske  

 højreekstreme miljøs ekspansion, hvorfor de fremsatte påstande med  

 rimelighed  

 kan antages at være farvet af skadevoldende hensigt.
 [A] har endelig anført, at  

 Ekstra Bladet ukritisk har lagt påstandene til grund uden at forelægge dem  

 for [K],  

 selv om avisen i dagene op til offentliggørelsen var i kontakt med flere  

 medlemmer  herunder [A].
2.2. Ekstra Bladets synspunkter Ekstra Bladet har oplyst, at  

 der på [K]s hjemmeside tidligere fandtes  

 nazi-symboler, men at disse nu er fjernet.
 Ekstra Bladet har videre  

 oplyst, at et af [K]s medlemmer, [B], sidder fængslet - dels for vold og dels  

 for brandtrusler mod Indenrigsministeren.
 Ekstra Bladet har derudover  

 oplyst, at der er citeret direkte fra Demos-bogen Fronten i  

 Danmark, hvoraf  

 følgende blandt andet fremgår:
De skriver i deres grundlag,  

 at folkene bag [K] er en flok af fædrelandskærlige mennesker, der alle  

 har en  

 biologisk verdensopfattelse til fælles.
Dvs. at vi anerkender særpræg i arv  

 og  

 tradition som en absolut nødvendighed for at ægte folkefællesskab.
Med andre  

 ord: vi er racister!.
Ekstra Bladet har herudover  

 anført, at avisen har citeret og viderebragt oplysninger fra Redox på linie  

 med  

 andre udtalelser om [K].
Ekstra Bladet har endelig anført, at [K] ikke har  

 adgang til at blande sig i redaktørens ret til at citere, hvem man ønsker i  

 en  

 artikel.
 3. Pressenævnets afgørelse og begrundelse:
 I sagens behandling har  

 følgende nævnsmedlemmer deltaget:
Axel Kierkegaard, Finn  

 Rowold,  

 Kaare R.
Skou  

 og Marianne Druedahl.
Det er en betingelse for at  

 klage til Pressenævnet over et medies tilsidesættelse af god presseskik, at  

 klageren har retlig interesse i det forhold, som der klages over.
Det  

 indebærer,  

 at man selv som person, organisation, virksomhed eller lignende skal være  

 omtalt, afbilledet eller på anden måde være identificeret i mediet.
Pressenævnet finder, at [K]  

 er en gruppe af personer, der på et objektivt konstaterbart grundlag er  

 afgrænset  

 over for omverdenen, hvorfor [K] har partsstatus.
Pressenævnet finder videre,  

 at [K] er omtalt i artiklerne på en sådan måde, at [K] som organisation har  

 retlig interesse i at klage til Pressenævnet.
Parterne har afgivet  

 modstridende forklaringer om, hvorvidt der tidligere har fandtes  

 nazi-symboler  

 på [K]s hjemmeside samt indholdet af [K]s grundlag.
På grund af  

 de begrænsede  

 muligheder for at føre bevis for Pressenævnet, kan Nævnet ikke tage stilling  

 til, hvilke forklaringer der er de rigtige.
 Det fremgår af de Vejledende  

 regler for god presseskik, at kritik bør udvises over for nyhedskilderne, i  

 særdeleshed når disses udsagn kan være farvet af personlig interesse eller  

 skadevoldende hensigt.
Pressenævnet lægger til  

 grund, at Ekstra Bladet blandt andet har baseret artiklerne fra oplysninger  

 fra  

[K]s politiske modstander Redox.
Sidstnævnte forhold gav Ekstra Bladet  

 anledning til at udvise særlig agtpågivenhed over for Redox oplysninger, men  

 er  

 ikke i sig selv tilstrækkeligt til at fastslå, at god presseskik er  

 tilsidesat.
 Det fremgår videre af de  

 Vejledende regler for god presseskik, at oplysninger, som kan være skadelige,  

 krænkende eller virke agtelsesforringende for nogen, skal efterprøves i  

 særlig  

 grad, inden de bringes, først og fremmest ved forelæggelse for den  

 pågældende.
To medlemmer  Axel  

 Kierkegaard og Kaare R.
Skou  udtaler herefter:
Vi finder, at udsagnet Ud  

 over voldelige overfald på folk af anden race end den ariske  og på  

 disses  

 venstreorienterede venner  udfolder [K] stor aktivitet på nettet  

 kan være  

 skadeligt, krænkende eller virke agtelsesforringende for [K].
Vi finder, at  

 udsagnet burde være forelagt [K] inden offentliggørelsen, og vi udtaler  

 derfor  

 kritik af det bragte.
 To medlemmer  Finn Rowold og  

 Marianne Druedahl  udtaler:
Vi finder, at udsagnet Ud  

 over voldelige overfald på folk af anden race end den ariske  og på  

 disses  

 venstreorienterede venner  udfolder [K] stor aktivitet på nettet  

 kan være  

 skadeligt, krænkende eller virke agtelsesforringende for [K].
Vi finder  

 imidlertid, at [K]s synspunkter er medtaget i artikelserien ved udtalelserne  

 fra talsmand [A], og vi udtaler derfor ikke kritik af det bragte.
 Da der er stemmelighed, er  

 formandens stemme afgørende, og Pressenævnet udtaler kritik af Ekstra Bladet.
 I medfør af medieansvarsloven  

 § 49 pålægger Pressenævnet herefter den ansvarshavende redaktør af Ekstra  

 Bladet at offentliggøre følgende:
   

  

 Kendelse fra Pressenævnet  

  

 :
Ekstra Bladet bragte den 23. juli 2006 en artikelserie vedrørende den  

 yderliggående, politiske organisation [K] og organisationens medlemmer.
Af  

 artikelserien fremgår bl.a. følgende udsagn: Ud over voldelige overfald  

 på  

 folk af anden race end den ariske  og på disses venstreorienterede  

 venner   

 udfolder [K] stor aktivitet på nettet. [K] har klaget til Pressenævnet,  

 idet  

 organisationen mener, at god presseskik er tilsidesat.
 Pressenævnets afgørelse og begrundelse  

 :
To medlemmer  Axel Kierkegaard og Kaare R.
Skou  udtaler  

 herefter:
Vi finder, at udsagnet Ud over voldelige overfald på folk af anden  

 race end den ariske  og på disses venstreorienterede venner   

 udfolder [K]  

 stor aktivitet på nettet kan være skadeligt, krænkende eller virke  

 agtelsesforringende for [K].
Vi finder, at udsagnet burde være forelagt [K]  

 inden offentliggørelsen, og vi udtaler derfor kritik af det bragte.
 To medlemmer   

  

 Finn Rowold og Marianne Druedahl   

  

 udtaler:
Vi finder, at udsagnet Ud over voldelige overfald på folk af anden  

 race end den ariske  og på disses venstreorienterede venner   

 udfolder [K]  

 stor aktivitet på nettet kan være skadeligt, krænkende eller virke  

 agtelsesforringende for [K].
Vi finder imidlertid, at [K]s synspunkter er  

 medtaget i artikelserien ved udtalelserne fra talsmand [A], og vi udtaler  

 derfor ikke kritik af det bragte.
 Da der er stemmelighed, er formandens stemme afgørende, og Pressenævnet  

 udtaler kritik af Ekstra Bladet.
