Betænkning afgivet af Udvalget for Videnskab og Teknologi  

 den 30. maj 2006 Betænkning over Forslag  

 til lov om ændring af lov om konkurrence- og forbrugerforhold på  

 telemarkedet,  

 lov om radiofrekvenser og lov om radio- og  

  

 teleterminaludstyr og elektromagnetiske forhold (Opfølgning på regeringens handlingsplan for  

 terrorbekæmpelse) [af  

 videnskabsministeren (Helge Sander)] 1. Ændringsforslag Videnskabsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 31. marts 2006 og var til 1.  

 behandling den 18. april 2006. Lovfor-slaget blev efter 1. behandling henvist  

 til behandling i Udvalget for Videnskab og Teknologi.
Dispensation fra §  

 8 a, stk. 2, i Folketingets  

 forretningsorden Udvalget anmoder om, at Folketinget dispenserer fra reglen i  

 forretningsordenen om, at der skal gå mindst 2 dage fra omdeling af  

 betænkning  

 til 2. behandling.
Møder Udvalget har behandlet lovforslaget i 5 møder.
Sammenhæng med andre lovforslag Lovforslaget skal ses i sammenhæng med forslag til lov om  

 ændring af straffeloven, retsplejeloven og forskellige andre love (lovforslag  

 nr.
L 217), som har været behandlet i Retsudvalget, samt forslag til lov om  

 ændring af lov om forsvarets formål, opgaver og organisation m.v. (lovforslag  

 nr.
L 218), som har været behandlet i Forsvarsudvalget.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 10. februar 2006 dette udkast til  

 udvalget, jf. alm. del  bilag 126. Den 3. april 2006 sendte  

 videnskabsministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Telekommunikationsindustrien i Danmark.  

 Henvendelsen  

 til udvalget er optrykt som bilag 3 til betænkningen.
 Videnskabsministeren har over for udvalget kommenteret den  

 skriftlige henvendelse til udvalget.
Åbent temamøde Udvalget afholdt den 22. maj 2006 et åbent temamøde om  

 lovforslaget.
I temamødet deltog som paneldeltagere repræsentanter for:
Gartner, IT-Branchen, ITEK og Telekommunikationsindustrien i Danmark.
Spørgsmål Udvalget har stillet 22 spørgsmål til videnskabsministeren til  

 skriftlig besvarelse, som denne har besvaret. 6 af udvalgets spørgsmål til  

 videnskabsministeren og dennes svar herpå er optrykt som bilag 2 til  

 betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse  

  

 med det stillede ændringsforslag.
Venstres, Socialdemokratiets, Dansk Folkepartis og Det  

 Konservative Folkepartis medlemmer af udvalget noterer sig løftet fra  

 ministeren om efter en passende periode at gøres status over lovfor-slaget i  

 form af en offentlig redegørelse over erfaringerne med de foreslåede nye  

 regler.
På den baggrund forventer partierne, at ministeren 3 år efter  

 lovforslagets gennemførelse vil give Udvalget for Videnskab og Teknologi en  

 grundig orientering, der bl.a. skal omfatte erfaringerne med den nye  

 bestemmelse om teleobservation.
Orienteringen skal endvidere omfatte den  

 tekniske udvikling af betydning for lovforslaget.
 Partierne noterer sig desuden løftet fra ministeren om i de  

 første år efter lovens ikrafttræden at give en årlig status i form af en  

 offentlig redegørelse til Udvalget for Videnskab og Teknologi vedrørende  

 centrale problemstillinger i lovforslaget, der henhører under ministerens  

 ansvarsområde.
 Det er Venstres, Socialdemokratiets, Dansk Folkepartis og Det  

 Konservative Folkepartis holdning, at disse statusopgørelser skal følges op  

 med  

 drøftelser blandt de partier, der står bag lovforslaget.
 Herudover mener Socialdemokratiets medlemmer af udvalget, at  

 forebyggelse af terror og retssikkerhed for den enkelte hænger nøje sammen  

 med  

 de teknologiske muligheder, det moderne samfund giver os.
 Det er spørgsmål, der kræver grundige overvejelser.  

 Socialdemokratiet vil ikke risikere at give køb på de grundlæggende  

 frihedsrettigheder i forsøget på at skærme os mod dem, der netop ønsker at  

 komme vores frihedsidealer til livs.
I så vigtig og kompleks en sag kan Socialdemokratiet kun undre  

 sig over regeringens håndtering af dette lovforslag.
Grundighed, eftertanke  

 og  

 åbenhed har ikke præget den vaklende håndtering, regeringen har præsteret.  

 Tværtimod har forløbet budt på intern uenighed i regeringspartierne,  

 usikkerhed  

 om de teknologiske muligheder og høringssvar fra hele telebranchen, der  

 advarer  

 imod store dele af lovforslagets første udkast.
Det har betydet, at denne  

 vidtrækkende lovpakke er blevet hastet igennem Folketinget, og regeringen har  

 i  

 stor udstrækning overladt det til oppositionen at stå for det udredende  

 arbejde.
 Det var således på oppositionens foranledning, der blev  

 arrangeret et åbent temamøde med telebranchen og it-eksperter, ligesom det er  

 oppositionen, der har sørget for, at der følges op på lovfor-slaget.
 For Socialdemokratiet er det af afgørende betydning, at disse  

 opfølgninger bliver offentlige redegørelser med opfølgende drøftelser blandt  

 de  

 partier, der står bag lovforslaget.
 Derudover er det afgørende for Socialdemokratiet, at hele  

 spørgsmålet om logning blev taget ud af lovforslaget, idet der var lagt op  

 til  

 ændringer, ingen kan kende omfanget af, før logningsbekendtgørelsen  

 foreligger.
Et  

  

 mindretal  

  

 i  

 udvalget (RV, SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det  

 stillede ændringsforslag.
Socialistisk Folkepartis medlem af udvalget indstiller forslaget  

 til forkastelse ved 3. behandling af to årsager: For det første betragter SF  

 lovforslaget som en integreret del af den samlede terrorpakke sammen med  

 lovforslag nr.
L 217 og L 218. SF vil i denne forbindelse henvise til  

 partiets  

 politiske bemærkninger i betænkningen over lovforslag nr.
L 217, hvor der er  

 redegjort for de mange problematiske uklarheder, det lovforslag indeholder,  

 herunder den usikre og ugennemskuelige retstilstand med hensyn til borgernes  

 retssikkerhed.
Den anden årsag handler om en række af de ændringer, som  

 lovforslag nr.
L 219 medfører.
Lovforslaget indeholder ikke en sikkerhed for,  

 at teleselskaberne ikke pålægges at sortere i de bruttodatastrømme, som de  

 bliver forpligtet til at levere videre til politiet.
Denne sortering må  

 foretages af politiet og ikke af en privat erhvervsvirksomhed.
Endvidere  

 indeholder lovforslaget ikke en sikkerhed for at teleselskaberne ikke  

 pålægges at  

 afsende såkaldte tavse SMSer  et forhold, SF betragter som en  

 politiopgave.  

 Endelig indeholder lovforslaget et pålæg om at indrette sit udstyr således,  

 at  

 det kan registrere afstanden til nærmeste mobilmast, selv om der ikke i dag  

 findes tekniske standardløsninger herfor.
Enhedslistens medlem af udvalget bemærker, at lovforslaget som  

 de øvrige dele af terrorpakken, er udtryk for regeringens manglende tillid  

 til  

 demokratiet.
Der er i stedet tale om en ensidig fokusering på sikkerhed  

  og  

 det på bekostning af retssikkerheden.
Det er især bekymrende, fordi regeringens embedsmandsgruppe, som  

 lovforslagene i terrorpakken bygger på, slog fast i sin rapport fra november  

 2006, at det danske terrorberedskab ikke var utilstrækkeligt  eller  

 sagt på  

 almindeligt dansk: Det danske terrorberedskab er godt nok.
Alligevel vælger  

 regeringen at fremsætte lovforslag, som udvider efterretningstjenesternes  

 operationsmuligheder, samtidig med at den uafhængige kontrol, eksempelvis  

 domstolskontrollen, svækkes.
Og med dette lovforslag lægger regeringen så at  

 sige yderligere op til en »våbenoptrapning«.
Det skal forstås på den måde, at  

 de onde og de kløgtige vil gå over til kryptering af deres kommunikation og  

 bruge  

 trådløse såkaldte hotspots m.v., hvorefter regeringen vil være nødt til at  

 stramme loven yderligere.
Det bliver skruen uden ende, alt sammen til gene  

 først og fremmest for den almindelige borger.
Også på den baggrund mener  

 Enhedslisten, at hverken dette lovforslag eller de øvrige lovforslag i  

 terrorpakken  

 er en retsstat værdigt.
Det er dybt bekymrende, at den teleudbyder, der har kundeforholdet,  

 er forpligtet til at udlevere oplysninger om kundens adgang til elektroniske  

 kommunikationsnet og -tjenester for alle elektroniske kommunikationsformer  

 til  

 politiet, herunder oplysninger om kundens adgang til internettet (IP-adresser  

 og e-mail-adresser), uden at betingelserne for edition skal være opfyldt, og  

 uden rettens godkendelse.
I denne forbindelse er der hverken henvisning til  

 straffelovens kapitel 12 og 13 om forbrydelser mod staten eller terror eller  

 til nogen mindste strafferamme.
Det indebærer en adgang for politiet til at  

 få  

 alle de grundlæggende oplysninger, politiet ønsker for at kunne gennemføre en  

 aflytning eller overvågning af en hvilken som helst borger  eller alle  

 borgere,  

 om man vil  uden retskendelse.
Påstanden er ikke, at det vil ske.  

 Påstanden  

 er, at det kan ske, fordi udbyderne er forpligtede til at udlevere  

 oplysningerne  i princippet til enhver i politiet  uden at det  

 skal godkendes  

 af domstolene.
Frem for alt savner Enhedslisten en præcisering i lovforslaget af  

 fundamentale principper for teleudbyderes pligt til at hjælpe politiet.
Uden  

 sådanne principper er der risiko for, at teleudbydere tvinges ud i en  

 egentlig  

 overvågning af borgerne, som aldrig har været politisk tilkendegivet.
Særlig  

 på  

 baggrund af, at lovforslagene er enestående i international sammenligning,  

 forekommer mangelen på et mere tilbundsgående forarbejde bekymrende.
 Interesseorganisationen ITEK og Dansk Industri skriver bl.a. i  

 deres høringssvar til lovforslaget: »Men den meget vidtgående åbning af  

 adgangen til at kunne tilsidesætte almindelige retsprincipper taler for, at  

 grænserne for, hvad man som virksomhed skal kunne tåle, underkastes en nøjere  

 granskning  også i lyset af, at disse informationer kan risikere at  

 komme i  

 fremmede efterretningsmyndigheders eje.« Der er næppe tvivl om, at ITEK her  

 tænker på øgede muligheder for industrispionage i almindelighed og på Echelon  

 i  

 særdeleshed.
Det er dybt bekymrende, at regeringen nu vil have private  

 virksomheder til at udføre politiarbejde.
Således er det eksempelvis ikke  

 politiet, men kundens teleselskab, som skal sørge for enten provokerede  

 opkald  

 eller SMSer i forbindelse med stedfæstelse af en mobiltelefon.
Det  

 fremgår af  

 ministerens svar på spørgsmål 12.
Lovforslaget viser måske i højere grad end lovforslag nr.
L 217  

 og L 218, som er terrorpakkens to øvrige lovforslag, at der er tale om, at  

 regeringen ønsker at vise handlekraft frem for at se på årsagerne til terror.  

 Således fremgår det af svar fra videnskabsministeren, at såkaldte  

 VoIP-tjenester (voice over internet protocol) og chat er krypterede og ikke  

 kan  

 dekrypteres af teleudbyderne, hvorfor det vil være op til politiet, hvorvidt  

 en  

 konkret kryptering kan dekrypteres  eller sagt på almindeligt dansk: To  

 af de  

 hurtigst voksende teknologier inden for telekommunikation, nemlig VoIP og  

 chat,  

 kan ikke umiddelbart aflyttes, og det er tvivlsomt, om nogen kan bryde koden  

 og  

 på et senere tidspunkt »læse« indholdet af meddelelserne.
Hertil kommer  

 desuden, at politiet eller teleudbyderne ikke altid vil kunne se, hvem der  

 kommunikeres med.
Det er dybt bekymrende, at regeringen er så fikseret på  

 teknologien i forbindelse med telekommunikation.
Når man taler om terror, er  

 den mest udbredte teknologi sprængstof.
Al erfaring viser, at terrorister  

 anvender internettet på en sådan måde, at de aldrig vil falde i den fælde at  

 bruge områder, hvor deres trafik bliver registreret.
De vil som nævnt ovenfor  

 benytte VoIP eller chat, de vil benytte almindelig kryptering, de vil benytte  

 internetcafeer, såkaldte hotspots eller trådløse net i eksempelvis  

 lejerforeninger osv.
På trods af, at der altså i dag findes teknologier og metoder,  

 der gør det umuligt at se, hvem der snakker sammen, fremsætter regeringen  

 lovforslag  

 om øget overvågning generelt.
Derfor er lovfor-slaget uden mening med hensyn  

 til terrorbekæmpelse.
Til gengæld vil det være med til at gøre borgerne mere  

 utrygge og være med til at give danske virksomheder dårlige vilkår.
 Konkluderende er det Enhedslistens opfattelse, at der ingen,  

 absolut ingen, proportionalitet er mellem de metoder, regeringen vil tage i  

 brug i, hvad den kalder værnet mod terror, og så de resultater, den vil opnå.  

 Ingen kan påstå, at disse mange overvågningstiltag har nogen effekt på  

 kriminalitet  

 eller terrorvirksomhed.
 Enhedslisten mener, at regeringens terrorpakke grundlæggende er  

 og bliver en forkert politik.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 videnskabsministeren,  

  

 tiltrådt af  

  

 udvalget:
Til § 1 I  

 det under  

  

 nr. 4  

  

 foreslåede  

  

 § 15, stk. 4,  

  

 udgår », jf. stk. 1, nr.  

 1,«.
[Konsekvensrettelse] Bemærkninger Til nr. 1 Henvisningen udgår som en konsekvens af, at kravet om indretning  

 af udstyr og systemer til brug for indhentelse af historisk teleoplysning og  

 udvidet teleoplysning ikke indgår i § 15, stk. 1, nr. 1, som der henvises  

 til.
 Ændringen har ikke konsekvens for indholdet af forpligtelsen.  

 Der henvises til bemærkningerne til lovforslagets § 1, nr. 4.
Troels Lund Poulsen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Henrik Fruergaard (V)  

  

    

  

 Jesper Langballe (DF)   

 Jørn Dohrmann (DF)   

 Per Ørum Jørgensen (KF)   

 Carina Christensen (KF)   

 Rasmus Prehn (S)   

 Magnus Heunicke (S)  

  

  nfmd.  

  

 Christine Antorini (S)   

 Pia Gjellerup (S)   

 Margrethe Vestager (RV)   

 Charlotte Fischer (RV)   

 Anne Grete Holmsgaard (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 219 Bilagsnr.
Titel 1 Høringssvar og høringsnotat, fra videnskabsministeren 2 Udkast til tidsplan for udvalgets behandling af  

 lovforslaget 3 Kopi af justitsministerens besvarelse af Retsudvalgets  

 spørgsmål 1 til lovforslag nr.
L 217 vedrørende udmøntning af regeringens  

 handlingsplan  

 for terrorbekæmpelse 4 Invitation til høring om terrorbekæmpelse 10/5-06 på  

 Christiansborg 5 Tidsplan for udvalgets behandling af lovforslaget 6 Udkast til program for et eventuelt åbent temamøde om  

 lovforslaget 7 Program for åbent temamøde 17/5-06 8 Pressemeddelelse om åbent temamøde 17/5-06 9 Videnskabsministerens besvarelse af spørgsmål nr.
S 3744 10 1. udkast til betænkning 11 Henvendelse af 19/5-06 fra Telekommunikationsindustrien i  

 Danmark 12 Teknologirådets Fra Rådet til Tinget nr. 224, maj 2006: »Terrornetværk  

 i cyberspace« 13 Redegørelse fra regeringen om indsatsen imod terrorisme 14 Ændringsforslag fra videnskabsministeren Oversigt over spørgsmål og svar vedrørende L 219 Spm.nr.
Titel 1 Spm., om ministeren er enig i, at de hurtigst voksende  

 teknologier inden for it- og telekommunikation såsom Voice over Internet  

 Protocol  

 (VoIP) og chat reelt ikke kan aflyttes, til videnskabsministeren, og  

 ministerens svar herpå 2 Spm., om en operatør eller udbyder fremover i praksis  

 skal kunne verificere sin kunde, hvilket i princippet ikke er nødvendigt i  

 dag, da kunden verificeres via sin indbetaling, til videnskabsministeren, og  

 ministerens svar herpå 3 Spm., om en udenlandsk efterretningstjeneste via en  

 udbyder i det pågældende land vil kunne få direkte adgang til it- og  

 telekommunikation her i landet, til videnskabsministeren, og ministerens svar  

 herpå 4 Spm., om Politiets Efterretningstjeneste f.eks. efter  

 anmodning fra en udenlandsk efterretningstjeneste skal lade denne  

 efterretningstjeneste »lytte med« på it- og telekommunikation i Danmark,  

 såfremt denne efterretningstjeneste kan fremvise en dommerkendelse, til  

 videnskabsministeren,  

 og ministerens svar herpå 5 Spm., om bestemmelsen i den foreslåede nye § 15 c i lov  

 om konkurrence- og forbrugerforhold på telemarkedet betyder, at politiet til  

 hver en tid og uden konkret mistanke om terror kan pålægge udbydere af  

 elektroniske kommunikationsnet og -tjenester at udlevere oplysninger, der  

 identificerer en slutbrugers adgang til kommunikationsnet og -tjenester, til  

 videnskabsministeren, og ministerens svar herpå 6 Spm., om lovforslaget betyder, at det er politiet, der  

 alene skal stå for at sortere i bruttostrømmen af telekommunikationsdata fra  

 en udvalgt bruger, til videnskabsministeren, og ministerens svar herpå 7 Spm., om det ikke er hensigten, at private virksomheder  

 skal sortere de dele af bruttodatastrømmen fra, som politiet ikke har fået  

 adgang til i en eventuel begrænset retskendelse, til videnskabsministeren, og  

 ministerens svar herpå 8 Spm., om sortering i bruttodatastrømmen vil være en  

 efterforskningsmæssig opgave, til videnskabsministeren, og ministerens svar  

 herpå 9 Spm., om det i USA er Federal Bureau of Investigation  

 (FBI), der står for sortering af bruttostrømmen af telekommunikationsdata,  

 til videnskabsministeren, og ministerens svar herpå 10 Spm. om, hvilke teknikker der benyttes i andre lande til  

 at bedømme afstanden mellem tændte, men ikke aktive, mobiltelefoner og  

 nærmeste  

 mobilmast, til videnskabsministeren, og ministerens svar herpå 11 Spm., om teleobservation af mobiltelefoner kun kan  

 foretages ved hjælp af provokerede opkald, SMSer el.lign., hvis  

 teleobservation  

 skal omfatte alle master, som en mobiltelefon løbende anvender, til  

 videnskabsministeren,  

 og ministerens svar herpå 12 Spm., om det er politiet og ikke private virksomheder,  

 der skal stå for at sende provokerede opkald eller SMSer til  

 mobiltelefoner,  

 til videnskabsministeren, og ministerens svar herpå 13 Spm., om der er udviklet lettilgængelige sensorer, der  

 gør det muligt for den enkelte mobilbruger at opdage provokerede opkald eller  

 SMSer, til videnskabsministeren, og ministerens svar herpå 14 Spm. om de økonomiske omkostninger for henholdsvis  

 politiet og teleselskaberne i kroner og mandskabsressourcer ved at muliggøre  

 afsendelsen af provokerede opkald og SMSer og drive et beredskab, der  

 kan  

 afsende provokerede opkald og SMSer døgnet rundt, til  

 videnskabsministeren,  

 og ministerens svar herpå 15 Spm. om, hvordan ministeren forholder sig til, at de  

 teknologiske ekstraomkostninger, der pålægges teleudbyderne, vil skabe  

 stigende tele- og internetpriser hos slutbrugerne til økonomisk og  

 teknologisk skade for slutbrugerne, til videnskabsministeren, og ministerens  

 svar herpå 16 Spm. om, hvilken effekt de øgede teknologiske  

 omkostninger for teleudbyderne i forbindelse med de øgede omkostninger ved  

 terrorbekæmpelse vil få for små og mellemstore virksomheder, til  

 videnskabsministeren,  

 og ministerens svar herpå 17 Spm. om, hvorledes regeringen forholder sig til, at  

 Danske Mediers Forum udtrykker betænkeligheder ved, at de foreslåede regler  

 kan  

 udhule kildebeskyttelsen i Danmark, til videnskabsministeren, og ministerens  

 svar herpå 18 Spm. om kommentar til henvendelsen af 19/5-06 fra  

 Telekommunikationsindustrien i Danmark, til videnskabsministeren, og  

 ministerens svar herpå 19 Spm., om det fremover fortsat er politiet, der skal sende  

 tavse smser, til videnskabsministeren, og ministerens svar herpå 20 Spm., om det fortsat er politiet, der med udgangspunkt i  

 en konkret retskendelse skal styre anvendelsen af skjulte smser i hver  

 enkelt efterforskning, til videnskabsministeren, og ministerens svar herpå 21 Spm., om ministeren kan bekræfte, at den maskinelle  

 udtagelse af data for det første forudsætter, at man starter med at »optage«  

 eller registrere hele bruttodatastrømmen, dvs. også indholdet, og dernæst, at  

 en medarbejder hos teleselskabet anvender et stykke software, som i hvert  

 enkelt tilfælde skal »indstilles« til at sortere den omhandlede abonnents  

 data ud fra den større mængde, til videnskabsministeren, og ministerens svar  

 herpå 22 Spm., om det er hensigten med lovforslaget, at eventuel  

 yderligere sortering af de leverede data  ud over enten hele  

 bruttodatastrømmen (svarende til aflytning) eller alle indeholdte IP-adresser  

 i de udvekslede datapakker, såkaldt IP til IP (svarende til fremadrettet  

 teleoplysning/aflytning uden indhold)  påhviler politiet som led i  

 efterforskningen,  

 til videnskabsministeren, og ministerens svar herpå Bilag 2 Nogle af udvalgets spørgsmål til  

 videnskabsministeren og dennes svar herpå Spørgsmål 6, 9 og 10 og svarene herpå er optrykt efter ønske  

 fra SF.
Spørgsmål 11 og 18 og svarene herpå er optrykt efter ønske fra S.  

 Spørgsmål 12 og svaret herpå er optrykt efter ønske fra EL.
 Spørgsmål 6:
Betyder lovforslaget, at det er politiet, der alene skal stå for  

 at sortere i bruttostrømmen af telekommunikationsdata fra en udvalgt bruger? Svar:
 Det fremgår af lovforslag L 219, at udbyderen er forpligtet til  

 at udtage og videregive de relevante oplysninger i et læsbart format af  

 bruttodatastrømmen.
 Hvis der således er tale om en kendelse til at indhente  

 teleoplysninger og udvidede teleoplysninger, er udbyderen forpligtet til  

 alene  

 at videregive de relevante oplysninger i læsbar form fra bruttodatastrømmen.  

 Ved en kendelse til aflytning er det udbyders pligt at udtage den del af  

 bruttodatastrømmen, der relaterer sig til det aflyttede objekts IP-adresse,  

 MAC-adresse eller lignende.
 Der er ikke tale om en manuel sortering af de relevante data,  

 men derimod om maskinel udtagelse af de data, som kendelsen vedrører.  

 Udtagelse  

 af data kan foretages, uden at brugere, administratorer eller andre får  

 adgang  

 til selve dataindholdet.
 Spørgsmål 9:
Kan ministeren bekræfte, at det i USA er Federal Bureau of  

 Investigation (FBI), der står for sortering af bruttostrømmen af  

 telekommunikationsdata? Svar:
 Telebranchen oplyste under den offentlige høring vedrørende L  

 219 den 17. maj 2006, at det i USA er Federal Bureau of Investigation (FBI),  

 der står for sortering af bruttostrømmen af telekommunikationsdata.
 For at få bekræftet den oplysning vil det være nødvendigt at  

 indhente en udtalelse fra det amerikanske justitsministerium.
 Tilvejebringelse af oplysninger om retstilstanden i andre lande  

 er erfaringsmæssigt tidskrævende, og jeg kan derfor ikke besvare spørgsmålet  

 inden for den tidsmæssige ramme for folketingsbehandlingen af L 219.
 Spørgsmål 10:
Hvilke teknikker benyttes i andre lande til at bedømme afstanden  

 mellem tændte, men ikke aktive mobiltelefoner og nærmeste mobilmast? Svar:
 Jeg har til brug for besvarelse af spørgsmålet indhentet bidrag  

 fra IT- og Telestyrelsen, der oplyser:
 »Det er ikke teknisk muligt i et GSM-system at fastslå afstanden  

 mellem en tændt, men ikke aktiv mobiltelefon og nærmeste mast.
 Af den årsag eksisterer der ikke teknikker i andre lande til at  

 bedømme afstanden mellem tændte, men ikke aktive mobiltelefoner og nærmeste  

 mast.
Dog er der allerede udarbejdet standarder, der gør det teknisk  

 muligt for en GSM-operatør at indrette sit netværk således, at operatøren kan  

 registrere den omtrentlige afstand mellem en mobiltelefon, der er i  

 radiomæssig  

 kommunikation, og den benyttede mobilmast, som ikke nødvendigvis er den  

 nærmeste.
For en nærmere beskrivelse af  

  

 radiomæssig kommunikation  

  

 henvises  

 til  

 besvarelsen af spørgsmål 11.« Jeg kan henholde mig til det oplyste.
 Spørgsmål 11:
Kan ministeren bekræfte, at teleobservation af mobiltelefoner,  

 som det er defineret i lovforslag nr. 217 om ændring af straffeloven,  

 retsplejeloven og forskellige andre love, fremsat af justitsministeren, kun  

 kan  

 foretages ved hjælp af provokerede opkald, SMSer el.lign., hvis  

 teleobservation skal omfatte alle master, som en mobiltelefon løbende  

 anvender? Svar:
 Jeg har til brug for besvarelse af spørgsmålet indhentet bidrag  

 fra IT- og Telestyrelsen, der udtaler:
 »Det er korrekt, at teleobservation, der omfatter alle master,  

 en given mobiltelefon anvender, kun er teknisk mulig, såfremt der er en eller  

 anden form for radiomæssig kommunikation mellem mobiltelefonen og  

 mobiltelefonsystemet.
 Ved radiomæssig kommunikation forstås, at der enten tales i  

 mobiltelefonen, sendes/modtages en SMS og lignende, eller at mobiltelefonen  

 blot tændes/slukkes eller aktiveres ved grænsefladen mellem to trafikområder.  

 Stedfæstelse af en mobiltelefon kræver således, at telefonen deltager i én af  

 ovenstående kommunikationsformer.
Såfremt der ikke er radiomæssig kommunikation mellem  

 mobiltelefonen og mobiltelefonsystemet, er det muligt ved hjælp af  

 provokerede  

 opkald, SMS eller lignende at bringe en tændt mobiltelefon i radiomæssig  

 kommunikation.« Jeg kan henholde mig til det oplyste.
 Spørgsmål 12:
Såfremt provokerede opkald eller SMSer skal benyttes til at  

 gennemføre teleobservation i Danmark, kan ministeren så bekræfte, at det er  

 politiet og ikke private virksomheder, der skal stå for at provokere opkald  

 eller SMS til mobiltelefoner? Svar:
 Hvis de oplysninger, en retskendelse om teleobservation  

 omfatter, kun kan fremskaffes ved hjælp af provokerede opkald eller SMS, må  

 udbyderen af elektroniske kommunikationsnet eller -tjenester stå for dette.
 Spørgsmål 18:
Ministeren bedes kommentere henvendelsen af 19. maj 2006 fra  

 Telekommunikationsindustrien i Danmark, jf.
L 219  bilag 11.
 Svar:
 For så vidt angår pkt. 1 i henvendelsen skal jeg henvise til min  

 besvarelse af udvalgets spørgsmål 6-8 til L 219.
 For så vidt angår pkt. 2.a og 2.b i henvendelsen skal jeg  

 henvise til min besvarelse af udvalgets spørgsmål 10-12 til L 219.
Vedrørende punkt 2.b skal jeg i tilknytning til min besvarelse  

 af spørgsmål 10 bemærke, at selv om der er udarbejdet GSM-standarder, er det  

 korrekt, at de ikke indgår som standardløsninger i det udstyr og de systemer,  

 der markedsføres i dag til brug for GSM-mobiltelefonsystemet.
Det er derfor  

 korrekt, at der kan blive brug for specielle løsninger til danske mobilnet.
Derfor er der i lovforslagets ikrafttrædelsesbestemmelse sikret  

 udbyderne tid til at implementere de tekniske løsninger.
Kravet om at  

 indrette  

 teknisk udstyr og tekniske systemer i tilfælde, hvor udstyret eller systemet  

 ikke er sat i drift inden lovforslagets ikrafttrædelse, træder således først  

 i  

 kraft den 1. juli 2007, mens kravet for så vidt angår teknisk udstyr og  

 tekniske  

 systemer, der er sat i drift inden den 1. juli 2006, skal være opfyldt den 1.  

 januar 2008.
 Det skal tilføjes, at lovforslaget indeholder en bemyndigelse  

 til i særlige tilfælde at fravige de krav, der stilles til indretningen af  

 udstyr og systemer, hvor tekniske eller praktiske hensyn nødvendiggør dette,  

 jf. lovforslagets § 1, nr. 5.
 På den baggrund finder jeg ikke behov for en bemyndigelse til  

 først at sætte kravet om afstandsmåling i kraft senere.
 Der har i forbindelse med debatten om L 219 været forslag om, at  

 jeg årligt rapporterer om lovens anvendelse.
Jeg finder det hensigtsmæssigt, at der efter en passende periode  

 gøres status over erfaringerne med de foreslåede nye regler.
På den baggrund  

 vil jeg 3 år efter lovforslagets gennemførelse give Udvalget for Videnskab og  

 Teknologi en orientering herom.
Orienteringen skal bl.a. omfatte erfaringerne  

 med den nye bestemmelse om teleobservation.
Orienteringen skal endvidere  

 omfatte  

 den tekniske udvikling af betydning for L 219.
 Herudover vil jeg de første år efter lovens ikrafttræden give  

 Udvalget for Videnskab og Teknologi en årlig status vedrørende centrale  

 problemstillinger, der henhører under mit ansvarsområde.
Bilag 3 Henvendelse fra Telekommunikationsindustrien i  

 Danmark Telekommunikationsindustrien  

 i Danmark 19. maj 2006 Til Udvalget for Videnskab og Teknologi c.c.: Videnskabsministeren IT- og Telestyrelsen Telebranchens bemærkninger til det fremsatte  

 lovforslag L219 I forlængelse af det åbne temamøde om terrorpakken, som Udvalget  

 for Videnskab og Teknologi afholdt 17. maj, ønsker  

 Telekommunikationsindustrien  

 (TI) med dette brev at redegøre for de ændringer og præciseringer i det  

 fremsatte lovforslag, som TI finder nødvendige.
Der er tale om følgende 3  

 forhold:
1.  

 	  

 Udtagning af data fra  

 en bruttodatastrøm (datavask) 2.a  

 	  

 Teleobservation, tændt  

 men ikke aktiv mobiltelefon 2.b  

 	  

 Teleobservation,  

 afstandsmåling mellem mast og mobiltelefon 1. Udtagning  

 af data fra en bruttodatastrøm (datavask) TI ønsker følgende præcisering af L 219:
   

 	  

 At ændringsforslaget  

 til telelovens § 15 og de dertil hørende lovforslagsbemærkninger om udtagning  

 af data (lovforslagets side 22, 2. spalte) alene pålægger teleudbyderne en  

 forpligtelse til fremadrettet  efter retskendelse herom - at kunne  

 levere  

  

 enten  

 hele bruttodatastrømmen (svarende til aflytning)  

  

 eller  

 levere  

  

 alle  

  

 indeholdte ip-adresser i de  

 udvekslede datapakker, såkaldt IP-til-IP (svarende til fremadrettet  

 teleoplysning/aflytning uden indhold). Eventuel yderligere analyse og  

 sortering/frasortering af datastrømmen  f.eks. svarende til kundens  

 hot-mail-aktiviteter  er en efterforskningsmæssig opgave, som politiet  

 varetager  

 efter behov.
 Det bemærkes, at et krav om, at teleudbyderne skal sortere i en  

 bruttodatastrøm ikke er omtalt i Regerings Handlingsplan for  

 terrorbekæmpelse,  

 og at politiet i dag selv står for al analyse og sortering af  

 bruttodatastrømmen.
2. Teleobservation Lovforslagene om teleobservation baserer sig på en fejlagtig  

 opfattelse af de tekniske muligheder for observation i mobilnet, hvilket  

 bl.a.  

 skyldes, at der ikke  som forudsat i regeringens handlingsplan for  

 terrorbekæmpelse  forud for fremsættelse af lovforslaget er sket en  

 teknisk  

 konkretisering og afklaring.
 2.a  

 Teleobservation, tændt, men ikke aktiv mobiltelefon:
 TI ønsker følgende præcisering af L 219:
   

 	  

 At det ikke er teknisk  

 muligt at stedfæste en tændt mobiltelefon, medmindre den er i aktiv brug  

 (f.eks. ved brug af såkaldt tavse SMS).
  

 	  

 At provokeret trafik i  

 form af tavse SMS med henblik på sporing af en tændt, men ikke aktiv  

 mobiltelefon, skal udføres af politiet, da denne opgave er af  

 efterforskningsmæssig karakter.
Teleudbyderne skal ikke udføre efterforskning  

 og f.eks. vurdere, hvornår og hvor ofte en mistænkt skal spores.
 Det bemærkes, at politiet i dag selv står for at afsende  

 provokeret trafik i form af tavse SMS med henblik på sporing af en tændt, men  

 ikke aktivt kommunikerende mobiltelefon.
 2.b  

 Teleobservation, afstandsmåling mellem mast og mobiltelefon:
 TI ønsker følgende præcisering af L 219:
Der findes i dag ikke tilgængelige tekniske  

 standardløsninger, som kan honorere det nye generelle krav om afstandsmåling  

 mellem mast og mobiltelefon ved hver observation i forbindelse med aktiv  

 kommunikation.
Kravet vil derfor være til varig gene for danske  

 mobiludbydere,  

 idet der vil skulle udvikles og opretholdes specielle tekniske løsninger til  

 afstandsmåling alene til brug for de danske mobilnet.
VTU-ministeren  

 bemyndiges  

 derfor til at sætte kravet om afstandsmåling i kraft, når alment tilgængelige  

 tekniske standardløsninger til positionering og afstandsmåling findes.  

 Definitionen af teleobservation i lovforslagsbemærkningerne til L217 og L219  

 bibeholdes med henblik på at sikre, at politiet  

  

 kan  

 få udleveret  

 oplysninger om afstand,  

  

 når  

 der foreligger tekniske standardløsninger.
 Det bemærkes, at afstandskravet er et nyt krav i forhold til de  

 teleobservationer, som gennemføres i dag.
____________________ Til orientering vedlægges kopi af TIs talepapir fra temamødet.
Med venlig hilsen Ib M.
Tolstrup Direktør TIs talepapir fra temamødet Forslag til  

 TI-indlæg på 5 minutter ved VTUs høring den 17. maj 2006.
Branchen hjælper gerne politiet.
Og vi har et godt dagligt  

 samarbejde.
Gennemgående kan vi hjælpe politiet mere end tidligere med  

 teknologiens udvikling.
F.eks. registrerede man først telefonsamtaler efter  

 digitaliseringen i 1990erne.
Disse oplysninger stilles naturligvis også  

 til  

 rådighed for politiet.
Formelt har vi kun været pligtige til at sikre mulighed for  

 aflytning i telefoncentaler i fastnet og mobilnet  men vi yder som sagt  

 i  

 praksis mere til politiet.
Også f.eks. fremadrettet sporing af mobiltelefoner  

 og aflytning af internetkunder..
 Vi har ikke noget imod, at pligten til at give disse ydelser til  

 politiet lovfæstes.
 Men når loven direkte forpligter branchen til at yde bestemte  

 ting, er det naturligvis vigtigt, at det rent teknisk kan lade sig gøre.
 Det føler vi ikke er helt opfyldt på i hvert fald 2 områder.
 Teleobservation.
Først læste vi i handlingsplanen, at vi skulle være i stand til  

 at følge en mobiltelefon fra mast til mast, hvis blot den er tændt.
Det kan  

 man  

 ikke.
For når mobiltelefonen ikke er i brug, er senderen slukket.
Og så kan  

 man  

 naturligvis ikke følge den.
Altså en teknisk umulighed.
Det er netop vigtigt,  

 at mobiltelefoner bruger den indbyggede radiosender mindst muligt.
Ellers  

 ville  

 nettet blive belastet af opdateringer og telefonerne ville hurtigt blive  

 afladet.
Så længe en tændt mobiltelefonen ikke skifter område fortæller  

 den ikke sin position til nettet.
Udbyderne har fra 9 -35 områder.
Så de er  

 ganske store og skift mellem områder dermed få.
Så fik vi indtryk af, at udbyderne skulle sende såkaldte tavse  

 SMS, så telefonerne alligevel kan spores inden for et område.
Det vil nemlig  

 aktivere telefonens sender og dermed give et spor Teknisk set er dette en mulighed.
Men med stor risiko for  

 afsløring.
Det skal derfor bruges med en omhu, som forudsætter indsigt i den  

 konkrete efterforskning.
Teleudbyderne vil komme til at tage aktivt del i  

 politiets efterforskning, hvis man skal sende sådan provokeret trafik.  

 Grundlæggende finder vi det derfor helt forkert, hvis vi pålægges at skulle  

 sende tavse SMS.
Samtidig har man indføjet et helt nyt generelt krav om angivelse  

 af afstand fra masten ved hver observation.
Sådan kan det i hvert fald læses.  

 Der findes ingen tekniske standardløsninger herfor.
Kravet vil derfor være  

 til  

 varig gene for danske mobiludbydere, idet der vil skulle udvikles og  

 opretholdes  

 specielle tekniske løsninger alene til brug for de danske mobilnet.
Og vi  

 kender slet ikke de økonomiske konsekvenser, da der er tale om brud med  

 grundlæggende principper i nettene.
Lovkravet om teleobservation er for upræcist, og det har ikke  

 som forudsat i handlingsplanen været drøftet med branchen.
Vi er efterladt  

 med  

 følgende spørgsmål: Hvad er det vi skal kunne og hvordan? Vaskning af  

 data.
 Med lovforslaget skal branchen også kunne aflytte kunders  

 internettrafik..
 Det er der vist ikke andre lande som forlanger endnu, men vi  

 tror det også alment kan lade sig gøre.
 Vi kan  om jeg så må sige  give politiet en kopi af alle de  

 datapakker i en bruttodatastrøm, som kunden sender og modtager.
Men måske er det kun en lille del af denne bruttodatastrøm, som  

 har politiets interesse, f.eks. svarende til kundes hotmail-aktiviteter.  

 Eller  

 måske giver dommerkendelsen kun adgang til visse data.
Hvem skal så sortere? Lovforslaget og de diskussioner, vi havde i vinter, skaber tvivl  

 om rækkevidden af de forpligtelser der pålægges teleudbyderne til sortering  

 af  

 data.
Vi mener klart, at en sortering  med de risici, der altid vil  

 være for at få meget eller for lidt  må være politiets opgave.
Vi  

 ønsker  

 derfor en klar politisk tilkendegivelse om, at teleudbyderne alene er  

 forpligtede  

 til kunne udlevere den fulde bruttodatastrøm.
Sådan er det jo også med telefonaflytninger.
For det er jo ikke  

 teleselskaberne som skal frasortere samtaler, hvor den mistænkte ikke er  

 part.  

 Politiet får naturligvis alle samtaler fra den aflyttede telefon.
Afslutning Det burde være åbenbart, at de tekniske problemer må afklares  

 inden lovens vedtagelse.
Ellers står vi med lovkrav, der ikke har hold i den  

 tekniske virkelighed.
Vi hjælper som sagt gerne politiet inden for vores  

 evner.  

 Men telenettene bygges ikke med politimæssig overvågning som primært formål.
Vi kan meget.
Men vi kan ikke både have en fri  

 kommunikationskultur på teleområdet med frit valg af nye teknologier og så  

 samtidigt opfylde ethvert ønske hos politiet.
 Vi finder det også horisontalt vigtigt, at televirksomhederne  

 ikke inddrages i politimæssige opgaver, der ikke er snævert forbundet med  

 deres  

 aktiviteter som udbydere.
