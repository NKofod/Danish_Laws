I tilslutning til Udenrigsministeriets bekendtgørelse nr. 50 af 17. juli  

 1985, Lovtidende C, meddeles det, at der ved noteveksling af 11. og 25.  

 september 1987 er indgået en aftale om forlængelse af aftalen mellem Danmark  

 og Amerikas forenede Stater vedrørende en dansk-amerikansk fond for  

 udveksling af teknologi.
Aftalen er på uændrede vilkår blevet forlænget med  

 virkning fra den 25. marts 1987 til den 31. december 1987.
Fondens kapital andrager et beløb på 3.989.589,37 d.kr., og afkastet heraf  

 skal ifølge aftalens ordlyd (regel 2) anvendes til at undersøge, hvad der  

 findes i De forenede Stater af videnskabelig og teknologisk know-how, som  

 dansk industri har et konstateret behov for, og at skaffe  

 industrivirksomheder, der har et sådant behov, en hensigtsmæssig adgang til  

 den teknologi, de har behov for.
Afkastet kan også anvendes til at bistå  

 amerikansk industri med at opnå kontakter med dansk industri eller danske  

 forskere med henblik på udveksling af videnskabelig eller teknologisk viden  

 eller på anden måde udbygge dansk-amerikanske forbindelser inden for området  

 industrielt og teknologisk samarbejde.
 Fondens bestyrelse skal inden aftalens udløb træffe beslutning om Fondens  

 fremtidige virksomhed.
