 I forbindelse med indførelsen af en 800 kr.'s egenbetalingsgrænse for  

 medicintilskud efter sygesikringsloven er der afsat et beløb til sociale  

 kompensationer til kommunerne, således at personer, der modtager hjælp til  

 dækning af medicinudgifter efter bistandsloven, ikke berøres økonomisk af  

 indførelsen af egenbetalingsgrænsen.
 Der har imidlertid vist sig nogen usikkerhed ved administrationen af  

 reglerne om hjælp til medicin efter bistandsloven.
 Socialministeriet skal derfor meddele følgende:
 HJÆLP TIL MEDICIN EFTER BISTANDSLOVENS § 46 a.
 Efter bistandslovens § 46 a kan der ydes hjælp til dækning af udgifter til  

 f.eks. medicin.
 Betingelserne for at yde hjælp er:
 Såfremt disse betingelser er opfyldt, vil der kunne ydes hjælp efter  

 bistandslovens § 46 a til medicinudgifter, herunder til dækning af udgifter  

 til tilskudsberettiget medicin, som der på grund af 8oo kr.'s  

 egenbetalingsgrænsen ikke ydes tilskud til efter sygesikringsloven.
 HJÆLP TIL MEDICIN EFTER BISTANDSLOVENS § 48.
Efter bistandslovens § 48 dækker kommunen nødvendige merudgifter ved  

 forsørgelsen, herunder egenudgiften til tilskudsberettiget medicin, for  

 personer, der i hjemmet forsørger et barn med et fysisk eller psykisk  

 handicap, såfremt merudgifterne overstiger 2.4oo kr.om året.
Beløbsgrænsen  

 gælder ikke, hvis handicappet er vidtgående eller barnet har en kronisk  

 lidelse, eller hvis personen, der forsørger barnet, ikke har midler til at  

 afholde merudgiften.
Efter § 48 dækkes endvidere egenudgiften til  

 tilskudsberettiget medicin, der er nødvendig på grund af handicappet, for  

 voksne, hjemmeboende personer med vidtgående fysiske eller psykiske handicap.
Personer, der modtager hjælp til medicin efter bistandslovens § 48, vil  

 som følge af indførelsen af 800 kr.'s egenbetalingsgrænsen i  

 sygesikringsloven få deres udgifter til medicin forøget.
Disse merudgifter  

 skal ligeledes dækkes efter bistandslovens § 48.
 HJÆLP TIL MEDICIN EFTER BISTANDSLOVENS § 58.
 Efter bistandslovens § 58 kan personer, der får ordineret  

 tilskudsberettiget medicin på grund af en varig lidelse, få hjælp til dækning  

 af den del af egenudgiften, der overstiger 300 kr. pr. måned, uanset  

 indkomst- eller formueforhold.
Berettigelsen til hjælp til medicin efter § 8 i  

 hjælpemiddelbekendtgørelsen skal som hidtil vurderes efter et skøn over  

 ansøgerens udgift til tilskudsberettiget medicin på årsbasis.
Ansøgerens  

 udgift vil være forøget som følge af indførelsen af 800 kr.'s  

 egenbetalingsgrænsen efter sygesikringsloven, og denne merudgift skal  

 medregnes i den årlige udgift.
 Personer, der herefter har en medicinudgift på mere end 300 kr. månedlig  

 på årsbasis, vil være berettiget til at få dækket egenudgiften ud over de 300  

 kr.
