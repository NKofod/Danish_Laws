 Bekendtgørelse om forskningsfaglige fora og  

  

 overgangsbestemmelser vedrørende behandling af  

  

 ansøgninger om godkendelse af biomedicinske  

  

 forskningsprojekter anmeldt til det videnskabsetiske  

  

 komitésystem før den 1. maj 2004.
 I medfør af § 3, stk. 8, og § 31,  

 stk. 6, i lov nr. 402 af 28. maj 2003 om et videnskabsetisk komitésystem  

 og behandling af biomedicinske forskningsprojekter fastsættes:
Kapitel 1 Forskningsfaglige fora.
 § 1.  

  

 De  

 sundhedsvidenskabelige, forskningsfaglige fora ved Københavns Universitet,  

 Aarhus Universitet og Syddansk Universitet  


  

 indstiller personer, som er aktive inden for den sundhedsvidenskabelige  

 forskning, til medlemmer af de regionale videnskabsetiske komitéer.
 Stk. 2.  

  

 Indstillingsretten efter stk. 1 overgår til Statens  

 Sundhedsvidenskabelige  

 Forskningsråd, hvis et eller flere af de i stk. 1 nævnte  

 forskningsfaglige  

 fora ikke ser sig i stand til at indstille personer, som er aktive inden for  

 den sundhedsvidenskabelige forskning, til medlemmer af de regionale  

 videnskabsetiske komitéer, eller hvis et eller flere af disse fora nedlægges  

 eller på anden vis ophører.
Kapitel 2 Overgangsbestemmelser m.v.
 § 2.  

  

 Efter § 31, stk. 3, jf. stk. 2 og 4, i lov nr. 402 af 28. maj  

 2003 om et videnskabsetisk komitésystem og behandling af biomedicinske  

 forskningsprojekter  

 gælder følgende overgangsbestemmelser for forskningsprojekter anmeldt til det  

 videnskabsetiske komitésystem før den 1. maj 2004:
 1)  

 	  

    

 Bestemmelserne i  

 §§ 7-10, § 11, stk. 1, nr. 3, § 11, stk. 2 og 3,  

 § 12 og § 17 i lovbekendtgørelse nr. 69 af 8. januar 1999 om et  

 videnskabsetisk komitésystem og behandling af biomedicinske  

 forskningsprojekter, finder fra projektets anmeldelse til projektets  

 afslutning  

 anvendelse på projekter anmeldt til det videnskabsetiske komitésystem før den  

 1. maj 2004, jf. dog § 3.
 2)  

 	  

    

 Bestemmelserne i  

 § 9, stk. 3 og 4, §§ 10-20, § 22, stk. 1og 2,  

 § 23, § 24, stk. 1, nr. 3, og § 25 i lov nr. 402 af 28.  

 maj  

 2003 om et videnskabsetisk komitésystem og behandling af biomedicinske  

 forskningsprojekter, finder først anvendelse på biomedicinske  

 forskningsprojekter anmeldt til det videnskabsetiske komitésystem fra den 1.  

 maj 2004, jf. § 31, stk. 2, i samme lov.
 Stk. 2.  

  

 Bestemmelserne i §§ 29 og 30 om straf og godtgørelse i lov nr. 402 af  

 28.  

 maj 2003 om et videnskabsetisk komitésystem og behandling af biomedicinske  

 forskningsprojekter, finder for biomedicinske forskningsprojekter iværksat i  

 strid med §§ 9 og 23 anvendelse på projekter, der er anmeldt til det  

 videnskabsetiske komitésystem fra den 1. maj 2004.
 § 3.  

  

 Fra  

 den 1. maj 2004 skal anmodninger om ændringer af et biomedicinsk  

 forskningsprojekt behandles efter reglerne i lov nr. 402 af 28. maj 2003,  

 selv  

 om ændringerne vedrører et forskningsprojekt, som er godkendt før den 1. maj  

 2004.
 § 4.  

  

 Bekendtgørelsen træder i kraft den 1. maj 2004.
