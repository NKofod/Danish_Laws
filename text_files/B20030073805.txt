Bekendtgørelse om markedsføring af sundhedsydelser I medfør af lov nr. 326 af 6. maj 2003 om markedsføring af  

 sundhedsydelser § 1, stk. 5, § 4, stk. 5, og § 5,  

 stk. 4, samt efter indhentet udtalelse fra Forbrugerombudsmanden,  

 fastsættes:
Kapitel 1 Anvendelsesområde § 1.  

  

 Ved  

 sundhedsydelser forstås den sundhedsfaglige virksomhed, som autoriserede  

 sundhedspersoner udfører i medfør af deres autorisation eller i øvrigt  

 udfører,  

 og som ikke-autoriserede sundhedspersoner har adgang til at udføre.
 § 2.  

  

 Ved  

 sundhedsfaglig virksomhed forstås undersøgelse, diagnosticering,  

 sygdomsbehandling, genoptræning, sundhedsfaglig pleje, sundhedsfaglige  

 forebyggelsestiltag over for den enkelte patient, m.v.
 Stk. 2.  

  

 Sundhedsfaglig virksomhed omfatter de kosmetiske ydelser, der er  

 lægeforbeholdt  

 virksomhed, jf. lægelovens § 25.
 Stk. 3.  

  

 Sundhedsfaglig virksomhed omfatter apotekernes slankerådgivning, vejledning i  

 rygeafvænning, vejledning af astmapatienter (astmaskoler), vejledning i  

 behandling af diabetes, blodtryks- og blodsukkermåling m.v.
Kapitel 2 Markedsføring § 3.  

  

 Ved  

 markedsføring af sundhedsydelser forstås alle foranstaltninger foretaget i  

 erhvervsøjemed, hvormed der udbydes sundhedsydelser, jf. dog § 6.
 § 4.  

  

 Markedsføring af sundhedsydelser skal udformes og præsenteres på en sådan  

 måde,  

 at det tydeligt fremgår, at der er tale om markedsføring af sundhedsydelser.
 Stk. 2.  

  

 Det skal  

 tillige tydeligt fremgå, hvem der er ansvarlig for markedsføringen.
 § 5.  

  

 Markedsføring  

 af sundhedsydelser kan ske ved anvendelse af billeder, tegninger, logoer og  

 lignende under forudsætning af, at billederne m.v. ikke er urigtige,  

 vildledende eller urimeligt mangelfulde.
 Stk. 2.  

  

 Angivelser  

 af særlige arbejds- eller interesseområder, uddannelse og særlige  

 kvalifikationer, teknisk udstyr m.v. kan anvendes, såfremt angivelserne ikke  

 er  

 urigtige, vildledende eller urimeligt mangelfulde.
 Stk. 3.  

  

 Anvendelse  

 af beskrivende og anprisende tekst om den enkelte sundhedsperson,  

 behandlingsstedet eller de enkelte ydelser m.v. kan ske under forudsætning  

 af,  

 at teksten ikke er urigtig, vildledende eller urimeligt mangelfuld.
 § 6.  

  

 Markedsføring må ikke finde sted i fjernsyn, herunder på tekst-tv, i film, på  

 video, Cd-rom eller DVD eller lignende.
§ 7.  

  

 Markedsføring af sundhedsydelser, der retter sig mod børn og unge under 18  

 år,  

 må kun finde sted, hvis den udformes på en sådan måde, at den ikke udnytter  

 børn og unges naturlige godtroenhed eller mangel på erfaring.
Markedsføringen  

 må heller ikke misbruge børn og unges loyalitetsfølelse.
 § 8.  

  

 Forpligtelsen  

 til at sikre, at betingelserne i loven og bekendtgørelsen overholdes,  

 påhviler  

 den sundhedsperson m.v., der er ansvarlig for markedsføringen.
 Stk. 2.  

  

 Reklamebureauer, redaktører, fjernsynsstationer, udgivere af blade, aviser,  

 postordrehæfter m.fl. er medansvarlige for indholdet af markedsføringen efter  

 lovgivningens almindelige regler.
Kapitel 3 Straffebestemmelser § 9.  

  

 Overtrædelse  

 af §§ 4, 5, 6 og 7 straffes med bøde.
Kapitel 4 Ikrafttræden § 10.  

  

 Bekendtgørelsen træder i kraft den 1. september 2003.
