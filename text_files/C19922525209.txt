 Cirkulære om at regionalt fastsatte  

 interne regler i forbindelse med administration af UTB-ordningen ikke  

 må anvendes, hvis de afskærer det lovpligtige skøn, der er  

 fastsat i ATB-lovens § 10, stk. 10, 1. pkt.
Til Arbejdsformidlingen På baggrund af en konkret sag, hvor en AF-region  

 havde indført en fast intern regel om, at enhver uddannelse, der var  

 af mere end 26 ugers varighed, ikke kunne godkendes som et individuelt UTB,  

 skal styrelsen udmelde følgende retningslinier:
 I henhold til § 5 i Arbejdsministeriets cirkulære af  

 6. juli 1989 om den regionale administration af uddannelsestilbud (UTB) kan  

 de regionale UTB-udvalg fastsætte nærmere interne kriterier og  

 vejledende regler for bl.a. uddannelsernes længde, herunder  

 prioritering af fordelingen af den udmeldte økonomiske ramme, idet  

 sådanne interne regler dog kun kan fastsættes på baggrund  

 af centrale retningslinier herfor.
 Derimod bemyndiger cirkulærets § 5 ikke de regionale  

 arbejdsmarkedsmyndigheder til egentlig regelfastsættelse, dvs.  

 fastsættelse af regler der eksempelvis retter sig mod borgerne.
Med henblik på prioritering af UTB-kurser kan de  

 regionale arbejdsmarkedsmyndigheder i overensstemmelse med cirkulærets  

 § 5   på baggrund af centralt fastsatte retningslinier herfor  

 fastsætte nærmere kriterier og vejledende retningslinier  

for oprettelse af nye undervisningshold, uddannelsernes længde og  

 de lediges valg af uddannelse.
Cirkulærets § 5 indeholder derimod ikke  

 hjemmel til fastsættelse af varigheden af individuelle UTB.
Det skal endvidere bemærkes, at for så vidt  

 angår et UTB s varighed, så skal AF i hvert enkelt  

 tilfælde på baggrund af de fastsatte kriterier foretage en  

 konkret vurdering.
Det betyder, at et UTB skal tilrettelægges ud fra  

 den lediges ønsker og forudsætninger samt arbejdsmarkedets behov  

 og skal have en varighed, der ligger inden for den i henhold til reglerne  

 fastsatte minimums- og maksimumsgrænse.
Det pligtmæssige skøn forhindrer ikke,  

 at AF-regionerne fastsætter retningslinier for deres afgørelser  

 på UTB-området.
Forvaltningen er nemlig også bundet af en  

 uskreven  lighedsgrundsætning, hvorefter ens tilfælde skal  

 behandles på samme måde.
For at imødekomme dette krav kan  

 det derfor være berettiget, at der fastsættes interne  

 regler, som angiver rammerne for skønnet.
For det første er  

 det et krav, at interne regler er saglige, dvs. i overensstemmelse med  

 lovens formål.
Interne regler er saglige, dvs. i  

 overensstemmelse med lovens formål.
Interne regler må heller ikke  

 på forhånd udelukke et skøn, hvorfor der alene kan  

 være tale om vejledende regler.
Ved afgørelsen af, om en  

 regel har vejledende karakter er det afgørende, om myndigheden er sig  

 bevist, at der kan fraviges fra den fastsatte regel, eller om reglen reelt  

 anvendes så mekanisk, at den individuelle vurdering i sagerne i  

 virkeligheden er bortfaldet.
 En intern regel, hvorefter der ved afgørelsen af,  

 om et individuelt UTB kan godkendes, også lægges vægt  

 på varigheden af det ønskede UTB og de økonomiske  

 ekstraudgifter, der er forbundet med en evt. godkendelse, vil være en  

 sagligt velbegrundet regel.
 Også lighedsgrundsætningen vil føre til  

 denne konklusion. forvaltningen vil ved at fastsætte regler for  

 godkendelse af individuelle UTB dels sikre, at lige tilfælde behandles  

 ens, og dels sikre en vis udjævning i en situation, hvor flere eldige  

 er berettiget til UTB uden at det inden for den givne økonomiske ramme  

 er muligt fuldt ud at efterkomme alle lediges ønsker om et  

 længerevarende og måske dyret UTB.
 Derimod vil en internt fast regel, om at  

 uddannelser med en varighed på f. eks. mere end 26 uger ikke kan  

 godkendes som individuelle UTB, ikke være i overensstemmelse med  

 UTB-regelsættet, da det pligtmæssige individuelle skøn om  

 den lediges ønsker og forudsætninger samt arbejdsmarkedets behov  

 udelades.
