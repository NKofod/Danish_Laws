Cirkulæreskrivelse om meddelelse om  

 spørgsmål om ret til efterløn som fuldtidsforsikret,  

 når medlemmet har haft deltidsarbejde Kommentarer m.v.:
Et medlem overgik til deltidsarbejde, fordi hun ikke  

 længere magtede/evnede at have fuldtidsarbejde.
Hun bibeholdt sin  

 forsikringsstatus som fuldtidsforsikret.
Ved overgangen til efterløn  

 måtte hun betragtes som deltidsforsikret. (82-332-151) Når der  

 ikke er tvivl om rådigheden, bevarer den fuldtidsforsikrede retten til  

 fuldtidsefterløn, selvom den fuldtidsforsikrede i en periode frem til  

 overgangen til efterløn har haft deltidsarbejde. (86-332-1500).
 Meddelelse om afgørelsen:
82-332-151 Et medlem ønskede at overgå til  

 efterløn 1. januar 1982. Medlemmet var fuldtidsforsikret og havde frem  

 til januar 1979 haft fuldtidsarbejde.
Da hun ikke længere magtede  

 fuldtidsarbejde, søgte og fik medlemmet arbejde i 91 timer pr.  

 måned.
Hun ændrede ikke forsikringsstatus til  

 deltidsforsikret.
Ankenævnet tiltrådte direktoratets  

 afgørelse om, at da medlemmet ikke længere evnede at arbejde i  

 fagets fulde sædvanlige arbejdstid, burde medlemmet have ladet sig  

 overflytte til deltidsforsikring.
Man fandt derfor, at medlemmet ved  

 overgangen til efterløn var at betragte som deltidsforsikret, og at  

 efterlønnen skulle udbetales efter reglerne i  

 arbejdsløshedsforsikringslovens § 75 e.
86-332-1500 Et medlem ønskede at overgå til  

 efterløn 1. juni 1986. Medlemmet var fuldtidsforsikret og havde indtil  

 ca. 5 år forud for ansøgningen haft fuldtidsarbejde.
Medlemmet  

 søgte, og fik nedsat arbejdstiden til 30 timer om ugen.
 Direktoratet tiltrådte kassens afgørelse om,  

 at medlemmet måtte betragtes som deltidsforsikret med den begrundelse,  

 at medlemmet havde indrettet sig på arbejde på nedsat tid, og at  

 medlemmet ikke samtidig havde været tilmeldt arbejdsformidlingen som  

 arbejdssøgende til fuldtidsarbejde.
 Ankenævnet, derimod, fandt, at der efter det i sagen  

 oplyste ikke havde været begrundet tvivl om medlemmets rådighed  

 for arbejdsmarkedet i fagets fulde sædvanlige arbejdstid.  

 Ankenævnet fandt derfor, at medlemmet ved overgangen til  

 efterløn opfyldte betingelserne for ret til efterløn som  

 fuldtidsforsikret, og at efterlønnen skulle udbetales efter reglerne i  

 arbejdsløshedsforsikringslovens § 75 d.
 Der er udførligt redegjort for ankenævnets  

 afgørelser i Ankenævnets Årsberetning for henholdsvis 1982  

 og 1987.
