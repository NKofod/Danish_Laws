 I henhold til § 15 c, jf. § 15 i, i loven om radio- og  

 fjernsynsvirksomhed, jf. lovbekendtgørelse nr. 451 af 25. juni 1987,  

 fastsættes:
Almindelige bestemmelser § 1.  Indehavere af tilladelse til lokal  

 programvirksomhed skal løbende optage alle udsendelser i deres fulde  

 udstrækning på bånd.
Det vil sige alt, hvad der udsendes i sendetiden, incl.  

 annoncering og afmelding af programmer, pausesignaler, jingles osv.
Der må  

 ikke forekomme fejl og mangler i optagelserne på grund af båndskift, ringe  

 båndkvalitet eller manglende vedligeholdelse af registreringsudstyret.
Stk. 2.  Båndene skal opbevares i 3 måneder og må i  

 denne periode ikke ændres, slettes eller destrueres.
Det kan pålægges  

 tilladelseshaveren at opbevare bånd i en nærmere angiven længere tid, hvis  

 behandlingen af en sag vedrørende programvirksomheden gør det nødvendigt.
§ 2.  Hvis det lokale nævn, Udvalget vedr.
Lokal Radio  

 og TV, Berigtigelsesnævnet eller nogen anden dertil berettiget myndighed i  

 forbindelse med behandlingen af en sag vedrørende programvirksomheden  

 pålægger tilladelseshaveren at aflevere optagelser, skal indsendelsen ske  

 omgående.
Stk. 2.  De optagelser, som indsendes til nævn m.v.,  

 skal være de originale båndoptagelser.
Båndene forbliver tilladelseshaverens  

 ejendom og tilbageleveres efter endt brug.
 § 3.  Tilladelseshaveren er ansvarlig for  

 programmernes optagelse og opbevaring, uanset om arbejdet eventuelt efter  

 aftale udføres af andre.
§ 4.  Optagelse skal foretages samtidig med  

 udsendelsen.
Optagelse kan eventuelt finde sted fra et individuelt  

 antenneanlæg eller et fællesantenne- eller andet kabelfordelingsanlæg.
 § 5.  Optagelserne skal være af en sådan kvalitet, at  

 indholdet ved gengivelse kan opfattes uden nogen vanskelighed, der kan  

 henføres til optageudstyret og -installationerne, båndet eller udstyrets  

 betjening.
Stk. 2.  Lydgengivelsen skal mindst svare til god  

 telefonkvalitet med hensyn til egenstøj, fremmedstøj, mangler ved båndet,  

 forvrængning og toneområde (ca. 300 Hz - 3,4 kHz). En afvigelse fra nominel  

 båndhastighed skal være under 1 pct.
Automatisk forstærkningsregulering må  

 ikke anvendes ved optagelsen.
Der henvises i øvrigt til bilaget.
Stk. 3.  Billedgengivelsen skal mindst have den  

 kvalitet, som nedennævnte optagesystem normalt har til almindeligt  

 hjemmebrug.
Signal/støjforholdet i billedsignalet må ikke være ringere end 38  

 dB (uvejet).
 § 6.  Hver båndspole eller -kassette skal være  

 forsynet med oplysning om radioens eller tv-stationens navn, udsendelsesdato  

 samt tidspunkt for optagelsens begyndelse og afslutning.
§ 7.  Båndene skal opbevares under sådanne forhold, at  

 de ikke udsættes for særlige støvgener eller for fugt, væsker, skadelige  

 magnetfelter, mekaniske påvirkninger, varme - over stuetemperatur eller  

 andet, som kan forringe optagelserne eller gengivelsen af disse.
Forsendelse  

 skal ske under hensyn hertil.
Lokale radioudsendelser § 8.  Ved optagelse på spolebånd skal anvendes  

 international standard båndhastighed, enten 1 7/8Í pr. sek. eller 3 3/4Í pr.  

 sek. samt 1/4Í bånd.
En tyndere båndtype end »double play« og  

 spoler med en større diameter end 10 1/2Í må ikke anvendes.
 Stk. 2.  Der skal anvendes en båndoptager beregnet for  

 international 2- eller 4-spors- norm.
§ 9.  Ved optagelse på lydkassettebånd skal anvendes  

 standard kompaktkassetter og standard båndhastighed 1 7/8Í pr. sek.
En  

 ringere båndkvalitet end svarende til 1. klasses jernoxydbånd og kassettebånd  

 med længere spilletid end nominelt 2 x 45 min. må ikke anvendes.
Stk. 2.  Der skal anvendes en båndoptager beregnet for  

 international standard halvspor mono- eller 2 x kvartspor stereonorm.
Ved  

 optagelse af monolyd på stereooptagere skal samme lyd indspilles på begge  

 sammenhørende stereospor.
 § 10.  Andre båndhastigheder og optagesystemer end de,  

 der er nævnt i § 8 og § 9, vil kunne anvendes under forudsætning af, at  

 tilladelseshaveren, hvis en dertil berettiget myndighed fordrer optagelser  

 afleveret, jf. § 2, sammen med optagelserne stiller det fornødne  

 afspilningsudstyr til rådighed.
Lokale fjernsynsudsendelser § 11.  Optagelserne skal foretages på  

 videokassettebånd i VHS systemet, således at de uden særlige foranstaltninger  

 kan afspilles på andre båndmaskiner end dem, de er optaget på.
Optagelser af  

 billeder, der kun gengiver tekst og eventuelt et fast billede, kan være af  

 kortere varighed end udsendelsen, forudsat at der sker en fuldstændig  

 registrering af den til enhver tid viste tekst.
 Stk. 2.  Båndene skal mindst være af kvalitet »high  

 grade«, og tykkelsen af båndene skal mindst være 19 micro m +1/-2 micro  

 m (svarende til at en normal kassette rummer bånd til maksimalt 3 timers  

 optagelse).
 § 12.  Andre optagesystemer end det, der er nævnt i §  

 11, vil kunne anvendes under forudsætning af, at tilladelseshaveren, hvis en  

 dertil berettiget myndighed fordrer optagelser afleveret, jf. § 2, sammen med  

 optagelserne stiller det fornødne afspilningsudstyr til rådighed.
Tilsidesættelse af reglerne § 13.  En tilladelse til lokal programvirksomhed kan  

 inddrages midlertidigt eller endeligt, hvis indehaveren tilsidesætter pligten  

 til at optage og opbevare udsendelserne på bånd eller pålæg om at aflevere  

 eller i længere tid end 3 måneder at opbevare bånd, jf. lovens § 15 f.
 Stk. 2.  Der kan i sådanne tilfælde også idømmes bøde,  

 jf. lovens § 22, stk. 1, nr. 4.
Ikrafttrædelse § 14.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Bekendtgørelse nr. 535 af 19. august 1986 om  

 optagelse og opbevaring af lokale radioudsendelser m.v. ophæves.
Kultur- og Kommunikationsministeriet,  

 den 15. oktober 1987 P.
M.
V.
J.
HARDER RASMUSSEN /Vibeke G.
Petersen Bilag Tekniske mindstekrav til optagelserne af lyden Ved afspilning af optagelserne skal følgende krav være opfyldt:
 1. Wow og flutter (vejet) skal være mindre end 0,7  

 pct.
 2. Harmonisk forvrængning må højst være 5 pct.
 3. Den samlede støj - det vil sige lyde, der er  

 udsendelserne uvedkommende - fra optage- og afspilningsanlæg og bånd,  

 herunder sner og brum fra installationer, sus og knækstøj, skal ved  

 gengivelsen være mindst 30 dB under normalniveauet for udsendelsessignalet.  

 Overhøring fra nabospor på båndet skal dog være mindst 26 dB under dette  

 niveau.
 4. Frekvensgangen for det mindste toneområde, der skal  

 gengives, skal totalt forløbe fra 300 Hz til 3,4 kHz inden for et område på  

 maksimalt 12 dB.
