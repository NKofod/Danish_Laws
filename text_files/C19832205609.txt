 I henhold til undervisningsministeriets bekendtgørelse nr. 116 af 23.  

 marts 1983 om adgangseksamen til teknika (ingeniørhøjskolerne) og om kursus  

 til adgangseksamen fastsattes følgende.
 Kapitel 1. Eksamensordning, karaktergivning m.v.
 § 1. Ordinær eksamen afholdes normalt i eksamensterminen maj-juni og ved  

 adgangskursus med studiestart i januar tillige i eksamensterminen  

 december-januar.
 Stk. 2. Sygeeksamen afholdes normalt i sygeeksamensterminen juli- august  

 og ved adgangskursus med studiestart i januar tillige i sygeeksamensterminen  

 januar-februar.
 Stk. 3. Direktoratet fastsætter eksamensdatoer for de skriftlige prøver.
 § 2. Eksaminander, der på grund af sygdom eller andre tvingende  

 omstændigheder har været forhindret i at deltage i eller at fuldføre en prøve  

 i en ordinær eksamenstermin, kan søge om tilladelse til at deltage i prøven i  

 førstkommende sygeeksamenstermin.
 Stk. 2. Tilladelse meddeles af den pågældende uddannelsesinstitution, der  

 fastsætter nærmere regler om krav til dokumentation m.v.
 § 3. Eksaminander, der ikke har bestået adgangseksamen i en ordinær  

 eksamenstermin, kan melde sig til omprøve i fag, hvor den opnåede karakter er  

 5 eller derunder.
 Stk. 2. Deltagelse i en omprøve skal ske i førstkommende  

 sygeeksamenstermin eller den derpå følgende ordinære eksamenstermin.
 Stk. 3. Direktoratet fastsætter nærmere regler om afholdelse af omprøve.
§ 4. Personer, der ønsker at deltage i adgangseksamen, skal tilmelde sig  

 ved den uddannelsesinstitution, hvor eksamen ønskes aflagt, senest 2 måneder  

 før afholdelse af ordinær eksamen.
Tilmelding til eksamen betragtes som  

 tilbagekaldt, hvis den studerende senest dagen før den første prøve giver  

 institutionen skriftlig meddelelse herom.
 Stk. 2. Den enkelte institution fastsætter nærmere regler om afholdelse  

 af eksamen.
§ 5. Direktoratet nedsætter en eksamenskommission, som har til opgave at  

 overvåge adgangseksamens niveau.
Kommissionen er ansvarlig for udarbejdelse  

 af opgaver til de skriftlige prøver og udpeger for hvert fag 2 opgavestillere  

 for 3 år ad gangen.
Kommissionen afgiver indstilling til direktoratet om  

 fastsættelse af pensa til adgangseksamen og om beskikkelse af censorer.
Stk. 2. Eksamenskommissionen består af 5 medlemmer, der beskikkes af  

 direktoratet for 3 år ad gangen.
Formanden udpeges af direktoratet. 2  

 medlemmer beskikkes efter indstilling af Rektorforsamlingen ved de danske  

 teknika, 1 medlem efter indstilling af det faglige landsudvalg for  

 ingeniøruddannelserne og 1 medlem efter indstilling af Rektorkollegiet.
 § 6. Opgavestillerne er i deres virksomhed uafhængige af institutionerne  

 og alene ansvarlige over for eksamenskommissionen, der kan give  

 retningslinier for deres arbejde.
§ 7. Censorerne beskikkes for 3 år ad gangen af direktoratet.
Censorerne  

 er fælles for de eksamensberettigede institutioner.
Stk. 2. Censorerne afgiver rapport til eksamenskommissionen om forhold,  

 som de finder af betydning for eksamenskommissionen.
Eksamenskommissionen kan  

 indhente udtalelser hos censorerne om forhold vedrørende adgangseksamen.
 § 8. Direktoratet sørger for, at de skriftlige opgavetekster  

 mangfoldiggøres og fordeles.
 Stk. 2. Rektor ved den enkelte institution har ansvaret for opbevaring af  

 opgaveteksterne indtil afholdelsen af prøven og for, at opgavebesvarelserne i  

 lukket kuvert sendes til faglærere og censorer.
 § 9. For hver prøve gives en karakter efter 13-skalaen.
 Stk. 2. Bedømmelsen foretages af læreren i det pågældende fag ved den  

 institution, hvor prøven er aflagt, i forening med en censor, der udpeges af  

 vedkommende institution inden for det af direktoratet beskikkede censorkorps.  

 Censor må normalt ikke være ansat ved den pågældende institution.
Stk. 3. Censor og lærer skal hver for sig notere den karakter, de ved en  

 vurdering af opgavebesvarelsen som helhed finder rigtig.
Hvis karaktererne er  

 forskellige, skal lærer og censor søge at opnå enighed om en karakter.
Opnås  

 dette ikke, anvendes gennemsnittet af de noterede karakterer som endelig  

 karakter.
Hvis dette gennemsnit ikke er et tal i karakterskalaen, bliver  

 karakteren det nærmeste højere tal i skalaen.
Dog kan karakteren 13 kun  

 gives, hvis der er enighed herom.
 Stk. 4. Bedømmelsen opføres på karakterlister, der underskrives af censor  

 og lærer, og registreres derefter i en form godkendt af direktoratet.
 Kapitel 2. Undervisning og eksamen i de enkelte fag.
 § 10. Dansk og ideehistorie.
 Formål.
Formålet med undervisningen er, at de studerende - udvikler deres evne til at læse engageret, reflekteret og kritisk, - udvikler deres bevidsthed om sprogbrug og deres evne til at udtrykke sig  

 i konkrete situationer, - oplever ældre og nyere litterære tekster umiddelbart og samtidig ser dem  

 som led i en historisk situation, - opnår et vist kendskab til andre perioders normer, ideer og  

 udtryksformer, - opnår en forøget indsigt i andre sociale og kulturelle miljøer end deres  

 egne, - uddyber deres kendskab til væsentlige kulturelle strømninger og  

 problemstillinger i deres samtid og den umiddelbart forudgående tid, alt med  

 særligt henblik på deres senere virke.
 Indhold og omfang.
 I arbejdet med de behandlede stofområder indgår følgende elementer, der  

 tilsammen må fremtræde som en helhed såvel fagligt som pædagogisk:
- Sprog og tekst (f.eks. grammatik, tegnsætning, syntaks, ordforråd,  

 stilistik og semantik), - kommunikation (f.eks. foredrag, diskussion, beskrivelse, referat,  

 rapport, møde- og forhandlingsteknik, fiktion, massemedier), - logik og argumentation, - ideehistoriske emner, herunder a) erkendelsesteori, b) politiske ideer  

 og deres relevans for samfundsudviklingen og c) den ideehistoriske baggrund  

 for den teknisk-naturvidenskabelige udvikling.
 Midler til opnåelse af formålet er:
 læsning af såvel fiktive som ikke-fiktive tekster, ikke nødvendigvis kun  

 dansksprogede, samt eventuelt indslag med film, TV, lydbånd m.v. og øvelser  

 (f.eks. mundtlige og skriftlige fremstillinger, idet der skal afleveres et  

 antal stile og andre skriftlige opgaver, og hver studerende skal holde mindst  

 eet foredrag). hf-læseplanen kan anvendes som model.
Prøver Der afholdes en skriftlig og en mundtlig prøve.
 Den skriftlige prøve:
Der gives 5 timer til prøven.
Eksaminanden vælger mellem 5 opgaver, der  

 kan være forsynet med bilagsmateriale.
Det er tilladt at bruge ordbøger.
 Den mundtlige prøve:
 Den enkelte institution, der afholder eksamen, kan vælge mellem følgende  

 prøveformer:
A.
Prøven består i, at eksaminanden, støttet af en disposition, giver en  

 mundtlig redegørelse for et selvvalgt emne godkendt af læreren, hvorefter der  

 med udgangspunkt heri foretages en eksamination i forbindelse med det læste  

 stof.
Emnet kan tidligst fastlægges 2 måneder før prøvens afholdelse.  

 Redegørelsens længde må ligge inden for 6-10 minutter.
B.
Eksaminanden prøves på grundlag af ulæst tekst.
Teksterne vælges af  

 læreren og skal svare til de områder, der er arbejdet med i løbet af kursus.  

 Der gives en forberedelsestid på 1/2 time.
Der prøves i tekstforståelse og i  

 evnen til selvstændigt at fremstille et stof på grundlag af et synspunkt,  

 eksaminanden selv anlægger.
Ved vanskeligere tekster kan der stilles enkelte  

 vejledende spørgsmål.
Eksaminanden skal på grundlag af sine notater give et  

 oplæg til en samtale.
Desuden skal eksaminanden i rimeligt omfang sætte  

 teksten i forbindelse med det læste stof.
 Eksaminandens præstation bedømmes under begge prøveformer på grundlag af  

 indhold og form (sprog, kommunikationsevne og argumentation).
 § 11. Engelsk og tysk.
 Formål.
 Formålet med undervisningen er at udbygge de studerendes færdighed i at  

 forstå og at tale sproget i såvel almen som teknisk/naturvidenskabelig  

 sammenhæng.
 De studerende skal opnå en så høj grad af praktisk sprogbeherskelse, at de  

 kan føre en almindelig samtale, udtrykke sig nogenlunde frit og læse  

 middelsvære tekster.
 Der tilstræbes et sprogligt kundskabsniveau, der mindst svarer til kravene  

 i faget i gymnasiets matematiske linje.
 Indhold og omfang.
 Der læses engelsk/amerikanske henholdsvis tyske tekster, dels med fiktivt  

 indhold, dels med teknisk/naturvidenskabeligt eller andre former for  

 ikke-fiktivt indhold.
 Der kan i undervisningen indgå såvel intensiv som ekstensivlæsning.
 I undervisningen kan foruden trykte tekster benyttes audiovisuelle  

 hjælpemidler (film, videobånd, lydbånd o.l). I forbindelse med  

 undervisningen, der i videst muligt omfang skal foregå på det fremmede sprog,  

 meddeles grammatiske kundskaber understøttet af skriftlige øvelser i det  

 omfang, det er nødvendigt for det angivne formål, dog således at  

 korrekthedskrav så vidt muligt ikke stiller sig hindrende i vejen for en  

 praktisk brug af sproget.
 Prøve.
 Prøven i det enkelte sprog er mundtlig og kan være 2- eller 3-delt.
 Der opgives i engelsk 100 n.s. og i tysk 75 n.s., der skal udgøre et  

 repræsentativt udvalg af ca. 225 n.s. gennemgået stof.
 Der prøves i:
 Oplæsning, oversættelse, referat og samtale skal indgå i prøven ligesom  

 teknisk/naturvidenskabeligt stof indgår i denne.
 § 12. Fysik.
 Formål.
Formålet med undervisningen er at give de studerende den fysiske  

 basisviden og den forståelse for grundlæggende fysiske begreber, som er  

 nødvendig for at begynde ingeniørstudiet.
Der lægges vægt på den matematiske  

 formulering af fysiske problemer.
De studerende skal endvidere gennem  

 undervisningen gøres fortrolig med problemformulering og  

 problemløsningsmetodik, ligesom de gennem praktisk laboratoriearbejde skal  

 tilegne sig erfaring med eksperimentelt arbejde.
 Indhold og omfang.
 Undervisningen omfatter følgende emner:
 Måleteknik.
 1. Elementære regler for måleusikkerhed ved direkte og  

 sammensatte målinger.
 Varmelære.
 2. Faste stoffers og væskers varmeudvidelse.
3. Temperaturbegrebet.
Tilstandsligningen for ideale  

 gasser.
 4. Calorimetri.
 5. Faser og faseovergange.
 6. Termodynamikkens 1. hovedsætning.
 Mekanik.
7. Kinematisk beskrivelse af en partikels retlinede  

 bevægelse med konstant acceleration.
Massebegrebet.
Kraftbegrebet.
Newton's  

 love.
Bevægelse i homogent kraftfelt, jævn cirkelbevægelse, sammensat  

 bevægelse.
8. Arbejde, energi, effekt.
Bevægelsesmængde og  

 kraftimpuls.
Impulssætningen, arbejdssætningen og energisætningen.  

 Bevarelsesprincipper.
9. Legemers ligevægt.
Hydrostatik.
 Bølgelære.
 10. Harmonisk svingning.
 11. Plane, harmoniske bølger og  

 superpositionsprincippet.
 12. Huygens' princip anvendt på reflexion og  

 refraktion.
 Elektricitetslære.
13. Elektrisk ladning, feltstyrke, potential,  

 spænding, kapacitans.
Ioners bevægelse i homogent elektrostatisk felt.
 14. Coulombs lov og Gauss' sætning for homogent  

 medium.
 15. Stationær elektrisk strøm, elektromotorisk kraft,  

 effekt, Joules lov, Ohms lov.
 16. Magnetfelt, strømførende leder i magnetfelt.  

 Magnetfelt omkring strømførende leder.
 Elementær (klassisk) atomfysik.
 17. Atommodel, spektre, kvantetal, løsrivelsesarbejde.
Der skal udføres laboratorieøvelser og udarbejdes øvelsesrapporter i et  

 omfang svarende til ca. 1/3 modul.
Disse rapporter skal foreligge i godkendt  

 stand inden prøven.
 Undervisningen støttes gennem hjemmeopgaver.
 Prøve.
Prøven er skriftlig.
Der gives 4 timer til prøven.
Prøven skal omfatte  

 både kvantitative og kvalitative problemer, hvor eksaminanden skal vise  

 indsigt og kombinationsevne.
 § 13. Kemi.
 Formål.
Formålet med undervisningen er at give de studerende en basisviden i kemi.  

 Alment skal den opnåede viden kunne danne grundlag for den videre  

 undervisning i fag som materiallære, økologi, forurenings- og miljølære samt  

 emner som polymerkemi, elektrokemi, termodynamik og anden videregående almen  

 kemi.
Endvidere skal den studerende opøves i grundlæggende  

 laboratoriearbejde.
 Indhold og omfang.
 Undervisningen omfatter følgende emner:
 1. Atomer, molekyler, ioner og stoffers opbygning,  

 kemisk binding.
 2. Det periodiske system.
 3. Syrer, baser og salte.
 4. Koncentrationsangivelser, støchiometriske  

 beregninger, herunder pH-beregninger for stærke syrer og baser.
 5. Tilstandsformer.
 6. Redox-processer, elektrokemiske processer,  

 ligevægtsprocesser.
 7. Stofkemi (de vigtigste hovedgruppe- og enkelte  

 sidegruppestoffer).
 8. Elementær organisk kemi.
 9. Nomenklatur.
 Der skal udføres laboratorieøvelser og udarbejdes rapporter over disse i  

 et omfang svarende til ca. 1/3 modul.
 Disse rapporter skal foreligge i godkendt stand inden prøven.
 Undervisningen støttes gennem hjemmeopgaver.
 Prøve.
Prøven er skriftlig.
Der gives 4 timer til prøven.
Der gives et opgavesæt  

 med et større antal opgaver fordelt på de angivne emner.
 § 14 Matematik.
 Formål.
 Formålet med undervisningen er at give de studerende kendskab til  

 fundamentale matematiske begreber, metoder og tankegange, således at de kan  

 anvende disse til formulering, analyse og løsning af problemer inden for de  

 forskellige fagområder i ingeniøruddannelsen.
Undervisningen skal opøve klarhed og logisk sammenhæng i bevisførelse og  

 udtryksform samt udvikle fantasi og opfindsomhed.
Undervisningen skal give de  

 studerende forståelse for og evne til kritisk analyse af den måde,  

 matematikken anvendes på inden for de forskellige fagområder i  

 ingeniøruddannelsen.
 Indhold og omfang.
 Undervisningen omfatter følgende emner:
 1. Mængdelære.
 Definition og indøvelse af elementære begreber og symboler.
 2. Funktionsbegrebet.
 Definition og afbildning incl. inverse og sammensatte funktioner.
 3. Ligninger, uligheder og numerisk værdi.
 Simple ligninger og uligheder i en variabel med eller uden numerisk tegn.
 Ligninger med den ubekendte under kvadratrodstegn.
 4. Polynomier.
Polynomier i en variabel af første eller højere grad, dets nulpunkter og  

 fortegn.
Brudne rationale funktioner.
5. Potens, logaritme- og eksponentialfunktion.
Potens  

 med hel og bruden eksponent.
Titalslogaritmer og deres anvendelser.
Simple  

 eksponentielle ligninger.
 6. Vektorer.
 Vektoralgebra i planen.
 7. Analytisk geometri.
Linje, cirkel og parabel.
Polygonområder.
 8. Ligningssystemer.
 Ligningssystemer med flere ubekendte i 1. og 2. grad.
 9. Trigonometri.
Vinklers måling.
Definition af trigonometriske funktioner samt disse  

 funktioners indbyrdes relationer.
Trigonometriske grundligninger.  

 Additionsformler og logaritmiske formler.
Den retvinklede og den almindelige  

 trekants beregning ved hjælp af trigonometri.
 10. Infinitesimalregning.
 Beskrivelse af grænseværdi og kontinuitet af en reel funktion i een reel  

 variabel.
Definition af differentialkvotient samt regneregler for differentiation.  

 Funktionsundersøgelse og grafisk afbildning.
Simple ubestemte og bestemte  

 integraler.
Bestemmelse af areal og rumfang ved integration.
 Undervisningen støttes gennem hjemmeopgaver.
 Prøver.
Der afholdes to skriftlige prøver.
Der gives 4 timer til hver prøve.
 Kapitel 5. Ikrafttræden.
 § 15. Cirkulæret har virkning fra den 1. august 1983.
 Stk. 2. Den ordinære adgangseksamen i december-januar 1983-84 afholdes  

 efter de hidtil gældende regler.
 Det samme gælder sygeeksamen i august 1983 og januar-februar 1984.
 Undervisningsministeriet, den 1. august  

 1983.
 P.d.v.
