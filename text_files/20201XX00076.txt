Skriftlig fremsættelse (7. oktober 2020) Kulturministeren (Joy Mogensen):
 Herved tillader jeg mig for Folketinget at fremsætte:
Forslag til lov om ændring af lov om eliteidræt, lov om fremme af integritet i idrætten og lov om udlodning af overskud og udbytte af lotteri (Styrkelse af atleternes stemme i Team Danmarks bestyrelse, Team Danmarks tilsynsforpligtelse m.v.) (Lovforslag nr.
L 19) Med lovforslaget foreslås det at tydeliggøre Team Danmarks tilsynsforpligtelse, at pålægge Team Danmark at oprette en selvstændig funktion, som atleterne kan henvende sig til, samt at styrke atleternes stemme i Team Danmarks bestyrelse og afgrænse nærmere, hvem der kan sidde i bestyrelsen.
 Det foreslås, at loven træder i kraft den 1. januar 2021.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
