Ankestyrelsens principafgørelse O-46-93 om løntilskud - uddannelseshjælp - mindsteløn - sædvanlig begyndelsesløn - minimallønsområdet Resume:
 Løntilskud indenfor et minimallønsfag skulle beregnes svarende til den sædvanlige begyndelsesløn for faglærte indenfor det lokale fagområde.
 Ved afgørelsen blev der lagt vægt på, at løntilskud som hovedregel udmåles svarende til sædvanlig begyndelsesløn indenfor det pågældende oplæringsområde, og at kommunen havde godkendt en erhvervsplan med det mål, at ansøgeren blev uddannet som faglært.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 43, stk. 8 Vejledninger:
Socialministeriets vejledning nr. 155 af 6. august 1990 om hjælp efter bistandslovens kapitel 10 (§§ 43-45) - afsnit 6 Sagsfremstilling:
En 28-årig mand måtte på grund af allergi ophøre i sit fag.
Han påbegyndte en uddannelse til litograf med hjælp efter bistandslovens § 43. Ansøgeren påbegyndte skolepraktik på teknisk skole, da han ikke kunne finde en egentlig praktikplads.
Ansøgerens forbund oplyste overfor kommunen, at fagets mindsteløn var ca. 10.000 kr. om måneden.
Ingen fik dog udbetalt kun dette beløb, men fik desuden et personligt tillæg.
 Kommunen bevilgede herefter ansøgeren et løntilskud svarende til den oplyste mindsteløn med et personligt tillæg - ialt 14.000 kr. månedlig og med fradrag af lærlingelønnen.
 Ankenævnet tiltrådte kommunens afgørelse med den begrundelse, at nævnet ikke have fundet tilstrækkeligt grundlag for at tilsidesættekommunens skøn med hensyn til størrelsen af det tillæg til begyndelseslønnen, som var bevilget udover den overenskomstmæssige mini mumsløn.
 I forbindelse med indankningen for Ankestyrelsen oplyste ansøgerensforbund de lokale gennemsnitslønninger og højeste og laveste løn ninger for henholdsvis ufaglærte og faglærte.
Forbundet gjorde gældende, at ansøgerens løn burde sættes til den lokale laveste løn for faglærte svarende til 19.500 kr. månedlig.
Sagen blev behandlet i principielt møde med henblik på belysning af beregning af løntilskud i tilfælde, hvor der er tale om et fag med flere lønkategorier.
 Afgørelse:
 Ankestyrelsen fandt, at ansøgeren var berettiget til at få sinlærlingeløn suppleret op til den i lokalområdet sædvanlige be gyndelsesløn for faglærte indenfor litografområdet.
 Ankestyrelsen lagde herved vægt på, at løntilskud efter § 43, stk. 8, som hovedregel udmåles svarende til sædvanlig begyndelsesløn indenfor det pågældende oplæringsområde, og at kommunen havde godkendt en erhvervsplan, der havde som mål, at ansøgeren blev uddannet til litograf.
 Ankestyrelsen ændrede således kommunens og det sociale ankenævns afgørelse og anmodede samtidig kommunen om at tage stilling til løntilskudets størrelse i overensstemmelse med det i afgørelsen anførte.
