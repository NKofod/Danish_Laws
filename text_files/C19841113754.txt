 Vedlagt fremsendes kopi af aftale indgået den 6. april 1983 mellem  

 justitsministeriet, direktoratet for kriminalforsorgen og Dansk  

 fængselsforbund vedrørende bortfald af karenstid i visse tilfælde i  

 forbindelse med midlertidig tjeneste i højere stilling.
 Aftalen træder i kraft pr. 1. april 1984.
 Aftalen omfatter kun medarbejdere, der er omfattet af Dansk  

 fængselsforbunds forhandlingsret.
 For god ordens skyld bemærkes, at aftalen ikke vedrører lov om begrænsning  

 af løn under sygdom (karensdagsloven).
 Direktoratet skal i øvrigt henlede opmærksomheden på, at ovenfor nævnte  

 aftale ikke tilsigter at ophæve eller ændre den mellem finansministeriet og  

 statstjenestemændenes centralorganisation I, II, Akademikernes  

 centralorganisation og Lærernes centralorganisation indgåede aftale af 7.  

 juli 1979 udsendt med finansministeriets cirkulære nr. 141 af 24. august  

 1979, men skal alene betragtes som en lempelse af denne, jfr. herved § 2,  

 stk. 3, i aftalen af 7. juli 1979.
 Direktoratet skal vedrørende aftalens indhold bemærke, at der kun bortses  

 fra karenstid for dage, hvor enten § 1, § 2 eller § 3 i ovennævnte aftale af  

 6. april 1983 er opfyldt, dog undtaget de tilfælde, hvor tjenesten i højere  

 stilling har været af en sådan varlighed, at retten til betaling for tjeneste  

 i højere stilling indtræder i medfør af den nævnte aftale af 7. juli 1979  

 (finansministeriets cirkulære af 24. august 1979).
For eksempel: En fængselsoverbetjent fungerer i 14 dage som vagtmester.
På  

 1. dagen er § 1 i aftale af 6. april 1983 opfyldt.
På 2. dagen er ingen af  

 bestemmelserne opfyldt.
På 3. dagen er § 3 opfyldt og på 4. dagen er § 2  

 opfyldt.
De resterende dage er ingen af bestemmelserne opfyldte.
Der vil  

 herefter kunne udbetales fængselsoverbetjenten funktionsvederlag for  

 tjenesten i højere stilling for i alt 3 dage.
Såfremt fængselsoverbetjenten  

 fortsætter med at forrette tjeneste i højere stilling, og således at  

 tjenesten varetages i 15 dage eller derover - eller i 22 dage og derover for  

 så vidt angår funktion i stillingsindehaverens feriefravær - vil der på  

 normal vis kunne udbetales funktionsvederlag for hele perioden, hvor den  

 pågældende har forrettet tjeneste i højere stilling forudsat, at  

 hovedaftalens øvrige bestemmelser er opfyldt.
Funktionsvederlag vil herefter  

 også kunne udbetales i de dage, hvor tjeneste i højere stilling ikke medfører  

 funktionsvederlag i henhold til aftalen af 6. april 1983.
 Det understreges, at den i §§ 1 og 2 i nærværende aftale nævnte  

 forskydning af mødetidspunktet eller af tidspunktet for tjenestens afslutning  

 skal være på mere end 2 timer.
Der vedlægges en oversigt med eksempler på, hvornår der kan ske bortfald  

 af karenstid i forbindelse med tjeneste i højere stilling.
Oversigten  

 omfatter en række praktiske eksempler, men skal ikke betragtes som  

 udtømmende.
 Såfremt der måtte opstå tvivlsspørgsmål i forbindelse med administrationen  

 af aftalen anmodes tjenestestederne om at forelægge sådanne for direktoratet.
 E.B.
Tove Horsager Kriminalforsorgens anstalter, Skibet, Lyng, Skolen, samt  

 arrestinspektørerne.
BILAG Eksempler på vagtkombinationer, der for den enkelte dags vedkommende vil  

 medføre bortfald af karenstid i forbindelse med funktion i højere tjeneste, i  

 medfør af vedlagte aftale af 6. april 1983 mellem Dansk fængselsforbund og  

 justitsministeriet, direktoratet for kriminalforsorgen.
 I henhold til § 45, stk. 2 i lov om tjenestemænd i staten, folkeskolen og  

 folkekirken, samt under henvisning til finansministeriets skrivelse af 9.  

 marts 1983 (j.nr. l.k. 1982-414/001-7) og skrivelse af 10. marts 1983 fra  

 statstjenestemændenes centralorganisation I (j.nr. 1770/82-3.1.) har  

 justitsministeriet, direktoratet for kriminalforsorgen og Dansk  

 fængselsforbund indgået aftale om bortfald af karensdage under midlertidig  

 tjeneste i højere stilling.
 I henhold til aftale mellem finansministeren og tjenestemændenes  

 centralorganisationer af 7. juli 1979 om betaling m.v. til tjenestemænd under  

 midlertidig tjeneste i højere stilling, § 2, stk. 3, bortses fra karensdage  

 for tjenestemænd og tjenestemandslignende ansatte, der er omfattet af Dansk  

 fængselsforbunds forhandlingsret, i følgende tilfælde. § 1.
 Hvis egen tjeneste den enkelte dag falder med sammenlagt mindst 2 timer i  

 tiden kl. 17.00-06.00, og tjeneste i højere stilling en eller flere dage  

 medfører forskydning af mødetidspunktet eller af tjenestens afslutning med  

 over 2 timer (uden hensyn til eventuelt overarbejde), i forhold til egen  

 tjeneste. § 2.
 Hvis egen tjeneste den enkelte dag falder på anden måde, og tjenesten i  

 højere stilling en eller flere dage ved en forskydning af mødetidspunkt eller  

 af tjenestens sluttid med over 2 timer (uden hensyn til eventuelt  

 overarbejde) i forhold til egen tjeneste medfører, at der udføres tjeneste i  

 sammenlagt mindst 2 timer før kl. 06.00 eller efter kl. 17.00.
 Såfremt der i medfør af funktionspligten pålægges tjenestemanden at udføre  

 tjeneste på en i egen tjeneste i henhold til tjenesteliste eller på anden  

 måde fastlagt fridag eller arbejdsfri dag. § 4.
 Nærværende aftale er gældende fra 1. april 1984.
 København, den 6. april 1983.
