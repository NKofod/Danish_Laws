Betænkning afgivet af Erhvervsudvalget  

 den 18. marts 1999 Betænkning over Forslag til lov om grænseoverskridende  

 pengeoverførsler Udvalget har behandlet lovforslaget i nogle møder  

 og har herunder stillet spørgsmål til økonomiministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra Københavns Universitet og  

 Forbrugerrådet.
 Der er af økonomiministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller udvalget forslaget til  

vedtagelse med de af økonomiministeren stillede  

 ændringsforslag.
Ændringsforslag Til § 1 Af	økonomiministeren, tiltrådt af  

udvalget:
 1) § 1, stk. 1, affattes således:
»Denne lov finder anvendelse på  

 grænseoverskridende pengeoverførsler til og fra lande inden for  

 Den Europæiske Union og lande, som Fællesskabet har indgået  

 aftale med, når overførslen sker i en af disse landes  

 valutaer.« 2) § 1, stk. 2, ophæves.
 Stk. 3-9 bliver herefter stk. 2-8.
 3) I § 1, stk. 8, udgår »og 2«.
Bemærkninger Til nr. 1 Det foreslås at udvide lovens  

 anvendelsesområde til at omfatte EØS-landenes valutaer.  

 Ændringsforslaget er en følge af, at Kommissionen og  

 EØS-sekretariatet efter tidspunktet for lovforslagets  

 fremsættelse har tilkendegivet, at EØS-landenes valutaer  

 må sidestilles med EU-valutaerne.
Med den foreslåede ændring finder  

 lovforslagets regler anvendelse på grænseoverskridende  

 pengeoverførsler til og fra EU-lande og EØS-lande, når  

 den grænseoverskridende pengeoverførsel sker i en medlemsstats  

 eller et EØS-lands valuta.
Således vil eksempelvis en  

 pengeoverførsel fra Danmark til Sverige i norske kroner være  

 omfattet af lovforslaget.
Til nr. 2 og 3 Ændringerne er alene af redaktionel karakter.
