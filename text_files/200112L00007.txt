Fremsat den 4. oktober 2001 af  

 indenrigsministeren (Karen Jespersen) Forslag til lov om ændring af lov om kommunal  

 indkomstskat (Ændring af statens afregning af pensionsafgifter  

 m.v. til kommunerne) § 1 I lov om kommunal indkomstskat, jf. lovbekendtgørelse nr. 770 af  

 13. oktober 1999, som ændret senest ved § 5 i lov nr. 460 af 31.  

 maj 2000 foretages følgende ændringer:
 1. § 17 a affattes således:
»§ 17 a.
Staten udbetaler i et budgetår  

 til den enkelte kommune den kommunale andel af afgifter af pensionsordninger  

 m.v., hvoraf kommunerne modtager en andel i henhold til lov om beskatning af  

 pensionsordninger m.v., vedrørende indkomståret to år  

 før budgetåret samt reguleringer vedrørende tidligere  

 indkomstår.
Stk. 2. Det i stk. 1 nævnte beløb afregnes  

 med en tolvtedel i hver måned i budgetåret.« 2. § 17 b ophæves.
§ 2 Stk. 1. Loven træder i kraft den 1. januar 2002 og har  

 virkning fra og med budgetåret 2002, jf. dog stk. 2.
 Stk. 2. Afregning af forskellen mellem de udbetalte  

 forskudsbeløb for budgetårene 2000 og 2001 og den endelige  

 opgørelse af afgifterne for disse år sker fortsat efter reglerne  

 i § 17 b, jf. den gældende § 17 a.
Bemærkninger til lovforslaget Almindelige bemærkninger 1. Indledning Lovforslaget har til formål at indføre en ny  

 afregningsmodel, hvorefter statens afregning til kommunerne af den kommunale  

 andel af afgifter af pensionsordninger m.v., hvoraf kommunerne modtager en  

 andel i henhold til lov om beskatning af pensionsordninger, foretages  

 på et historisk grundlag fra og med år 2002. Den nye  

 afregningsmodel vil give større budgetsikkerhed.
I en overgangsperiode  

 i årene 2002 og 2003 vil der fortsat efter de hidtidige regler skulle  

 foretages en efterregulering af de udbetalte forskudsbeløb for 2000 og  

 2001.
 Forslaget er et led i udmøntningen af aftalen  

 mellem regeringen og Kommunernes Landsforening af 15. juni 2001 om  

 kommunernes økonomi for 2002, hvor det med henvisning til  

 betænkning nr. 1365 om forenkling af den kommunale finansiering blev  

 aftalt at omlægge statens afregning af den kommunale andel af  

 pensionsafgifter til kommunerne.
2. De gældende regler Ved begyndelsen af hver måned udbetaler staten til  

 foreløbig dækning af kommunens andel af afgifter af  

 pensionsordninger m.v., hvoraf kommunerne modtager en andel i henhold til lov  

 om beskatning af pensionsordninger m.v. et beløb på en tolvtedel  

 af det beløb, der efter det for kommunen vedtagne årsbudget  

 udgør dens indtægt ved de nævnte afgifter.
 I året to år efter indkomståret  

 efterreguleres udbetalingen, således at forskellen mellem  

 forskudsbeløbet og de faktiske andele af afgifter af pensionsordninger  

 m.v. afregnes med kommunerne.
3. Lovforslagets indhold 3.1. Den nye afregningsmodel Med lovforslaget foreslås indført en  

 afregningsmodel, hvor staten i stedet for udbetaling af forskudsbeløb  

 foretager endelig afregning af den kommunale andel af afgifter af  

 pensionsordninger m.v., hvoraf kommunerne modtager en andel i henhold til lov  

 om beskatning af pensionsordninger m.v., i året to år efter  

 indkomståret.
I praksis vil opgørelsen af den kommunale andel af  

 pensionsafgifter som hidtil blive foretaget af Told- og Skattestyrelsen  

 ultimo indkomståret.
Told- og Skattestyrelsen sender herefter  

 Indenrigsministeriet en opgørelse af hver enkelt kommunes andel af  

 pensionsafgifter.
Indenrigsministeriet giver hver enkelt kommune meddelelse  

 om kommunens andel af pensionsafgifter senest den 1. juli i året efter  

 indkomståret.
Beløbet udbetales til kommunen i året to  

 år efter indkomståret med 1/12 hver måned.
Afregningen vil  

 således være kendt af kommunerne i god tid forud for vedtagelsen  

 af budgettet for det år, hvori afregningen finder sted.
Overgangsordning for årene 2002 og 2003 I årene 2002 og 2003 skal der i henhold til de  

 gældende regler i § 17 b foretages en efterregulering af de  

 forskudsbeløb, som kommunerne har fået udbetalt i  

 budgetårene 2000 og 2001. For den enkelte kommune kan der blive tale om  

 enten en positiv eller en negativ afregning afhængigt af, om kommunens  

 forskudsbeløb er større eller mindre end kommunens faktiske  

 andel af pensionsafgifter m.v. for de pågældende år.
 § 17 b ophæves med dette lovforslag, dog  

 således at bestemmelsen finder anvendelse ved efterreguleringen af de  

 forskudsbeløb, der er udbetalt i budgetårene 2000 og 2001.
4. Økonomiske og administrative konsekvenser Lovforslaget vedrører alene tidspunktet for  

 afregningen af den kommunale andel af pensionsafgifter m.v. med kommunerne.  

 Der vil ikke være nogle provenumæssige virkninger heraf for  

 staten eller kommunerne.
 Lovforslaget medfører en administrativ mere enkel  

 afregningsmodel, der samtidig giver kommunerne større budgetsikkerhed.  

 Kommunerne skal således ikke længere budgettere med et  

 skøn over den kommunale andel af pensionsafgifter m.v. men alene  

 budgettere med en endelig opgørelse, som vil være kendt forud  

 for vedtagelsen af budgettet.
5. Forholdet til EU-retten Forslaget indeholder ikke EU-retlige aspekter.
6. Miljømæssige og erhvervsøkonomiske  

 konsekvenser Lovforslaget har ingen miljømæssige eller  

 erhvervsøkonomiske konsekvenser.
7. Høring over lovforslaget Lovforslaget har været sendt i høring hos  

 Skatteministeriet, Kommunernes Landsforening, Københavns og  

 Frederiksberg Kommuner.
Der har alene været enkelte tekniske  

 bemærkninger til lovforslaget.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Forslaget giver kommunerne større budgetsikkerhed.
Ved  

 indførelse af den ny afregningsmodel vil der ikke længere skulle  

 foretages efterregulering af udbetalte forskudsbeløb.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 Bestemmelsen indebærer, at der ikke længere  

 skal udbetales forskudsbeløb til kommunerne af pensionsafgifter m.v.
I  

 stedet udbetaler staten i et budgetår den kommunale andel af afgifter  

 af pensionsordninger m.v. vedrørende indkomståret to år  

 før budgetåret.
Der er tale om et beløb, der vil  

 være opgjort og udmeldt til den enkelte kommune senest 1. juli i  

 året forud for budgetåret.
 Denne bestemmelse har virkning første gang for  

 budgetåret 2002, hvor kommunerne vil få udbetalt den kommunale  

 andel af pensionsafgifter m.v. for indkomståret 2000. Der vil  

 være en overgangsordning gældende for budgetårene 2002 og  

 2003.
Til nr. 2 Lovens § 17 b ophæves, fordi bestemmelsen ikke  

 længere har betydning.
I overgangsperioden   budgetårene 2002 og  

 2003   sker efterreguleringen af de forskudsbeløb, der er udbetalt i  

 2000 og 2001, dog efter reglerne i § 17 b.
Til § 2 Loven træder i kraft den 1. januar 2002.
Ifølge aftalen mellem regeringen og Kommunernes  

 Landsforening af 15. juni 2001 om kommunernes økonomi for 2002 skal  

 omlægningen foretages fra og med budgetåret 2002, således  

 at der fra og med 2002 sker en afregning af pensionsafgifter for  

 indkomståret to år før budgetåret.
Det følger  

 også af aftalen, at der i en overgangsperiode i årene 2002 og  

 2003 fortsat efter de hidtidige regler vil skulle foretages en  

 efterregulering af de udbetalte forskudsbeløb for 2000 og 2001.
 Med forslaget indføres derfor en overgangsordning,  

 således at de forskudsbeløb, der i 2000 og 2001 er udbetalt til  

 kommunerne, efterreguleres i 2002 og 2003 efter reglerne i § 17 b.
 Den enkelte kommune vil i 2002 få udbetalt et  

 beløb svarende til kommunens andel af afgifter af pensionsordninger  

 m.v. for indkomståret 2000. Dette beløb er opgjort og udmeldt  

 til kommunerne ultimo juni 2001. Herudover vil der, som nævnt ovenfor,  

 i 2002 blive foretaget en afregning af efterreguleringen for de  

 forskudsbeløb, der er udbetalt til kommunerne i 2000. Denne  

 efterregulering er opgjort og udmeldt til kommunerne ultimo juni 2001.
 På samme måde vil der i år 2003 til den  

 enkelte kommune blive udbetalt et beløb svarende til kommunens andel  

 af afgifter af pensionsordninger m.v. for indkomståret 2001. Dette  

 beløb vil blive opgjort og udmeldt til kommunerne senest den 1. juli  

 2002. Herudover vil der, som nævnt ovenfor, i år 2003 blive  

 foretaget en afregning af efterreguleringen af de forskudsbeløb, der  

 er udbetalt til kommunerne i 2001. Denne efterregulering vil blive opgjort og  

 udmeldt til kommunerne senest den 1. juli 2002.
 Overgangsordningen indebærer således, at den  

 kommunale andel af afgifter af pensionsordninger m.v. i 2002 og 2003 vil  

 blive beregnet på baggrund af indkomstårene 2000 og 2001.  

 Indkomstårene 2000 og 2001 har også dannet udgangspunkt for  

 udbetalingen af forskudsbeløb i henholdsvis 2000 og 2001. Denne model  

 er foreslået for at undgå likviditetsproblemer for kommunerne i  

 forbindelse med indførelsen af den foreslåede model for endelig  

 afregning, idet kommunerne ellers i 2002 og 2003 alene ville få  

 afregnet efterreguleringen vedrørende 2000 og 2001. I 2004 vil  

 ordningen være fuldt indarbejdet, og overgangsordningen ophører  

 derfor med udgangen af 2003.
Bilag Lovforslaget sammenholdt med gældende lov Gældende formulering Lovforslaget § 1 I lov om kommunal indkomstskat, jf. lovbekendtgørelse nr. 770 af  

 13. oktober 1999, som ændret senest ved § 5 i lov nr. 460 af 31.  

 maj 2000 foretages følgende ændringer:
 1. § 17 a affattes således:
§ 17 a.
Staten udbetaler til den enkelte kommune ved  

 begyndelsen af hver måned et beløb til foreløbig  

 dækning af kommunens andel af afgifter af pensionsordninger m.v.,  

 hvoraf kommunerne modtager en andel i henhold til lov om beskatningen af  

 pensionsordninger m.v.
»§ 17 a.
Staten udbetaler i et budgetår til den enkelte  

 kommune den kommunale andel af afgifter af pensionsordninger m.v., hvoraf  

 kommunerne modtager en andel i henhold til lov om beskatning af  

 pensionsordninger m.v., vedrørende indkomståret to år  

 før budgetåret samt reguleringer vedrørende tidligere  

 indkomstår.
 Stk. 2. Den månedlige udbetaling efter stk. 1 skal  

 svare til en tolvtedel af det årlige beløb, der efter det for  

 kommunen vedtagne årsbudget udgør dens indtægt ved de  

 skatter, der er nævnt i stk. 1.
 Stk. 2. Det i stk. 1 nævnte beløb afregnes  

 med en tolvtedel i hver måned i budgetåret.
§ 17 b.
På grundlag af oplysninger, der foreligger i maj  

 i året efter budgetåret, opgøres de beregnede kommunale  

 skatteindtægter for budgetåret.
Forskellen mellem denne  

 opgørelse og summen af de månedlige beløb, der efter  

 § 17 a er udbetalt til kommunen i det pågældende  

 budgetår, afregnes med statskassen.
Forskelsbeløbet  

 forhøjes med et tillæg, der beregnes med en procent, der svarer  

 til 2 gange Nationalbankens diskonto den 1. juli året forud for  

 budgetåret.
Afregningen foretages med en tolvtedel hver måned i  

 året 2 år efter budgetåret.
 2. § 17 b ophæves.
§ 2 Stk. 1. Loven træder i kraft den 1. januar 2002 og har  

 virkning fra og med budgetåret 2002, jf. dog stk. 2.
 Stk. 2. Afregning af forskellen mellem de udbetalte  

 forskudsbeløb for budgetårene 2000 og 2001 og den endelige  

 opgørelse af afgifterne for disse år sker fortsat efter reglerne  

 i § 17 b, jf. den gældende § 17 a.
