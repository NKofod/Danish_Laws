 Det meddeles herved, at finansministeriet med Foreningen af Speciallæger  

 har indgået vedlagte aftale af 11. april 1984 vedrørende løn- og  

 ansættelsesvilkår for vikarer for embedslæger.
 Aftalen har virkning fra 1. marts 1984.
 Det bemærkes, at lov nr. 575 af 27. oktober 1982 om begrænsning af  

 lønstigninger og om ændring af takt- og dyrtidsregulering m. v., § 3,  

 bestemmer, at dyrtidsreguleringen på grundlag af reguleringspristallet for  

 januar 1983 og følgende pristal til og med reguleringspristallet for januar  

 1985 bortfalder.
 Eventuelle tvivlsspørgsmål vedrørende aftalen forventes forelagt  

 finansministeriet.
P.
M.
V.
E.
B.
Finn Villumsen AFTALE mellem finansministeriet og Foreningen af Speciallæger om løn- og ansættelsesvilkår for vikarer for embedslæger.
 Aflønning af timelønnede vikarer for varetagelse af akutte opgaver for  

 embedslægeinstitutionen.
 § 1.  For at kunne komme til stede inden for kort  

 varsel og for besvarelse af telefonopkald ydes der vikaren pr. døgn et  

 vederlag, der pr. 1. oktober 1983 udgør 180,94 kr., pr. 1. april 1984 183,91  

 kr. og pr. 1. oktober 1984 186,91 kr.
 Stk. 2.  Arbejde, der indebærer fremmøde, honoreres pr.  

 påbegyndt arbejdstime med et vederlag, der pr. 1. oktober 1983 udgør 180,94  

 kr., pr. 1. april 1984 183,91 kr. og pr. 1. oktober 1984 186,91 kr.
Stk. 3.  Det kan aftales mellem embedslægeinstitutionen  

 og vikaren, at arbejdet kan udføres i vikarens egne lokaler.
Vederlæggelse  

 finder i så fald sted i henhold til stk. 2, men der tilkommer ikke vikaren  

 fremmødetillæg efter § 2.
 § 2.  For hvert fremmøde honoreres vikaren under  

 hensyntagen til den korteste afstand mellem hjem (hovedarbejdssted) og  

 tjenestestedet således:
§ 3.  De i § 1, stk. 1 og 2, fastsatte vederlag  

 dyrtidsreguleres med 60 øre, fra 1. april 1981 med 90 øre.
I perioden 1.  

 oktober 1975 - 1. oktober 1980 (incl.) er der udløst i alt 12  

 dyrtidsportioner på 60 øre.
I perioden 1. april 1981 - 1. oktober 1982 (  

 incl.) er udløst i alt 7 dyrtidsportioner på 90 øre.
Det samlede  

 dyrtidstillæg udgør herefter i perioden indtil 30. september 1985 13.50 kr.
 § 4.  Den i henhold til denne aftale gældende løn pr.  

 1. oktober 1984 forhøjes eventuelt pr. 1. oktober 1984 i overensstemmelse med  

 reglerne i § 16, jfr. bilag 5.1 og 5.2. i aftale af 28. marts 1983 om  

 justering af tjenestemandslønninger m.v.
 § 5.  Der ydes befordringsgodtgørelse efter de for  

 tjenestemænd gældende regler for kørsel mellem vikarens hjem  

 (hovedarbejdssted) og tjenestestedet.
 § 6.  De i § § 1-5 fastsatte bestemmelser omfatter  

 ikke embedslæger og læger ansat i henhold til overenskomsten mellem  

 finansministeriet og Foreningen af yngre Læger vedrørende  

 embedslægeassistenter.
 Heltidsbeskæftigede vikarer.
 § 7.  Såfremt de almindelige betingelser i de for  

 statens tjenestemænd gældende regler vedrørende konstitution er opfyldt, kan  

 sundhedsstyrelsen konstituere en læge i en embedslægestilling.
 § 8.  En læge, der konstitueres i en  

 embedslægestilling, skal normalt have bestået kursus i samfundsmedicin.
§ 9.  En læge, der konstitueres i en  

 embedslægestilling, aflønnes i henhold til den til enhver tid gældende  

 overenskomst mellem finansministeriet og Foreningen af yngre Læger vedrørende  

 embedslægeassistenter.
Herudover ydes der den pågældende et  

 ikke-pensionsgivende tillæg, der beregnes som forskellen mellem den løn  

 inclusive generelt og særligt tillæg, han ville opnå ved udnævnelse i  

 embedslægestillingen og skalalønnen i henhold til nævnte overenskomst, men  

 med fradrag af eget ordinært pensionsbidrag.
 Opsigelse af aftalen.
§ 10.  Aftalen har virkning fra 1. marts 1984 og kan  

 af parterne opsiges med 3 måneders varsel til en 1. april, dog tidligst 1. april 1985.
 København, den 11. april 1984.
FORENINGEN AF SPECIALLÆGER Ole Andree Larsen / Peer Wendelin FINANSMINISTERIET P.
M.
V.
E.
B.
