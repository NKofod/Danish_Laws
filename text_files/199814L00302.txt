Betænkning afgivet af Udvalget for  

 Fødevarer, Landbrug og Fiskeri den 10. februar 1999 Betænkning over Forslag til økologilov Udvalget har behandlet lovforslaget i nogle møder  

 og har herunder stillet spørgsmål til fødevareministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra Øgruppen, Dansk  

 Økologileverandørforening, og Landsforeningen Økologisk  

 Jordbrug.
 Der er af fødevareministeren og et mindretal  

 stillet ændringsforslag, hvorom henvises til de ledsagende  

 bemærkninger.
 Et flertal (Venstres, Det Konservative Folkepartis, Dansk  

 Folkepartis, Centrum-Demokraternes og Kristeligt Folkepartis medlemmer af  

 udvalget) opfordrer med henvisning til høringssvarene og de  

 henvendelser, som udvalget har modtaget under udvalgsbehandlingen,  

 fødevareministeren til ved en kommende udvidelse af Det  

 Økologiske Fødevareråd at tilgodese de økologiske  

 fødevareproducenter, herunder blandt andet Dansk Industri og  

 Øgruppen, Dansk Økologileverandørforening, således  

 at bredden i udbuddet af økologiske produkter og  

 afsætningsmulighederne fremmes ved at medtage de organisationer, der  

 repræsenterer branchen.
 Herefter indstiller et flertal (Socialdemokratiets,  

 Det Konservative Folkepartis, Socialistisk Folkepartis,  

 Centrum-Demokraternes, Det Radikale Venstres og Enhedslistens medlemmer af  

 udvalget) lovforslaget til vedtagelse  med de af  

 fødevareministeren stillede ændringsforslag.
 Et mindretal inden for flertallet (Det Konservative  

 Folkepartis medlemmer af udvalget) er enig i de intentioner, der ligger bag  

 de af et mindretal stillede ændringsforslag, men kan ikke støtte  

 disse, da der skal være harmoni med den øvrige lovgivning inden  

 for Fødevareministeriets område.
 Et mindretal (Venstres og Dansk Folkepartis  

 medlemmer af udvalget) indstiller lovforslaget til vedtagelse med de  

 stillede ændringsforslag.
 Et andet mindretal (Kristeligt Folkepartis medlem  

 af udvalget) indstiller lovforslaget til vedtagelse med de af  

 fødevareministeren og det under nr. 3 stillede  

 ændringsforslag.
Ændringsforslag Af	fødevareministeren, tiltrådt af  

udvalget:
Ny paragraf 1) Før § 1 indsættes som ny paragraf:
» Til § 4 2) Efter stk. 3 indsættes som nyt stykke:
» Stk. 4 bliver herefter stk. 5.
 Af	et mindretal (V og DF), tiltrådt af et mindretal  

 (KRF):
Til § 7 3) Stk. 1 affattes således:
» Af	et mindretal (V og DF):
Til § 9 4) Paragraffen udgår.
 Af	fødevareministeren, tiltrådt af  

udvalget:
Til § 15 5) Paragraffen affattes således:
»§ 15.
Loven træder i kraft dagen efter bekendtgørelsen i  

 Lovtidende.« Bemærkninger Til nr. 1 Baggrunden for ændringen er at fastsætte en  

 bestemmelse om lovens formål.
Lovens formål er at styrke udbredelsen og den videre  

 udvikling af økologisk fødevareproduktion og af andre  

 økologiske produkter samt at sikre forbrugernes tillid til den  

 økologiske produktion ved effektiv og troværdig kontrol.
Loven  

 skal ligeledes sikre, at økologiske producenter og handlende  stilles  

 lige med henblik på udførelse af deres erhverv.
 Loven skal endvidere bidrage til at udvikle den  

 økologiske produktionsform med henblik på sikring af blandt  

 andet miljø og dyrevelfærd samt bevarelse af ressourcegrundlaget  

 i overensstemmelse med Fødevareministeriets almindelige  

 målsætning for udviklingen af jordbrugs- og fiskerierhvervenes  

 produktionsgrundlag.
 Der henvises endvidere til de almindelige  

 bemærkninger til lovforslaget.
Til nr. 2 Med den foreslåede bestemmelse bemyndiges ministeren  

 til at bestemme, at medlemskredsen i Det Økologiske  

 Fødevareråd udvides i forhold til den repræsentation, som  

 er fastlagt i § 4, stk. 3. Det er umiddelbart hensigten at bruge  

 bemyndigelsen, hvis Aktionsplan II og de overvejelser, aktionsplanen giver  

 anledning til, resulterer i et ønske om at udvide  

 repræsentationen i rådet.
Til nr. 3 Med den foreslåede formulering af bestemmelsen kan  

 offentliggørelse af resultater og sanktioner kun ske ved grov  

 uagtsomhed eller i gentagelsestilfælde.
Til nr. 4 Med bortfaldet af bestemmelsen forhindres, at  

 kontrolforanstaltninger, som ikke sker i forståelse mellem virksomhed  

 og myndighed, kan finde sted uden retskendelse.
Til nr. 5 Bestemmelsen ændres for at sikre, at loven  

 træder i kraft hurtigst muligt efter vedtagelsen.
Erling Christensen (S)  

Hugo Sørensen (S)
Erik Mortensen (S) Margot Torp (S)
Jørn Jespersen (SF) fmd.   

 Kristen Touborg (SF)
Annie Lunde Hansen (CD)
Vibeke Peschardt (RV)
Keld Albrechtsen (EL)
Christian Mejdahl (V) Jens Kirk (V)
 Mariann Fischer Boel (V)
Peter Hansen-Nord (V)
Lene Espersen (KF) nfmd.  

Henning Grove (KF)
Christian H.
Hansen (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
