 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om menighedsråd, jf. lovbekendtgørelse nr. 469 af 27. juni 1989,  

 foretages følgende ændringer:
 1. I § 1, stk. 4, ændres »kirkeministeren« til:  

 »biskoppen«.
 2. I § 15, 1. pkt., udgår »offentlig«.
 3. § 18, stk. 2, ophæves.
 4. § 19 affattes således:
» § 19.  Et medlem, der fraflytter  

 menighedsrådskredsen, eller hvis bopæl er beliggende i en nyoprettet kreds,  

 kan ikke forblive i menighedsrådet.
Et medlem har dog ret til at bevare sin  

 plads i menighedsrådet til udløbet af valgperioden, når vedkommende over for  

 rådet afgiver en bindende erklæring herom.
Stk. 2.  Et medlem kan kun udtræde af menighedsrådet,  

 hvis rådet giver sit samtykke.
Rådets samtykke er dog unødvendigt, hvis en  

 sognebåndsløser, der er indvalgt i rådet, ophører med at have tilknytning til  

 rådet gennem sognebåndsløsning.
Hvis menighedsrådet ikke er  

 beslutningsdygtigt, kan tilladelse til at udtræde gives af biskoppen.
Stk. 3.  Menighedsrådet afgør, om et medlem skal  

 udelukkes fra rådet.
Udelukkelse kan kun finde sted, hvis medlemmet enten  

 mister sin valgbarhed eller vedholdende undlader at opfylde sine pligter som  

 medlem af rådet.
Stk. 4.  Menighedsrådets afgørelse efter stk. 2 og stk.  

 3 kan indbringes for biskoppen, hvis afgørelse kan indbringes for  

 kirkeministeren.« 5. § 24, 2. pkt., affattes således:
»De nærmere regler for valgets gennemførelse kan fastsættes af  

 kirkeministeren.« 6. I § 25, stk. 1, indsættes efter nr. 4 som nyt nummer:
 7. § 26 affattes således:
 » § 26.  Af kirkekassen kan der årligt anvendes  

 et beløb (rådighedsbeløbet) på indtil 96.000 kr. til fremme af det kirkelige  

 liv i sognet, pastoratet eller kommunen eller til kirkelige formål af  

 betydning for stiftet som helhed.
 Stk. 2.  Rådighedsbeløbet kan ikke bruges til at støtte  

 foranstaltninger, hvortil der efter anden lovgivning ydes tilskud af  

 offentlige midler.
Stk. 3.  Kirkeministeren træffer årligt beslutning om  

 eventuelle ændringer af det i stk. 1 nævnte maksimumsbeløb som følge af  

 prisudviklingen.« 8. § 27 affattes således:
» § 27.  Til fremme af menighedsarbejdet  

 forvalter menighedsrådet gennem kirkekassen, hvad der indkommer ved  

 indsamlinger i kirken.
Nærmere regler herom fastsættes af  

 kirkeministeren.« § 2 Loven træder i kraft den 1. maj 1992.
Givet på Fredensborg Slot, den 6. maj  

 1992 Under Vor Kongelige Hånd og Segl MARGRETHE R.
