A.
Rådsdirektiv nr. 73/239/EØF af 24. juli 1973 definerer begreberne  

 »kongruens« og »lokalisering« i direktivets art. 5 b) og  

 c), der har følgende ordlyd:
B.
Reglerne om kongruens og lokalisering har sædvanligvis kun aktuel  

 interesse for udenlandske forsikringsvirksomheders herværende  

 forretningsafdelinger (generalagenturer). Herom kan henvises til lov om  

 forsikringsvirksomhed §§ 216, 223 og 224 samt senest til forsikringstilsynets  

 beretning I for året 1975 side 13grader - 15grader.
 Disse principper er imidlertid almengyldige, og de gælder også for her i  

 landet hjemmehørende forsikringsselskaber, jfr. bemærkninger til forslag om  

 lov om forsikringsvirksomhed i Folketingstidende tillæg A 1958/59 sp. 102,  

 men i praksis har betydningen for disse selskaber hidtil været uvæsentlig, da  

 næsten alle forpligtelserne er lydende på danske kroner, og aktiverne på  

 tilsvarende måde er placeret her i landet og i danske kroner.
 I de senere år har disse principper dog fået stigende betydning for her i  

 landet hjemmehørende selskaber, der enten er datterselskaber af udenlandske  

 forsikringsselskaber eller på anden måde har nøje tilknytning til udenlandsk  

 forsikringsvirksomhed.
 Forsikringstilsynet har derfor fundet anledning til at fremhæve, at disse  

 principper for her i landet hjemmehørende forsikringsvirksomheder og  

 udenlandske forsikringsvirksomheders herværende forretningsafdelinger  

 (generalagenturer) navnlig har følgende virkninger for direkte tegnede  

 forsikringer:
 I Livsforsikringsvirksomhed.
Forsikringsfonden, jfr. lov om forsikringsvirksomhed § 133, skal for så  

 vidt angår forpligtelser, der kan kræves opfyldt i en bestemt valuta, være  

 dækket ved aktiver, der lyder på, eller som kan realiseres i den samme  

 valuta.
D.v.s., at forpligtelser i danske kroner skal dækkes ved aktiver, som  

 er betalbare i danske kroner.
Disse aktiver skal endvidere være lokaliseret  

 her i landet, jfr. i det hele lov om forsikringsvirksomhed §§ 135 og 136.
 Genforsikringens eventuelle andel i forsikringsfonden skal således  

 anbringes hos det direkte tegnede selskab (for udenlandske virksomheder hos  

 det herværende generalagentur) og forvaltes af dette, medmindre andre regler  

 fører til et andet resultat, f.eks. anbringelse hos et her i landet etableret  

 forsikringsselskab, der har koncession til at drive  

 livsforsikringsvirksomhed, hvorved de under A omhandlede principper er  

 tilgodeset.
 II Lovpligtig arbejdsskadeforsikring.
 Tilsvarende regler finder anvendelse for præmireserve og  

 erstatningsreserve under lovpligtig arbejdsskadeforsikring, herunder  

 rentereserven, jfr. lovens § 123.
 III Anden forsikringsvirksomhed end den under I og II nævnte  

 forsikringsvirksomhed.
Som hovedregel bør de tekniske reserver også for så vidt angår  

 genforsikringens andel i de tekniske reserver befinde sig her i landet og  

 dækkes af en dertil egnet aktivmasse, d.v.s. i det væsentlige efter samme  

 regler som inden for livsforsikring, jfr. lovens § 135. Afvigelser herfra vil  

 være tilladelige i det omfang, det direkte tegnede selskabs basiskapital  

 overstiger den beregnede solvensmargen (eventuelt minimumsbeløb, hvis dette  

 er større, jfr. industriministeriets bekendtgørelse nr. 457 af 10. september  

 1981, § 4, stk. 2), og såfremt denne overskydende reserve dækker den  

 pågældende tekniske reserve, hvor kongruenskravet ikke er opfyldt.
Desuden  

 vil afregning af erstatningsreserven med genforsikringsselskaber i nogle  

 tilfælde ved årsafslutningen kunne medføre midlertidige placeringer i en  

 udenlandsk valuta, som ikke opfylder kongruenskravet.
Såfremt dette  

 imidlertid er et led i sædvanlige genforsikringsaftaler og af tilfældig  

 karakter, foreligger der ikke dermed nogen afvigelse fra kongruensprincippet.
C.
Den virksomhed, der af et her i landet hjemmehørende forsikringsselskab  

 drives i udlandet ved en forretningsafdeling eller tilsvarende form for  

 etablering eller i form af direkte udveksling af tjenesteydelser, omfattes  

 tillige af reglerne i vedkommende land.
Dette kan medføre, at de tekniske  

 reserver for den pågældende virksomhed skal lokaliseres i vedkommende land.  

 Kravet om kongruens vil som hovedregel være sammenfaldende med reglerne her i  

 landet, således at forpligtelser i vedkommende lands valuta må afdækkes af  

 aktiver i samme valuta.
 Forsikringstilsynet, den 1. november  

 1982.
