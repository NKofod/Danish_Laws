 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om Den Sociale Ankestyrelse, jf. lovbekendtgørelse nr. 530 af 13.  

 august 1986, som ændret senest ved lov nr. 501 af 24. juni 1992, foretages  

 følgende ændringer:
 1. I § 1 indsættes som stk. 5:
»Stk. 5.  Ankestyrelsen yder sekretariatsbistand  

 til Dagpengeudvalget, jf. § 32 i lov om dagpenge ved sygdom eller  

 fødsel.« 2. § 2, stk. 1, ophæves, og i stedet indsættes:
 »Ankestyrelsen består af en styrelseschef, en vicestyrelseschef, et  

 antal ankechefer, et antal beskikkede medlemmer samt et antal ansatte.
Stk. 2.  Til Ankestyrelsen knyttes sagkyndige som  

 konsulenter.« Stk. 2  bliver herefter stk. 3.
 3. I § 3 indsættes efter »styrelseschefen«:  

 », vicestyrelseschefen«.
 4. I § 4, stk. 2, nr. 4, udgår », eller«.
 5. § 5 affattes således:
»§ 5.  Styrelseschefen kan overlade sine  

 beføjelser efter lovgivningen til vicestyrelseschefen, ankecheferne samt  

 ansatte i Ankestyrelsen, der opfylder uddannelseskravet i § 3. På samme måde  

 kan vicestyrelseschefen og ankecheferne efter retningslinjer, der fastsættes  

 af styrelseschefen, overlade deres beføjelser efter lovgivningen.« § 2 I lov om social bistand, jf. lovbekendtgørelse nr. 829 af 1.
 oktober 1992, som senest ændret ved lov nr. 501 af 30. juni 1993,  

 foretages følgende ændringer:
 1. I § 35 c, stk. 5, udgår »eller den af  

 ankecheferne, som styrelseschefen bemyndiger hertil,».
 2. I § 128, stk. 3, udgår »eller den af  

 ankecheferne, som styrelseschefen bemyndiger hertil,».
§ 3 Loven træder i kraft dagen efter bekendtgørelsen i Lovtidende.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
