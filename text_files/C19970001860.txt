Direktoratet for Arbejdsløshedsforsikringen har i bekendtgørelse nr. 141  

 af 18. februar 1997 ændret bekendtgørelsen om rådighed og selvforskyldt  

 ledighed.
Til brug herfor har direktoratet udarbejdet denne vejledning.  

 Vejledningen indeholder endvidere en tilføjelse til vejledningsteksten til §  

 23, stk. 1, nr. 11, i direktoratets vejledning nr. 185 om rådighed og  

 selvforskyldt ledighed af 25. november 1996.
Til § 11 a Bestemmelsen indeholder en begrænset lempelse i reglerne om ret til  

 dagpenge under fortsat uddannelse for medlemmer, der i længere tid har fulgt  

 en uddannelse om aftenen, eller på lørdage og søn- og helligdage samtidig  

 med, at de har været i beskæftigelse.
Til § 11 a, stk. 1, nr. 1 Med hensyn til fastlæggelsen af begreberne lønarbejde og selvstændig  

 virksomhed i væsentligt omfang henvises til direktoratets bekendtgørelse om  

 beskæftigelseskrav, dagpengeperiode og aktivperiode.
 Ved opgørelsen af, om beskæftigelseskravet er opfyldt, tages der  

 udgangspunkt i datoen for tilmeldingen til Arbejdsformidlingen.
 Beskæftigelse udført uden for en medlemsperiode kan også medregnes.
 Det er en forudsætning, at et medlem samtidig har deltaget i uddannelsen  

 og haft beskæftigelse i mindst 2 år, (dvs. fx fra den 1. august 1996 til den  

 1. august 1998). Det er derfor ikke muligt at opfylde beskæftigelseskravet på  

 mindre end 2 år, uanset antallet af løntimer, jf. nedenfor eksempel 1. Det er  

 derimod uden betydning, om der i 2-års-perioden er perioder uden  

 beskæftigelse, hvis beskæftigelseskravet i øvrigt er opfyldt inden for den  

 2-årige periode.
 Eksempel 1:
Den 1. oktober 1996 påbegynder et medlem uddannelse om aftenen.
Samtidig  

 får medlemmet lønarbejde i 37 timer om ugen.
Den 1. september 1998 bliver  

 medlemmet ledigt.
 Selv om medlemmet i gennemsnit har haft mere end 30 timers lønarbejde om  

 ugen inden for de 2 seneste år, opfylder medlemmet ikke beskæftigelseskravet,  

 idet medlemmet ikke i mindst 2 år har haft beskæftigelse samtidig med  

 deltagelse i uddannelsen.
Til § 11 a, stk. 1, nr. 3 Der kan ikke udbetales dagpenge til et medlem, der er selvforskyldt  

 ledigt.
Dette gælder også efter, at karantænen er udstået.
Til § 11 a, stk. 2 Det er ikke muligt at optjene ret til nye 444/360 timer til samme  

 uddannelse, uanset om medlemmet på ny opfylder kravet om 2 års beskæftigelse  

 samtidig med, at medlemmet har deltaget i uddannelsen.
Til § 11 a, stk. 3 Hvis et medlem i de 2 seneste år før ledigheden har haft fravær fra  

 beskæftigelse på grund af sygdom og/eller barsel forlænges 2-års-perioden,  

 inden for hvilken medlemmet skal opfylde beskæftigelseskravet og samtidig  

 have deltaget i uddannelsen, jf. nedenfor eksempel 2. Dette gælder, uanset om  

 der er udbetales løn under fraværet.
 Eksempel 2:
 Et fuldtidsforsikret medlem påbegynder lønarbejde 32 timer om ugen den 1.  

 juli 1996. Samme dag påbegynder medlemmet deltagelse i uddannelsen om  

 aftenen.
 Fra den 1. april til den 1. oktober 1998 er medlemmet fraværende i 6  

 måneder fra lønarbejde pga. sygdom.
 Den 1. september 1999 bliver medlemmet ledigt.
Sygdomsperioden forlænger perioden, inden for hvilken beskæftigelseskravet  

 skal være opfyldt.
Opgørelsesperioden forlænges derfor til den 1. marts 1997.  

 Da medlemmet i perioderne fra den 1. oktober 98 til den 1. september 99 (11  

 måneder) og fra den 1. marts 97 til den 1. april 98 (13 måneder) har haft  

 lønarbejde i gennemsnitligt 32 timer om ugen samtidig med deltagelse i  

 uddannelsen, opfylder medlemmet beskæftigelseskravet.
Til § 23, stk. 1, nr. 11 En sømand, der opsiger sit arbejde efter bestemmelsen i sømandslovens § 7,  

 anses for at have en gyldig grund til opsigelsen.
