Bekendtgørelse om afskæring af klageadgang til ministeren for visse afgørelser truffet af Styrelsen for Undervisning og Kvalitet I medfør af § 25 a i lov om almen voksenuddannelse og om anerkendelse af realkompetence i forhold til fag i almen voksenuddannelse, i uddannelsen til hf-eksamen og i uddannelsen til almen studentereksamen (avu-loven), jf. lovbekendtgørelse nr. 603 af 23. maj 2019, § 33 a i lov om arbejdsmarkedsuddannelser m.v., jf. lovbekendtgørelse nr. 616 af 3. juni 2019, § 13 a i lov om Danmarks Evalueringsinstitut, jf. lovbekendtgørelse nr. 600 af 21. maj 2019, § 73 i lov om de gymnasiale uddannelser, jf. lovbekendtgørelse nr. 1375 af 24. juni 2021, § 49 a i lov om efterskoler og frie fagskoler, jf. lovbekendtgørelse nr. 1903 af 6. oktober 2021, § 7 d i lov om elevers og studerendes undervisningsmiljø, jf. lovbekendtgørelse nr. 316 af 5. april 2017, § 8 b i lov om erhvervsfaglig studentereksamen i forbindelse med erhvervsuddannelse (eux) m.v., jf. lovbekendtgørelse nr. 537 af 2. maj 2022, § 69 b i lov om erhvervsuddannelser, jf. lovbekendtgørelse nr. 1868 af 28. september 2021, § 51 d i lov om folkeskolen, jf. lovbekendtgørelse nr. 1887 af 1. oktober 2021, § 19 a i lov om forberedende voksenundervisning og ordblindeundervisning for voksne, jf. lovbekendtgørelse nr. 529 af 27. april 2022, § 40 b i lov om friskoler og private grundskoler m.v., jf. lovbekendtgørelse nr. 1656 af 9. august 2021, § 38 b i lov om institutioner for erhvervsrettet uddannelse, jf. lovbekendtgørelse nr. 1753 af 30. august 2021, § 57 a i lov om institutioner for almengymnasiale uddannelser og almen voksenuddannelse m.v., jf. lovbekendtgørelse nr. 1752 af 30. august 2021, § 18 a i lov om kommunale internationale grundskoler, jf. lovbekendtgørelse nr. 599 af 20. maj 2019, § 25 i lov nr. 691 af 24. maj 2022 om kommunale særlige grundskoler for børn og unge, der er fordrevet fra Ukraine, § 15 f i lov om kommunal indsats for unge under 25 år, jf. lovbekendtgørelse nr. 1659 af 11. august 2021, § 30 b i lov om private institutioner for gymnasiale uddannelser, jf. lovbekendtgørelse nr. 1666 af 11. august 2021, § 18 a i lov om pædagogikum i de gymnasiale uddannelser, jf. lovbekendtgørelse nr. 786 af 21. juni 2017, § 7 i lov om udbud af ungdomsuddannelser i udlandet, jf. lovbekendtgørelse nr. 146 af 6. februar 2017, § 29 a i lov om ungdomsskoler, jf. lovbekendtgørelse nr. 608 af 28. maj 2019, og § 18, stk. 3, i lov om åben uddannelse (erhvervsrettet voksenuddannelse) m.v., jf. lovbekendtgørelse nr. 609 af 28. maj 2019, fastsættes:
 § 1. I den udstrækning børne- og undervisningsministeren har bemyndiget en underliggende myndighed til at træffe afgørelse efter nedenstående love og regler fastsat i medfør heraf, kan afgørelserne ikke indbringes for børne- og undervisningsministeren:
 1) Lov om almen voksenuddannelse og om anerkendelse af realkompetence i forhold til fag i almen voksenuddannelse, i uddannelsen til hf-eksamen og i uddannelsen til almen studentereksamen.
 2) Lov om arbejdsmarkedsuddannelser m.v.
 3) Lov om Danmarks Evalueringsinstitut.
 4) Lov om de gymnasiale uddannelser.
 5) Lov om efterskoler og frie fagskoler.
 6) Lov om elevers og studerendes undervisningsmiljø.
 7) Lov om erhvervsfaglig studentereksamen i forbindelse med erhvervsuddannelse (eux) m.v.
 8) Lov om erhvervsuddannelser.
 9) Lov om folkeskolen.
 10) Lov om forberedende voksenundervisning og ordblindeundervisning for voksne.
 11) Lov om friskoler og private grundskoler m.v.
 12) Lov om institutioner for almengymnasiale uddannelser og almen voksenuddannelse m.v.
 13) Lov om institutioner for erhvervsrettet uddannelse.
 14) Lov om kommunale internationale grundskoler.
 15) Lov om kommunale særlige grundskoler for børn og unge, der er fordrevet fra Ukraine.
 16) Lov om kommunal indsats for unge under 25 år.
 17) Lov om private institutioner for gymnasiale uddannelser.
 18) Lov om pædagogikum i de gymnasiale uddannelser.
 19) Lov om udbud af ungdomsuddannelser i udlandet.
 20) Lov om ungdomsskoler.
 21) Lov om åben uddannelse (erhvervsrettet voksenuddannelse) m.v.
 § 2. Endvidere kan følgende afgørelser ikke indbringes for børne- og undervisningsministeren:
 1) Afgørelser, som en underliggende myndighed har truffet i medfør af lov om Arbejdsgivernes Uddannelsesbidrag, jf. lovens § 27 a, stk. 1.
 2) Afgørelser, som en underliggende myndighed har truffet i medfør af lov om befordringsrabat til uddannelsessøgende i ungdomsuddannelse m.v., jf. lovens § 16, stk. 2.
 3) Afgørelser, som en underliggende myndighed har truffet i medfør af lov om forberedende grunduddannelse, jf. lovens § 49, stk. 1.
 4) Afgørelser, som en underliggende myndighed har truffet i medfør af lov om institutioner for forberedende grunduddannelse, jf. lovens § 57, stk. 1.
 5) Afgørelser, som en underliggende myndighed har truffet i medfør af lov om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19, jf. lovens § 9, stk. 1.
 6) Afgørelser, som en underliggende myndighed har truffet i medfør af lov om et nationalt naturfagscenter, jf. lovens § 12, stk. 1.
 7) Afgørelser, som Styrelsen for Undervisning og Kvalitet har truffet ved udmøntning af bevilling på konti omfattet af tekstanmærkning nr. 111 til § 20 på finansloven for finansåret 2022, jf. tekstanmærkningens stk. 3.
 8) Afgørelser, som Styrelsen for Undervisning og Kvalitet har truffet ved udmøntning af bevilling på konti omfattet af tekstanmærkning nr. 144 til § 20 på finansloven for finansåret 2022, jf. tekstanmærkningens stk. 4.
 9) Afgørelser, som Styrelsen for Undervisning og Kvalitet har truffet ved udmøntning af bevilling på konti omfattet af tekstanmærkning nr. 151 til § 20 på finansloven for finansåret 2022, jf. tekstanmærkningens stk. 4.
 10) Afgørelser, som Styrelsen for Undervisning og Kvalitet har truffet ved udmøntning af bevilling på konti omfattet af tekstanmærkning nr. 222 til § 20 på finansloven for finansåret 2022, jf. tekstanmærkningens stk. 3.
 11) Afgørelser, som Styrelsen for Undervisning og Kvalitet har truffet ved udmøntning af bevilling på konti omfattet af tekstanmærkning nr. 229 til § 20 på finansloven for finansåret 2022, jf. tekstanmærkningens stk. 2.
 12) Afgørelser, som Styrelsen for Undervisning og Kvalitet har truffet ved udmøntning af bevilling på konti omfattet af tekstanmærkning nr. 235 til § 20 på finansloven for finansåret 2022, jf. tekstanmærkningens stk. 6.
 § 3. Bekendtgørelsen træder i kraft den 15. juni 2022.
 Stk. 2. Bekendtgørelse nr. 83 af 20. januar 2022 om afskæring af klageadgang til ministeren for visse afgørelser truffet af Styrelsen for Undervisning og Kvalitet ophæves.
