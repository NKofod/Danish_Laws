 I en hertil indsendt skrivelse har hr. politimesteren forespurgt, om  

 politiet i tilfælde, hvor det i medfør af § 5, stk. 1, jfr. § 2, stk. 2, 1.  

 punktum, i lov nr. 118 af 13. april 1938 om sindssyge personers  

 hospitalsophold skal yde bistand til tvangsindlæggelse af sindssyge personer,  

 der er farlige for sig selv eller andre, er berettiget til, såfremt politiet  

 trods den af den tilkaldte læge udstedte erklæring er i tvivl om den  

 pågældendes farlighed, at afæske embedslægen en udtalelse om dette spørgsmål.
 Foranlediget heraf skal man efter brevveksling med sundhedsstyrelsen  

 meddele, at politimesteren må anses for berettiget til at søge bistand hos  

 embedslægen med hensyn til farlighedsspørgsmålet, men at sådan bistand kun  

 bør søges, hvor ganske særlige omstændigheder vækker tvivl om holdbarheden af  

 det i den afgivne lægeerklæring udtalte skøn om patientens farlighed.
