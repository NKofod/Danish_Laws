Fremsat den 10. november 2000 af  

 Socialministeren (Henrik Dam Kristensen) Forslag til Lov om ændring af lov om aktiv  

 socialpolitik (Ændring af rådigheds- og sanktionsregler  

 m.v.) § 1 I lov om aktiv socialpolitik, jf. lovbekendtgørelse nr. 266 af 12.  

 april 2000, foretages følgende ændringer:
 1. § 13, stk. 3, ophæves, og i stedet  

 indsættes:
» 1)	tilbudet ikke kan anses for et rimeligt tilbud på grund af  

 forhold, der vedrører tilbudets indhold, 2)	den pågældende ikke kan arbejde på grund af  

 sygdom, eller at der er risiko for, at helbredet forringes, hvis det  

 hidtidige arbejde fortsættes, 3)	afstanden mellem bopæl og arbejdssted medfører en  

 urimelig belastning af den pågældende på grund af  

 transportvanskeligheder eller den tid, der går til transport, 4)	den pågældende har ret til fravær ved graviditet,  

 barsel og adoption efter reglerne i lov om ligebehandling af mænd og  

 kvinder med hensyn til beskæftigelse og barselorlov m.v., 5)	den pågældende er nødt til at passe sine  

 børn og der ikke kan anvises anden pasningsmulighed, 6)	den pågældende modtager støtte efter lov om  

 social service til pasning af handicappet barn eller døende  

 nærstående og efter lov om dagpenge ved sygdom eller  

 fødsel til pasning af alvorligt sygt barn, 7)	den pågældende aftjener værnepligt, 8)	arbejdet er omfattet af en overenskomstmæssig konflikt,  

 eller 9)	arbejdet omfatter udvikling og fremstilling af  

 krigsmateriel.
Stk. 4. Modtager ansøgeren eller  

 ægtefællen hjælp på grund af problemer ud over  

 ledighed, skal kommunen vurdere, om der i det enkelte tilfælde  

 foreligger andre forhold end de i stk. 3 nævnte, der kan begrunde, at  

 den pågældende ikke har pligt til at udnytte sine  

 arbejdsmuligheder.« Stk. 4 og 5 bliver herefter stk. 5 og 6.
 2. I § 13, stk. 4, der bliver stk. 5, indsættes  

 efter »når ægtefællen«: »er under uddannelse  

 eller« .
 3. Efter § 13 indsættes før  

 overskriften:
» 4. I § 16 indsættes som stk. 5:
» 5. I § 26, stk. 3, ændres »§ 13, stk. 5« til:  

»§ 13, stk. 6«.
 6. I § 34, stk. 3, nr. 1, ændres »§ 13, stk. 5« til:  

»§ 13, stk. 6«.
 7. I § 39, stk. 1, ophæves 1. pkt. og i  

 stedet indsættes:
» 8. I § 39, stk. 2, 3. pkt., ændres »20 pct.« til: »30 pct.«.
 9. I § 41 indsættes som stk. 2:
» § 2 Loven træder i kraft den 1. januar 2001.
Bemærkninger til lovforslaget Almindelige bemærkninger Lov nr. 455 af 10. juni 1997 om aktiv socialpolitik, jf.  

 forarbejderne hertil (L 230 1996-97 Folketingstidende 1996-97, till.
A 5082,  

 till.
A 5009, FF 6072, till.
B 1242, FF 7861, till.
B 1432, FF 8297, till.
C  

 859). Loven er ændret bl.a. ved lov nr. 1112 af 29. december 1997 om  

 ændring af lov om social bistand og lov om aktiv socialpolitik, jf.  

 forarbejderne hertil (L 122 1997-98 Folketingstidende 1997-98, till.
A 2447,  

 till.
A 2444, FF 2040, till.
B 153, FF 2436, FF 2621, till.
B 284).
 Lovforslaget er en opfølgning på aftalen  

 mellem regeringen og Kommunernes Landsforening om kommunernes økonomi  

 for 2001. Det er således indeholdt i aftalen, at der som led i en  

 større målretning af aktiveringsindsatsen for  

 kontanthjælpsmodtagere skal fremsættes lovforslag om en  

 ændring af lov om aktiv socialpolitik med henblik på at justere  

 og præcisere de rådighedsregler og sanktionsregler, der  

 gælder for kontanthjælpsmodtagere i aktivering.
 Lovforslaget indeholder følgende  

 elementer:
 1)	Forslag om en pligt for kontanthjælpsmodtagere til aktivt at  

 søge arbejde.
 2)	Forslag om at præcisere de gyldige grunde for en  

 kontanthjælpsmodtager til ikke at opfylde sin  

  rådighedsforpligtelse.
 3)	Forslag om at skærpe sanktionsreglerne ved gentagne og  

 omfattende udeblivelser fra et aktiveringstilbud.
 4)	Forslag om at indføre ufravigelige sanktionsregler i  

 tilfælde af udeblivelser fra aktivering.
 5)	Forslag om at forhøje det maksimale fradrag i  

 kontanthjælpen ved udeblivelser fra aktivering.
 6)	Forslag om en bemyndigelsesbestemmelse for socialministeren til at  

 fastsætte regler om aktivering af  

 kontanthjælpsmodtagere.
Punkterne 1-5 har det til fælles, at de alle har til  

 formål at sikre en bedre sammenhæng mellem regelsættet og  

 målgruppen for at øge kvaliteten af aktiveringen.
Flere af  

 forslagene har endvidere til formål at skabe et grundlag for en mere  

 ensartet praksis i kommunerne, samt at give sagsbehandlerne i kommunerne mere  

 entydige regler til støtte for deres arbejde.
Forslagene skal  

 således også ses i lyset af bestræbelserne på at  

 skabe en større målretning i aktiveringsindsatsen.
 Punkt 6 om en bemyndigelsesbestemmelse er et forslag alene  

 af teknisk karakter.
Baggrunden for lovforslaget Den overordnede målsætning med den aktive  

 socialpolitik er at hjælpe modtagere af kontanthjælp tilbage til  

 ordinær beskæftigelse på arbejdsmarkedet.
 For at sikre kvaliteten i aktiveringsindsatsen i forhold  

 til kontanthjælpsmodtagere er det nødvendigt, at der sker en  

 korrekt visitation af modtagerne for at kunne skabe den rette  

 sammenhæng mellem rettigheder og pligter i aktiveringen og indholdet af  

 indsatsen.
I takt med at ledigheden i perioden fra 1994 til 1999 er  

 mere end halveret, er andelen af forsikrede ledige, som angiver at de  

 står til rådighed for arbejdsmarkedet, steget med omkring 10-11  

 pct.point.
For ledige kontanthjælpsmodtagere er ledigheden faldet lidt  

 mindre for sammenlignelige aldersgrupper.
Hertil kommer, at andelen, som  

 angiver at de står til rådighed for arbejdsmarkedet, er faldet  

 med 6-7 pct.point.
Udviklingen i ledigheden skal ses i sammenhæng med,  

 at der for ledige kontanthjælpsmodtagere ikke i samme omfang som for  

 forsikrede ledige er gennemført stramninger og præciseringer af  

 rådighedsreglerne.
Der er således i dag en række forskelle  

 mellem reglerne, bl.a. med hensyn til rådighedsbegrebet, gyldige grunde  

 til manglende rådighed og sanktioner ved tilsidesættelse af  

 rådighedsforpligtelsen.
 Det er imidlertid en væsentlig forudsætning  

 for at kunne opnå en bedre sammenhæng mellem ret- og pligtsiden i  

 aktiveringen - herunder mere præcise og mindre skønsbetingede  

 retningslinier for anvendelsen af rådighedsreglerne - at der i  

 kommunerne sker en korrekt visitation af kontanthjælpsmodtagerne.
 Når en person anmoder om kontanthjælp og  

 betingelserne for udbetaling af hjælpen er opfyldt, skal kommunen  

 vurdere om personen har ledighed som problem eller har problemer ud over  

 ledighed.
Udfaldet af visitationen har i den sammenhæng i  

 lovgivningen betydning for to forhold.
For det første skal alle  

 kontanthjælpsmodtagere, som alene har ledighed som problem, tilmeldes  

 hos AF.
Formålet med AF s indsats er at øge mulighederne for at  

 formidle arbejde til de tilmeldte kontanthjælpsmodtagere.
For det andet  

 er der forskel på indholdet af aktiveringsindsatsen for personer under  

 30 år, alt afhængig af om de har ledighed som problem eller har  

 problemer ud over ledighed.
 Der er i kommunerne stor variation med hensyn til, hvor  

 stor en andel af kontanthjælpsmodtagerne, som vurderes at have ledighed  

 som problem og dermed skal tilmeldes AF.
 Den meget forskellige praksis i kommunerne kan formentlig  

 i høj grad henføres til, at vejledningen til aktivloven ikke  

 indeholder klare retningslinier for visitationen, men alene angiver en  

 række eksempler på, hvorledes snitfladen kan trækkes mellem  

 kontanthjælpsmodtagere med ledighed som problem og  

 kontanthjælpsmodtagere med sociale problemer ud over ledighed.
 Det betyder også, at der i kommunerne er stor  

 variation med hensyn til vurderingen af, hvilke elementer der indgår i  

 afgrænsningen af de to grupper af kontanthjælpsmodtagere.
Om en kontanthjælpsmodtager skal tilmeldes AF eller  

 ej, beror derfor i vid udstrækning på en skønsmæssig  

 vurdering i det enkelte konkrete tilfælde.
Grundlaget for denne  

 vurdering varierer fra kommune til kommune, bl.a. afhængig af de lokale  

 arbejdsmarkedsforhold og i nogle tilfælde også fra sagsbehandler  

 til sagsbehandler inden for den enkelte kommune.
På denne baggrund er det hensigten, at der i  

 vejledningen til aktivloven skal ske en præcisering af retningslinierne  

 for visitation af kontanthjælpsmodtagerne i henholdsvis personer med  

 ledighed som problem og personer med problemer ud over ledighed.
Det er i den  

 forbindelse centralt, at gruppen af kontanthjælpsmodtagere med  

 problemer ud over ledighed ikke bliver for bred, herunder at personer, hvis  

 væsentligste problem ud over ledighed er manglende danskkundskaber,  

 indgår i gruppen af ledige kontanthjælpsmodtagere.
Mere præcise visitationskriterier vil give en mere  

 ensartet praksis i kommunerne og vil understøtte arbejdet i den  

 enkelte kommune med en kvalificeret aktiveringsindsats, idet gruppen af  

 kontanthjælpsmodtagere med ledighed som problem vil blive en mere  

 homogen gruppe.
Endvidere vil det øge AF s mulighed for formidling af  

 ledige kontanthjælpsmodtagere.
 Da aktiveringsindsatsen over for  

 kontanthjælpsmodtagere retter sig imod en meget bred målgruppe -  

 der som fælles udgangspunkt alle mangler et forsørgelsesgrundlag  

 - er der i sagens natur tale om meget sammensatte grupperinger, som er  

 kendetegnet ved varierende vilkår og forudsætninger.
 En opdeling af den samlede målgruppe i to  

 hovedgrupperinger - personer med ledighed som problem og personer med  

 problemer ud over ledighed - kan derfor ikke foretages ud fra  

 udtømmende objektive kriterier, men må nødvendigvis i en  

 vis udstrækning basere sig på mere bløde  

 karakteristika.
 Ved den nærmere udformning af de retningslinier, der  

 mere klart end i dag skal angive grundlaget for visitationen mellem de to  

 hovedgrupperinger, vil der som udgangsposition kunne ske en opdeling i  

 følgende undergrupper, der ud fra aktiveringens målsætning  

 relateres til henholdsvis den erhvervsrettede, den erhvervsforberedende og  

 den socialt betonede aktivering:
 ·
	De arbejdsmarkedsparate personer, dvs. de personer,  

 der kun har kortvarig ledighed som problem, og som ud fra deres  

 arbejdsmarkedstilknytning, uddannelsesbaggrund og ressourcer i øvrigt  

 er motiverede for at komme i gang med arbejde eller uddannelse.
 ·
	De uafklarede personer, dvs. de personer, der trods tidligere  

 erhvervserfaring er uafklarede omkring deres personlige udvikling og i  

 forhold til valg af arbejde eller uddannelse, men som gennem en afklarende og  

 erhvervsforberedende indsats kan blive kvalificeret til at genindtræde  

 på arbejdsmarkedet.
 ·
	De arbejdsmarkedsmæssigt marginaliserede personer, dvs. de  

 personer, der ikke nødvendigvis har sociale problemer af betydning ud  

 over ledigheden, men "blot" har været uden arbejde i  

 længere tid, og som er karakteriseret ved kort skolegang og ingen eller  

 ringe erhvervsuddannelse kombineret med en beskeden erhvervserfaring.
 ·
	De socialt belastede personer, dvs. de personer, der ud over selve  

 ledigheden har betydelige problemer af personlig og/eller familiemæssig  

 art, er kriminelle, står uden socialt netværk eller mangler  

 grundlæggende sociale færdigheder og kompetencer.
 ·
	De helbredsmæssigt belastede personer, dvs. de personer, der  

 i kombination med sociale problemer har ressourcemæssige vanskeligheder  

 i form af fysiske eller psykiske helbredsproblemer, herunder også  

 misbrugsproblemer med hensyn til alkohol eller narkotika.
De enkelte elementer i lovforslaget 1. Forslag om en pligt for kontanthjælpsmodtagere til aktivt at  

 søge arbejde Det er efter lov om aktiv socialpolitik en  

 grundlæggende betingelse for at modtage hjælp i form af  

 kontanthjælp eller aktivering, at ansøgeren opfylder sin pligt  

 til at forsørge sig selv og sin familie.
Efter lovens  

 rådighedsregler er det derfor et krav, at den der søger  

 hjælpen i tilstrækkelig grad har udnyttet sine arbejdsmuligheder  

 - dvs. står til rådighed for arbejdsmarkedet.
Har  

 ansøgeren et arbejde eller kan ansøgeren få et arbejde,  

 kan der ikke ydes hjælp.
Rådighedskravet betyder, at  

 kontanthjælpsmodtageren er forpligtet til at påtage sig ethvert  

 rimeligt tilbud om arbejde.
Derimod indgår der ikke i  

 rådighedsreglerne - i modsætning til hvad der gælder for  

 forsikrede ledige - et direkte krav om, at kontanthjælpsmodtageren skal  

 være aktivt arbejdssøgende.
Frem for et formelt krav herom  

 bygger rådighedsreglerne på, at der er de rette incitamenter for  

 såvel modtageren som kommunen til at sikre rådigheden, herunder  

 ved en løbende opfølgning mindst hver 3. måned i alle  

 kontanthjælps- og aktiveringssager.
Kommunen kan således opfordre og henstille til  

 kontanthjælpsmodtageren om selv at gøre en indsats for at  

 etablere kontakten til det ordinære arbejdsmarked ved at være  

 aktivt arbejdssøgende, ligesom der kan ydes vejledning og information  

 om jobsøgning.
Men kommunen kan ikke betinge udbetaling af  

 kontanthjælpen af, at modtageren aktivt søger arbejde.
For i højere grad at synliggøre princippet  

 om, at kontanthjælpsmodtagere har pligt til at stå til  

 rådighed for arbejdsmarkedet foreslås det derfor i den nye  

 bestemmelse i § 13 a, jf. forslagets § 1, nr. 3, at  

 rådighedsbegrebet for kontanthjælpsmodtagere - i lighed med det  

 gældende rådighedsbegreb for forsikrede ledige - bliver udvidet  

 med et krav om aktiv arbejdssøgning.
Kravet skal gælde for den  

 gruppe af kontanthjælpsmodtagere, der får hjælp alene  

 på grund af ledighed.
2. Forslag om at præcisere de gyldige grunde for en  

 kontanthjælpsmodtager til ikke at opfylde sin  

 rådighedsforpligtelse Efter den gældende rådighedsforpligtelse har  

 kontanthjælpsmodtageren og dennes ægtefælle ikke  pligt til  

 at tage imod tilbud om arbejde eller aktivering, hvis der ikke er tale om et  

 rimeligt tilbud.
Det er kommunen, der skal vurdere, om et tilbud om arbejde  

 eller aktivering er et rimeligt tilbud.
Denne vurdering skal i det enkelte  

 tilfælde ske med udgangspunkt i, hvad personen skønnes at kunne  

 klare.
Hvis kommunen derfor skønner, at kontanthjælpsmodtageren  

 ud fra omfanget af sine ressourcer og forudsætninger kan magte det  

 konkrete tilbud, skal den pågældende tage imod dette - uanset  

 karakteren af et eventuelt hidtidigt arbejde.
Konkrete forhold med hensyn til indholdet af det tilbudte  

 arbejde kan bevirke, at rimelighedskravet ikke er opfyldt, fx hvis arbejdet  

 forudsætter kræfter, som personen ikke besidder.
Ved et tilbud om  

 aktivering kan rimelighedskravet heller ikke anses for opfyldt, hvis fx den  

 tilbudte aktivitet må betragtes som formålsløs, eller hvis  

 det kvalificerende element kun har et meget begrænset omfang.
Aktivloven indeholder imidlertid ikke en udtømmende  

 opregning af, i hvilke situationer kommunen kan se bort fra  

 rådighedsforpligtelsen, dvs. hvornår en person har en gyldig  

 grund til ikke at udnytte sine arbejdsmuligheder.
Loven angiver i stedet en  

 række eksempler på, hvornår der typisk foreligger en gyldig  

 grund:
 ·  

 	at det fremgår af en lægeerklæring, at personen ikke  

 kan arbejde på grund af sygdom, eller der er risiko for, at helbredet  

 forringes, hvis den pågældende fortsætter med det hidtidige  

 arbejde.
 ·  

 	at personen er nødt til at passe sine børn, og kommunen  

 ikke kan anvise en anden mulighed for at få børnene passet.
 ·  

 	at arbejdet omfatter udvikling og fremstilling af krigsmateriel.
 ·  

 	at en person har ret til frihed i forbindelse med fødsel eller  

 adoption, jf. loven om ligebehandling af mænd og kvinder med hensyn til  

 beskæftigelse og barselorlov mv.
 I modsætning til reglerne i aktivloven er det i  

 Arbejdsministeriets regelsæt om de forsikrede ledige udtømmende  

 angivet, hvornår der foreligger en gyldig grund til, at den ledige ikke  

 har pligt til at udnytte sine arbejdsmuligheder.
 For de forsikrede ledige er det følgende 5 gyldige  

 grunde, der i praksis er de mest anvendte:
·  

 	helbredsmæssige forhold ·  

 	transportvanskeligheder ·  

 	manglende pasningsmulighed for børn eller andre familiemedlemmer,  

 der kræver pleje ·  

 	ophør i aktiveringstilbud for at påbegynde ustøttet  

 arbejde, og ·  

 	forhold vedrørende det formidlede arbejde.
 Ud over de nævnte 5 grunde ses der også bort  

 fra ophør i eller afslag på arbejde eller aktivering i  

 tilfælde, hvor den ledige aftjener værnepligt og hvor den ledige  

 modtager støtte efter lov om social service til pasning af handicappet  

 barn eller døende nærstående og efter lov om dagpenge ved  

 sygdom eller fødsel til pasning af alvorligt sygt barn.
 Ud fra en sammenligning af de to sæt  

 rådighedsregler kan det således fastslås, at vurderingen af  

 rådigheden og de gyldige grunde til ikke at opfylde  

 rådighedsforpligtelsen i langt højere grad er baseret på  

 et individuelt skøn for kontanthjælpsmodtagere end for  

 forsikrede ledige.
 Med henblik på at præcisere og klargøre  

 indholdet af rådighedsreglerne for kontanthjælpsmodtagere  

 foreslås det derfor i ændringsforslaget til § 13, stk. 3  

 og 4, jf. forslagets § 1, nr. 1, at der i loven fastsættes en  

 udtømmende opregning af de enkelte gyldige grunde.
 Den udtømmende opregning i loven af de gyldige  

 grunde til ikke at tage imod tilbud om arbejde eller aktivering  

 foreslås at omfatte følgende forhold:
 Herudover skal ægtefællen til en  

 kontanthjælpsmodtager ikke opfylde sin rådighedsforpligtelse,  

 hvis ægtefællen er under uddannelse eller hvis  

 ægtefællen modtager en offentlig forsørgelsesydelse uden  

 rådighedspligt.
 Forslaget om den udtømmende liste over de gyldige  

 grunde skal omfatte den gruppe af kontanthjælpsmodtagere, der modtager  

 hjælp alene på grund af ledighed.
For så vidt angår den gruppe af  

 kontanthjælpsmodtagere, der modtager hjælp på grund af  

 problemer udover ledighed, foreslås det fastsat i loven, at kommunen  

 skal foretage en vurdering af, om der i det enkelte tilfælde foreligger  

 andre forhold end dem, der er nævnt i den udtømmende liste, som  

 kan begrunde, at modtageren eller ægtefællen ikke har pligt til  

 at udnytte deres arbejdsmuligheder.
For denne gruppe af  

 kontanthjælpsmodtagere vil den udtømmende liste således  

 være vejledende for kommunen, og der vil dermed fortsat i  

 rådighedsvurderingen skulle indgå et individuelt skøn.
3. Forslag om at skærpe sanktionsreglerne ved gentagne og  

 omfattende udeblivelser fra et aktiveringstilbud Hvis en kontanthjælpsmodtager ikke opfylder sin  

 rådighedsforpligtelse i forbindelse med et aktiveringstilbud,  

 sættes der efter de gældende regler ind med forskellige  

 sanktioner, afhængig af om modtageren uden rimelig grund afviser eller  

 har udeblivelser fra aktiveringen.
 Ved afvisning af et tilbud er sanktionen, at  

 kontanthjælpen standses, eller - hvis tilbudet ikke længere er  

 åbent for modtageren - at hjælpen kan udbetales med pligt til  

 tilbagebetaling.
 Ved udeblivelser i timer eller dage fra et tilbud kan  

 kommunen som sanktion foretage et forholdsmæssigt fradrag i  

 hjælpen, som dog højst kan udgøre 20 pct. af den  

 månedlige hjælp.
Der forekommer imidlertid i praksis tilfælde, hvor  

 en kontanthjælpsmodtagers fravær fra aktivering eller anden  

 beskæftigelsesfremmende foranstaltning - herunder tilbud om  

 danskundervisning - har et så stort og systematisk omfang, at der er  

 behov for at skærpe sanktionsreglerne, så sanktionen i  

 tilfælde af udeblivelser og sanktionen i tilfælde af afvisning  

 bliver ligestillet.
Hvis udeblivelserne således ikke kun kan betegnes  

 som et sporadisk ustabilt fremmøde, men der derimod er tale om et mere  

 omfattende og fast fraværsmønster, der giver begrundet tvivl om  

 modtagerens vilje til at deltage i aktiveringen, må udeblivelserne  

 sanktioneres på samme måde som ved en afvisning af tilbudet.
 Det foreslås derfor i ændringsforslaget til  

§ 41, jf. forslagets § 1, nr. 9, at der i tilfælde med  

 omfattende og gentagne udeblivelser fra et aktiveringstilbud sættes ind  

 med den samme sanktion som ved en formel afvisning, dvs. at udbetalingen af  

 kontanthjælpen ophører.
4. Forslag om at indføre ufravigelige sanktionsregler i  

 tilfælde af udeblivelser fra aktivering De gældende sanktionsregler giver kommunen en  

 mulighed for - men ikke en pligt til - at foretage fradrag i  

 kontanthjælpen til personer, som uden rimelig grund ikke deltager fuldt  

 ud i tilbud om aktivering eller anden beskæftigelsesfremmende  

 foranstaltning.
Det gælder såvel den situation, hvor en person  

 udebliver i nogle timer eller hele dage, som hvor den pågældende  

 møder op, men forsømmer aktiv medvirken i aktiveringen i et  

 sådant omfang, at det må sidestilles med, at personen  

 udebliver.
 Med henblik på at lette udførelsen af  

 myndighedsopgaven for den enkelte sagsbehandler i kommunen og for at give en  

 mere ensartet sanktionspraksis i kommunerne foreslås det i  

 ændringsforslaget til  § 39, stk. 1, jf. forslagets  

 § 1, nr. 7, at der indføres ufravigelige sanktioner i  

 tilfælde af udeblivelser fra aktiveringstilbud, dvs. med en pligt for  

 kommunen til at foretage fradrag i hjælpen.
 Forslaget vil medføre en generel skærpelse af  

 sanktionsreglerne og er således rettet imod udeblivelser fra alle  

 former for aktivering uanset indholdet af det konkrete tilbud.
De ufravigelige sanktionsregler foreslås at omfatte  

 den gruppe af kontanthjælpsmodtagere, der modtager hjælp alene  

 på grund af ledighed.
I modsætning hertil skal det som i dag  

 fortsat være op til kommunen at afgøre, om der i tilfælde  

 af udeblivelser skal sættes ind med sanktioner over for de  

 kontanthjælpsmodtagere, der modtager hjælp på grund af  

 problemer udover ledighed.
5. Forslag om at forhøje det maksimale fradrag i  

 kontanthjælpen ved udeblivelser fra aktivering Ved en kontanthjælpsmodtagers fravær uden  

 rimelig grund fra et aktiveringstilbud kan kommunen efter de gældende  

 sanktionsregler beslutte at foretage et fradrag i kontanthjælpen.
Fradraget beregnes forholdsmæssigt ud fra antallet  

 af timer, som den pågældende er udeblevet fra, og sat i forhold  

 til det samlede antal timer, hvori den pågældende i løbet  

 af måneden skulle have deltaget i aktiveringen.
Fradraget kan  

 højst udgøre 20 pct. af den månedlige hjælp.
 Som led i den samlede præcisering og skærpelse  

 af sanktionsreglerne foreslås det i ændringsforslaget til  

§ 39, stk. 2, jf. forslagets § 1, nr. 8, at det  

 nuværende maksimumsfradrag på 20 pct. af den månedlige  

 hjælp forhøjes til 30 pct.
6. Forslag om en bemyndigelsesbestemmelse for socialministeren til at  

 fastsætte nærmere regler om aktivering af  

 kontanthjælpsmodtagere Forslaget om at indsætte en bemyndigelsesbestemmelse  

 i aktivloven har sammenhæng med, at det ud fra ønsket om  

 regelforenkling og bedre overskuelighed er besluttet, at de regler om  

 kommunernes aktivering af kontanthjælpsmodtagere, der i dag er  

 indeholdt i Arbejdsmarkedsstyrelsens bekendtgørelse om en aktiv  

 arbejdsmarkedsindsats, skal tages ud af denne bekendtgørelse og i  

 stedet fastsættes i en særskilt bekendtgørelse fra  

 socialministeren.
 Forslaget om en bemyndigelsesbestemmelse er en  

 nødvendig følge af, at aktivloven ikke indeholder en hjemmel  

 til at udstede en sådan bekendtgørelse, der skal  

 videreføre de hidtil fastsatte regler.
Økonomiske konsekvenser for det offentlige Det overordnede formål med lovforslaget er at  

 forbedre strukturerne på arbejdsmarkedet, hvilket er vanskeligt at  

 beregne præcise økonomiske konsekvenser af.
De foreslåede ændringer af rådigheds- og  

 sanktionsreglerne skønnes samlet at medføre en årlig  

 offentlig mindreudgift på ca. 14 mill. kr.
Mindreudgiften fordeles  

 mellem stat og kommunerne med halvdelen til hver.
De økonomiske  

 konsekvenser er omfattet af budgetgarantien.
Forslaget skal forhandles med de  

 kommunale parter.
Administrative konsekvenser for det offentlige Det foreslåede krav til kontanthjælpsmodtagere  

 om aktiv arbejdssøgning og forslaget om at skærpe  

 sanktionsreglerne ved gentagne og omfattende udeblivelser fra aktivering  

 forventes at ville give kommunerne en mindre meradministration.
Omvendt  

 forventes det, at kommunerne vil få en administrativ lettelse som  

 følge af, at der med forslaget om at indføre ufravigelige  

 sanktionsregler ved udeblivelser og forslaget om udtømmende at angive  

 de gyldige grunde til at tilsidesætte rådighedspligten vil blive  

 indført mere entydige regler, der reducerer det  

 skønsmæssige element i kommunernes arbejde.
 Samlet set skønnes lovforslaget derfor ikke at  

 medføre administrative merudgifter for kommunerne.
Økonomiske og administrative konsekvenser for erhvervslivet Forslaget har ingen økonomiske eller administrative  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget indeholder ikke EU-retlige aspekter.
Lovforslagets konsekvenser i  

 hovedtræk Positive konsekvenser /  

 Mindreudgifter Negative konsekvenser /  

 Merudgifter Økonomiske konsekvenser for stat,  

 kommuner og amtskommuner Forslaget skønnes samlet at give en  

 mindreudgift på ca. 14 mill. kr. i 2001 og fremefter.
Mindreudgiften  

 deles med halvdelen til staten og halvdelen til kommunerne - Administrative konsekvenser for stat,  

 kommuner og amtskommuner Ingen Ingen Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 og 2 Aktivloven indeholder i dag ikke faste regler for, i  

 hvilke situationer en kontanthjælpsmodtager eller dennes  

 ægtefælle har en gyldig grund til ikke at opfylde deres  

 rådighedsforpligtelse.
Der er i loven alene nævnt en række  

 eksempler på, hvornår der typisk foreligger en gyldig grund.  

 Kommunen skal herudfra konkret vurdere, om der er grundlag for at se bort fra  

 rådighedskravet.
For at præcisere rådighedsbegrebet  

 foreslås det derfor, at der - på samme måde som for  

 forsikrede ledige - i loven fastsættes en udtømmende opregning  

 af, hvornår en kontanthjælpsmodtager har en gyldig grund til at  

 tilsidesætte sin rådighedsforpligtelse.
Den udtømmende  

 liste skal efter forslaget til den nye bestemmelse i § 13, stk. 3  

 omfatte de kontanthjælpsmodtagere, der modtager hjælp alene  

 på grund af ledighed.
For så vidt angår de  

 kontanthjælpsmodtagere, der modtager hjælp på grund af  

 problemer udover ledighed, vil der med forslaget til bestemmelsen i  

 § 13, stk. 4 fortsat skulle indgå et skønsmæssigt  

 element i rådighedsvurderingen, idet kommunen for denne gruppes  

 vedkommende skal foretage vurderingen med udgangspunkt i den  

 udtømmende liste over de gyldige grunde.
 Der er med forslaget til den udtømmende liste tale  

 om 9 gyldige grunde for en kontanthjælpsmodtager og dennes  

 ægtefælle til ikke at opfylde rådighedsforpligtelsen.
Der er for 4 af de gyldige grunde på listen -  

 § 13, stk. 3, nr. 2, 4, 5 og 9 - tale om en videreførsel af  

 nuværende regler i aktivloven, nemlig reglerne om henholdsvis  

 helbredsmæssige problemer, ret til fravær ved graviditet, barsel  

 og adoption, manglende pasningsmulighed for børn samt arbejde med  

 produktion af krigsmateriel.
Forslaget i § 13, stk. 3, nr. 2 om sygdom  

 som gyldig grund omhandler de tilfælde, hvor en person, der ellers kun  

 har ledighed som problem, midlertidigt på grund af sygdom er ude af  

 stand til at udnytte sine arbejdsmuligheder.
Det forudsættes efter  

 forslaget, at der er den fornødne dokumentation for sygdommen.
Denne  

 dokumentation kan f.eks. foreligge i form af lægeerklæring.
Med  

 hensyn til forslaget i § 13, stk. 3, nr. 5 om manglende pasningsmulighed  

 for børn forudsættes det, at den pågældende har  

 søgt og fortsat søger offentlig dagpasning.
For 3 af de gyldige grunde - § 13, stk. 3, nr. 1, 3  

 og 8   er der tale om en lovfæstelse af den hidtidige praksis om  

 undtagelsesgrunde fra rådighedsforpligtelsen.
Dette gælder de  

 tilfælde, hvor personen har transportmæssige problemer samt hvor  

 tilbudet ikke indholdsmæssigt er et rimeligt tilbud eller er omfattet  

 af en overenskomstmæssig konflikt.
 Endelig er der med de 2 gyldige grunde i § 13, stk.  

 3, nr. 6 og 7 tale om regler, der svarer til rådighedsreglerne for de  

 forsikrede ledige.
Til nr. 3 Det foreslås at udvide rådighedsbegrebet ved  

 at stille krav om aktiv arbejdssøgning.
Forslaget indebærer, at  

 de kontanthjælpsmodtagere, der modtager hjælp alene på  

 grund af ledighed, skal udnytte deres arbejdsmuligheder ved at søge  

 arbejde på den måde, der er sædvanlig inden for det  

 pågældende område.
Kravet om aktiv arbejdssøgning skal ikke blot  

 omfatte den del af gruppen af ledige kontanthjælpsmodtagere, der  

 passivt modtager hjælp, men også den del af gruppen, der er under  

 aktivering.
For den sidstnævnte gruppes vedkommende vil det imidlertid  

 være en forudsætning, at aktiveringen af kommunerne  

 tilrettelægges med en sådan fleksibilitet, at det giver den  

 aktiverede reelle muligheder for aktivt at søge arbejde.
Kommunen vil ud fra en konkret individuel vurdering skulle  

 afgøre, hvilke krav der i det enkelte tilfælde skal stilles til  

 kontanthjælpsmodtagerens aktive arbejdssøgning, for at  

 rådighedsforpligtelsen kan anses for opfyldt.  

 Kontanthjælpsmodtageren skal over for kommunen kunne redegøre  

 for sine jobsøgningsaktiviteter, men det må i øvrigt  

 afhænge af den enkelte modtagers situation, i hvilket omfang den  

 pågældende skal søge arbejde.
Det er ikke hensigten, at  

 der skal stilles specifikke krav til jobsøgningsintensiteten, dvs. at  

 modtageren inden for en given periode har pligt til at søge et bestemt  

 antal stillinger.
Tilsvarende må der med hensyn til  

 jobsøgningsmåden tages hensyn til, om det inden for det  

 pågældende område er det normale at søge arbejde  

 enten skriftligt eller personligt.
Til nr. 4 Forslaget om i loven at indsætte en  

 bemyndigelsesbestemmelse for socialministeren til at fastsætte  

 nærmere regler om aktivering af kontanthjælpsmodtagere er et  

 forslag af teknisk art.
Der henvises om baggrunden for forslaget til de  

 almindelige bemærkninger.
Til nr. 5 og 6 Ændringerne er alene af redaktionel karakter.
Til nr. 7 Efter de gældende sanktionsregler kan kommunen  

 foretage et fradrag i kontanthjælpen, hvis en  

 kontanthjælpsmodtager uden rimelig grund har udeblivelser fra et  

 aktiveringstilbud.
Der er ikke tale om nogen pligtmæssig sanktion, og  

 det er derfor op til kommunen i det enkelte tilfælde at beslutte, om  

 der skal ske fradrag i hjælpen.
Med forslaget sker der en skærpelse af  

 sanktionsreglerne, idet kommunen får en pligt til i alle tilfælde  

 at sanktionere et ubegrundet fravær med et fradrag i hjælpen.
De  

 ufravigelige sanktionsregler skal dog kun gælde for de  

 kontanthjælpsmodtagere, der modtager hjælp alene på grund  

 af ledighed.
I forhold til kontanthjælpsmodtagere med problemer udover  

 ledighed skal kommunen efter forslaget på samme måde som i dag ud  

 fra en individuel bedømmelse tage stilling til, om der skal ske  

 fradrag i hjælpen som følge af udeblivelser.
Til nr. 8 Ved en kontanthjælpsmodtagers fravær uden  

 rimelig grund fra et aktiveringstilbud kan kommunen foretage et fradrag i  

 hjælpen.
Der er i loven fastsat en øvre grænse for  

 størrelsen af det forholdsmæssigt beregnede fradrag, idet  

 kontanthjælpen højst kan nedsættes med 20 pct. af den  

 månedlige hjælp.
Fradraget kan maksimalt udgøre 20 pct.,  

 men evt. fordelt over 3 måneder.
Forslaget betyder, at maksimumsfradraget på 20 pct.  

 af den månedlige hjælp forhøjes til 30 pct.
Forslaget  

 omfatter fradrag i tilfælde af udeblivelser hos såvel  

 kontanthjælpsmodtagere, der modtager hjælp alene på grund  

 af ledighed, som modtagere med hjælp som følge af problemer  

 udover ledighed.
 Forslaget om at forhøje maksimum for fradraget skal  

 ses i sammenhæng med de øvrige forslag om at skærpe  

 sanktionsreglerne, dvs. dels forslaget om at gøre sanktionsreglerne  

 ved udeblivelser ufravigelige, dels forslaget om at sanktionere gentagne og  

 omfattende udeblivelser med standsning af kontanthjælpen.
Til nr. 9 Det foreslås med bestemmelsen i § 41, stk. 2 at  

 skærpe sanktionsreglerne over for kontanthjælpsmodtagere, der  

 uden formelt at afvise aktivering dog har et så fast og omfattende  

 fravær, at det giver begrundet tvivl om modtagerens vilje til at  

 deltage i aktiveringstilbudet og dermed opfylde sin  

 rådighedsforpligtelse.
 Med forslaget vil sanktionen i tilfælde af  

 betydelige og tilbagevendende udeblivelser og sanktionen i tilfælde af  

 afvisning blive ligestillet, idet kontanthjælpen skal ophøre,  

 hvis kontanthjælpsmodtageren uden rimelig grund har gentagne  

 udeblivelser fra et tilbud om aktivering eller anden  

 beskæftigelsesfremmende foranstaltning, og udeblivelserne har et  

 så betydeligt omfang, at fraværet kan ligestilles med en  

 afvisning af tilbudet.
 Forslaget skal omfatte udeblivelser for alle  

 kontanthjælpsmodtagere, dvs. uanset om hjælpen udbetales alene  

 på grund af ledighed eller på grund af problemer udover  

 ledighed.
 Det er ikke hensigten, at der med forslaget vil blive  

 angivet et konkret mål for, hvornår modtagerens udeblivelser har  

 et sådant omfang, at der reelt må siges at være tale om en  

 afvisning af tilbudet, men som retningsgivende vil et fravær på  

 over 50 pct. i en periode kunne begrunde, at sanktionen i form af standsning  

 af kontanthjælpen tages i brug.
Til § 2 Lovforslaget foreslås at træde i kraft den 1.  

 januar 2001.
Bilag Lovforslaget sammenholdt med gældende lov Gældende formulering Lovforslaget § 1 I lov om aktiv socialpolitik, jf. lovbekendtgørelse  

 nr. 266 af 12. april 2000, foretages følgende ændringer:
§ 13. Det er en betingelse for at få  

 hjælp efter § 11, at ansøgeren og ægtefællen  

 ikke har et rimeligt tilbud om arbejde.
Hvis en person, der får  

 hjælp efter § 11, afslår et formidlet arbejde eller  

 udebliver fra en formidlingssamtale eller en kontaktdato på  

 arbejdsformidlingen, har kommunen pligt til at vurdere, om den  

 pågældende fortsat opfylder betingelserne for hjælpen ved  

 at udnytte sine arbejdsmuligheder.
 1. § 13, stk. 3, ophæves, og i  

 stedet indsættes:
 Stk. 2. Det er en betingelse for at få  

 hjælp, at ansøgeren og dennes ægtefælle tager imod  

 et rimeligt tilbud om aktivering eller andre tilbud, som kan forbedre  

 mulighederne for at få et arbejde (beskæftigelsesfremmende  

 foranstaltninger).
Stk. 3. Der kan dog ikke stilles krav om, at  

 ansøgeren eller ægtefællen tager imod arbejde efter stk. 1  

 eller tilbud efter stk. 2, hvis for eksempel » Stk. 4. Modtager ansøgeren eller  

 ægtefællen hjælp på grund af problemer ud over  

 ledighed, skal kommunen vurdere, om der i det enkelte tilfælde  

 foreligger andre forhold end de i stk. 3 nævnte, der kan begrunde, at  

 den pågældende ikke har pligt til at udnytte sine  

 arbejdsmuligheder.« Stk. 4. Reglerne i stk. 1 og 2 gælder ikke  

 for ansøgerens ægtefælle, når ægtefællen  

 modtager en offentlig forsørgelsesydelse, som ikke er betinget af, at  

 modtageren udnytter sine arbejdsmuligheder.
 Stk. 4 og 5 bliver herefter stk. 5 og 6.
 Stk. 5. En person, hvis ægtefælle er  

 berettiget til hjælp efter § 11, og som udelukkende har arbejdet i  

 hjemmet, kan vælge ikke at udnytte sine arbejdsmuligheder efter  

 reglerne i stk. 1 og 2. I så fald bliver hjælpen til  

 ægteparret beregnet efter reglerne i § 26, stk. 3, og § 34,  

 stk. 3.
 2. I § 13, stk. 4, der bliver stk. 5,  

 indsættes efter »når  

 ægtefællen«: »er under uddannelse eller «.
 3. Efter § 13 indsættes  

 før overskriften:
» § 16. Kommunen tilbyder aktivering eller andre  

 beskæftigelsesfremmende foranstaltninger til personer, som er omfattet  

 af §§ 11 og 13.
 Stk. 2. Aktivering efter denne lov kan omfatte en  

 eller flere af følgende aktiviteter:
 4. I § 16 indsættes som stk. 5:
» Stk. 3. Socialministeren fastsætter regler  

 om, hvilke uddannelsesaktiviteter kommunen kan tilbyde efter stk. 2, nr.  

 4.
 Stk. 4. Når en kommune tilbyder aktivering,  

 skal den så vidt muligt give flere tilbud at vælge i mellem.
§ 26. - - - Stk. 3. Hvis kun en af ægtefællerne er  

 berettiget til hjælp efter § 11 og den anden ægtefælle  

 har valgt ikke at udnytte sine arbejdsmuligheder efter § 13, stk. 5,  

 beregnes hjælpen til den berettigede ægtefælle efter  

 reglerne i § 25 med et tillæg på 2.195 kr.
Hjælpen  

 beregnes efter stk. 1 fra den 1. i måneden efter, at den hidtil  

 hjemmearbejdende har meddelt kommunen, at pågældende  

 ønsker at udnytte sine arbejdsmuligheder efter § 13, stk. 1 og  

 2.
 5. I § 26, stk. 3, ændres »§ 13, stk. 5« til:  

»§ 13, stk. 6«.
§ 34. - - - Stk. 3. Følgende personer kan ikke få  

 særlig støtte:
 Personer, der modtager orlovsydelse efter lov om  

 orlov.
 6. I § 34, stk. 3, nr. 1, ændres »§ 13, stk. 5« til:  

»§ 13, stk. 6«.
 § 39. Udebliver en person eller dennes  

 ægtefælle uden rimelig grund fra et tilbud om aktivering eller  

 anden beskæftigelsesfremmende foranstaltning, kan kommunen  

 nedsætte hjælpen efter § 25. Nedsættelsen skal ske  

 inden 3 måneder efter, at den pågældende er udeblevet.
 7. I § 39, stk. 1, ophæves 1. pkt. og i  

 stedet indsættes:
» Stk. 2. Hjælpen efter § 25  

 nedsættes forholdsmæssigt svarende til det antal timer, som den  

 pågældende er udeblevet.
Nedsættelsen beregnes i forhold  

 til månedens samlede tilbud om aktivering eller anden  

 beskæftigelsesfremmende foranstaltning.
Den månedlige hjælp  

 efter § 25 kan højst nedsættes med 20 pct.
 8. I § 39, stk. 2, 3. pkt.,  

 ændres »20 pct.«  

 til: »30 pct.«.
 § 41. Hjælpen ophører, hvis  

 modtageren eller ægtefællen uden rimelig grund afviser et tilbud  

 om arbejde, aktivering efter § 16, stk. 2, nr. 1-5 og 8, eller anden  

 beskæftigelsesfremmende foranstaltning, så længe muligheden  

 for at benytte tilbudet består.
 9. I § 41 indsættes som stk. 2:
