Fremsat den 7. oktober 1999 af Børge Klit Johansen  

 (KRF), Ole M.
Nielsen (KRF),  

 Jann Sjursen (KRF) og Tove Videbæk (KRF) Forslag til Lov om ændring af ligningsloven (Ændrede satser og regler for skattefri  

 rejsegodtgørelse) § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som senest ændret  

 ved § 1 i lov nr. 386 af 2. juni 1999, foretages følgende  

 ændringer:
 1. I § 9, stk. 6, ophæves nr. 1, og i stedet  

 indsættes som nye numre:
» 2)	Ved rejse med overnatning i lande, der er nævnt i bilaget til  

 loven, afsnit 1, et grundbeløb på 400 kr. pr. døgn.
 3)	Ved rejse med overnatning i lande, der er nævnt i bilaget til  

 loven, afsnit 2, et grundbeløb på 350 kr. pr. døgn.
4)	Ved rejse med overnatning i lande, der er nævnt i bilaget til  

 loven, afsnit 3, et grundbeløb på 300 kr. pr. døgn.« Nr. 2-4 bliver herefter nr. 5-7.
 2. I § 9, stk. 6, affattes nr. 4, der bliver nr.  

 7, således:
» 3. I § 9, stk. 6, indsættes efter 6. pkt.  

 som nyt punktum:
» § 2 Stk. 1. Loven træder i kraft dagen efter  

 bekendtgørelsen i Lovtidende.
Loven har virkning for beløb til  

 dækning for udgifter, som afholdes fra og med 1. januar 2000.
 Stk. 2. Uanset de i ligningslovens § 9, stk. 6, som  

 affattet ved denne lovs § 1, nr. 1, fastsatte satser, kan de i  

 medfør af § 2, stk. 3, 2. pkt., i lov nr. 452 af 10. juni  

 1997 fastsatte satser anvendes til og med den 31. december 2000.
Bilag Afsnit 1   Lande, hvor den skattefri dækning af merudgifter til kost  

 og småfornødenheder kan anvendes med en sats på 400 kr.,  

 jf. § 9, stk. 6, nr. 2:
 Japan.
 Afsnit 2   Lande, hvor den skattefri dækning af merudgifter til kost  

 og småfornødenheder kan anvendes med en sats på 350 kr.,  

 jf. § 9, stk. 6, nr. 3:
Grønland USA New York Rusland.
 Afsnit 3   Lande, hvor den skattefri dækning af merudgifter til kost  

 og småfornødenheder kan anvendes med en sats på 300 kr.,  

 jf. § 9, stk. 6, nr. 4:
Tyskland Frankrig Paris Irland Island UK London USA Washington D.C.
Alexandria, Virginia Arlington, Virginia Argentina Brasilien Den demokratiske folkerepublik Korea.
Bemærkninger til lovforslaget Almindelige bemærkninger Folketinget vedtog i perioden december 1996 til juni 1997  

 forskellige ændringer i reglerne om skattefri rejsegodtgørelse,  

 jf. lov nr. 1063 af 12. december 1996 og lov nr. 452 af 10. juni 1997. Der  

 henvises vedrørende Folketingets behandling heraf til lovforslag nr.
L  

 99 og nr.
L 257, 1996-97.
 Hovedformålet med ændringerne var at skabe  

 ligestilling mellem privat ansatte og offentligt ansatte, at skabe  

 ligestilling mellem forskellige lønmodtagere og så vidt muligt  

 sikre, at standardsatserne for skattefri rejsegodtgørelser svarer til  

 de gennemsnitlige faktiske merudgifter, der er forbundet med at være  

 på rejse.
 Ændringerne indebar bl.a. en nedtrapning af de  

 hidtidige standardsatser for skattefri rejsegodtgørelser og en  

 afskaffelse af muligheden for at anvende en standardsats for  

 logiudgifter.
 De nye regler indfases fra april 1999 til begyndelsen af  

 2001.
Regeringens forslag om en nedtrapning af standardsatserne  

 byggede bl.a. på en formodning om, at satserne manglede  

 sammenhæng med de faktiske omkostningsforhold, og på resultatet  

 af en undersøgelse, som Arbejderbevægelsens Erhvervsråd  

 havde foretaget af udgiftsforholdene i forbindelse med rejser inden for det  

 enkelte erhverv.
Undersøgelsen byggede hovedsagelig på  

 oplysninger fra de berørte erhvervsgruppers egne organisationer.
I  

 arbejdet med afdækning af omkostningsniveauet blev vore nabolandes  

 regler for skattefri rejsegodtgørelse ikke undersøgt.
 De nedtrappede danske standardsatser har vist sig i en del  

 tilfælde at være lavere end de tilsvarende satser for  

 tjenesterejsende fra de lande, Danmark normalt sammenligner sig med, bl.a.  

 Norge, Sverige og Tyskland.
Ifølge oplysninger fra organisationer og  

 virksomheder betyder de skærpede regler, at de ansatte i større  

 udstrækning rejser efter regning, hvilket øger det  

 administrative arbejde, der er forbundet med navnlig eksportaktivitet.
En del  

 virksomheder har samtidig erfaring med, at det i visse dele af verden er  

 vanskeligt at skaffe bilag, der indeholder tilstrækkelige informationer  

 til, at dokumentationskravet kan anses for opfyldt, da normen for  

 detaljeringsgraden i bilagene kan være forskellig i de enkelte lande.  

 Samtidig er der en øget risiko for, at bilag fra visse dele af verden  

 er falske, da det ikke er usædvanligt, at man her tilbyder den rejsende  

 frihed til at vælge de beløbsstørrelser m.v., der skal  

 anføres bilaget.
Dele af erhvervslivet anslår, at de nye regler  

 indebærer en tredobling af eksportvirksomhedernes udgifter til at have  

 folk på rejse, og det kan indebære, at omkostningerne stiger  

 så meget, at Danmark taber markedsandele.
Dette er især uheldigt  

 på et tidspunkt, hvor dansk eksport i forvejen er klemt, bl.a. fordi  

 vores omkostninger er steget mere end i udlandet.
 I den gældende lovgivning har ligningsrådet  

 kompetence til fra og med 1. januar 2001 at forhøje satserne med et  

 grundbeløb på 100 kr. pr. døgn ved overnatning i lande,  

 hvor leveomkostningerne er væsentligt højere end i Danmark.  

 Denne mulighed er imidlertid ikke tilstrækkelig til at sikre et  

 konkurrencemæssigt forsvarligt satsniveau for en del rejsemål, og  

 det foreslås derfor, at standardsatserne for disse rejsemål  

 hæves således, at de tilnærmes niveauet i Danmarks  

 nabolande.
 For at minimere muligheden for en skattefri  

 overkompensation samtidig med, at konkurrencehensynet tilgodeses, tager de  

 her foreslåede standardsatser til dækning af merudgifter til kost  

 og småfornødenheder udgangspunkt i niveauet for de tyske satser.  

 Tyskland er et konkurrerende naboland med satser, der generelt ligger  

 højere end de danske, men lavere end i andre af vore nabolande,  

 eksempelvis end de norske, svenske og finske satser.
 Af hensyn til en fortsat forenkling af administrationen  

 med rejsegodtgørelserne foreslås det, at der kun  

 fastsættes fire satsniveauer, hvorefter rejsemålene  

 grupperes.
 Det foreslås endvidere, at Ligningsrådet i  

 visse tilfælde kan forhøje satserne.
Virksomheder påføres øgede udgifter  

 til overnatning og administration i forbindelse med afskaffelsen af  

 muligheden for at anvende en standardsats for logiudgifter.
Det skyldes, at  

 medarbejderne i højere grad vælger at overnatte på hotel,  

 når udgiften nu dækkes efter regning, i stedet for at vælge  

 overnatningsfaciliteter af moderat eller primitiv standard, som medarbejderne  

 tidligere havde et økonomisk incitament til.
 Det foreslås derfor, at der genindføres en  

 standardsats for logiudgifter.
Provenumæssige konsekvenser De provenumæssige konsekvenser vil være  

 vanskelige at opgøre, da der ikke foreligger dækkende  

 statistiske oplysninger, der gør det muligt at foretage et underbygget  

 skøn, og fordi konsekvenserne vil afhænge af en del ukendte  

 faktorer, herunder den fremtidige størrelse af eksportvirksomhedernes  

 markedsandele.
Da forslaget om en skærpelse af satserne m.v. blev  

 forelagt, var der tilsvarende problemer med at opgøre konsekvenserne.  

 Det dengang foretagne skøn viste et samlet provenutab på ca. 7  

 mio. kr. i 1999, når indfasningen til den fælles sats for alle  

 grupper skulle starte, og 2 mdr.s-/4 mdr.s-reglen ændredes til 3 mdr./6  

 mdr.
Når indfasningen af de skærpelser, lov nr. 452 af 1997  

 indførte, skulle være gennemført fra og med 2001,  

 skønnedes den samlede virkning at blive et årligt merprovenu  

 på ca. 5 mio. kr.
Tilsvarende vanskeligheder med at opgøre de  

 provenumæssige konsekvenser gælder i forbindelse med  

 genindførelse af en standardsats for logiudgifter.
Da muligheden blev  

 ophævet ved lov nr. 1063 af 1996, samtidig med at en ændring af  

 rejsebegrebet førte til yderligere begrænsninger i mulighederne  

 for at få udbetalt skattefri godtgørelser, skønnedes  

 dette samlet at medføre et merprovenu på ca. 45 mio. kr.  

 Opgørelsen af de provenumæssige konsekvenser afhænger  

 blandt andet af, i hvilket omfang lønmodtagerne benytter  

 hotelovernatninger eller lignende, når udgiften dækkes efter  

 regning, i stedet for at benytte mere primitive standarder.
Forslaget kan  

 således medføre et merprovenu.
Bemærkninger til lovforslagets enkelte  

 bestemmelser Til § 1 Ad nr. 1 Efter den gældende lovgivning er satsen (bortset fra  

 turistchauffører) for merudgifter til kost og  

 småfornødenheder fra 1. januar 2001 på 256 kr.  

 (1997-beløb). Den fælles sats indføres gradvis, idet den  

 sats, der gælder pr. 1. april 1999, reduceres med en tredjedel af en  

 overskydende forskel mellem satsen og 256 kr. (reguleret), to tredjedele den  

 1. januar 2000 og resten af forskellen den 1. januar 2001.
Det foreslås, at standardsatserne hæves,  

 således de tilnærmes niveauet i Danmarks nabolande.
Der er taget  

 udgangspunkt i de tyske satser, som generelt er lavere end f.eks. de svenske,  

 finske og norske.
Der henvises i øvrigt til de almindelige  

 bemærkninger.
Ad nr. 2 Ligningsrådet skal fortsat kunne forhøje  

 satserne med et grundbeløb på 100 kr. pr. døgn, hvis  

 udgiftsniveauet i et land bliver væsentligt højere, end hvad der  

 svarer til de foreslåede satser.
Ligningsrådet skal endvidere  

 kunne forhøje satsen på 256 kr. pr. døgn (reguleret) for  

 rejsemål, der ikke er nævnt i bilaget til loven, hvis det viser  

 sig, at satsen på 256 kr. pr. døgn væsentligt afviger fra  

 udgiftsniveauet på det pågældende rejsemål.
Ad nr. 3 Det foreslås, at der genindføres mulighed for  

 at anvende en standardsats på 146 kr. (1997-beløb) for  

 logiudgifter ved rejser med overnatning i stedet for dækning af  

 udgifterne mod dokumentation for hoteludgifter m.v.
Der henvises i  

 øvrigt til de almindelige bemærkninger.
Til § 2 Det foreslås, at loven får virkning fra og med  

 1. januar 2000.
Efter de gældende regler indføres den  

 fælles sats på 256 kr. (1997-beløb) gradvis frem til den  

 1. januar 2001. Ved rejser i nogle lande vil det i år 2000 være  

 mere fordelagtigt at anvende overgangssatserne frem for de satser, der  

 fremgår af lovforslaget.
Det foreslås derfor, at der med denne  

 overgangsregel i lovforslaget gives mulighed herfor.
Skriftlig fremsættelse Børge Klit Johansen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af ligningsloven.  

 (Ændrede satser og regler for skattefri rejsegodtgørelse).
(Lovforslag nr.
L 30).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov om påligningen af indkomstskat til staten  

 (ligningsloven), jf. lovbekendtgørelse nr. 819 af 3. november 1997,  

 som senest ændret ved § 1 i lov nr. 386 af 2. juni 1999, foretages  

 følgende ændringer:
 Stk. 6. Følgende satser kan anvendes til dækning  

 af merudgifter til kost og småfornødenheder i stedet for de  

 faktiske beløb:
 1. I § 9, stk. 6, ophæves nr. 1, og i  

 stedet indsættes som nye numre:
 1)	Ved rejse med overnatning i Danmark eller i udlandet et  

 grundbeløb på 256 kr. (1) pr. døgn.
» 2)	For turistchauffører med overnatning i udlandet 150 kr. pr.  

 døgn.
 2)	Ved rejse med overnatning i lande, der er nævnt i bilaget til  

 loven, afsnit 1, et grundbeløb på 400 kr. pr. døgn.
 3)	For turistchauffører med overnatning i Danmark 75 kr. pr.  

 døgn.
 3)	Ved rejse med overnatning i lande, der er nævnt i bilaget til  

 loven, afsnit 2, et grundbeløb på 350 kr. pr. døgn.
 4)	Ligningsrådet kan fra og med 1. januar 2001 forhøje  

 satserne med et grundbeløb på 100 kr. pr. døgn ved  

 overnatning i lande, hvor leveomkostningerne er væsentligt  

 højere end i Danmark.
Hvis der modtages fri kost, reduceres satserne bortset fra  

 de ovenfor under nr. 2 og 3 nævnte satser med henholdsvis 15, 30 og 30  

 pct. for morgenmad, frokost og aftensmad.
De nævnte grundbeløb  

 reguleres årligt svarende til den procent, hvormed reguleringstallet  

 efter personskattelovens § 20 er ændret i forhold til  

 reguleringstallet for 1997. Procenten beregnes med en decimal.
Det  

 således regulerede beløb afrundes opad til nærmeste  

 kronebeløb.
 Nr. 2-4 bliver herefter nr. 5-7.
 (1)	Note: Overgangsregel udløber 1. januar 2001.
 2. I § 9, stk. 6, affattes nr. 4, der bliver nr.  

 7, således:
» 3. I § 9, stk. 6, indsættes efter 6. pkt. som  

 nyt punktum:
