 Et pengeinstitut tilbød sine kunder boligadministation via edb, dog  

 ikke regnskabsrevision.
 Tilsynet udtalte, at dette ikke var i strid med loven.
 Industriministeriets skrivelse af 10. oktober 1986 vedrørende et  

 pengeinstituts regnskabs- og boligadministrationssystemer, der blev tilbudt  

 pengeinstituttets kunder.
Det oplystes om de pågældende regnskabssystemer, at pengeinstituttet  

 foretog edbmæssig bogføring og regnskabsopstilling for sine kunder, ligesom  

 pengeinstituttet i boligadministrationssystemet herudover udførte en række  

 arbejdsopgaver, der indgik i sædvanlig boligadministration.
Det oplystes  

 videre, at pengeinstituttets regnskabssystemer ikke omfattede  

 regnskabsrevision.
Ministeriet udtalte, at den brede definition af begrebet  

 pengeinstitutvirksomhed i bank- og sparekasselovens § 1, stk. 3, og de til  

 bestemmelsen knyttede bemærkninger giver mulighed for en tilpasning af  

 virksomhedsområdet til samfundsudviklingen.
Det væsentligste hensyn, som skal  

 varetages i forbindelse med afgrænsningen af bank- og sparekasselovens § 1,  

 stk. 3, er sikkerheden for indskyderne i pengeinstituttet.
Dette hensyn er  

 efter ministeriets opfattelse ikke tilsidesat i forbindelse med  

 pengeinstituttets virksomhed.
På denne baggrund må det efter en samlet bedømmelse anses som værende  

 foreneligt med bank- og sparekasselovens § 1, stk. 3, at pengeinstituttet som  

 led i en almindelig tilpasning af sin virksomhed til udviklingen yder sine  

 kunder regnskabsmæssig bistand gennem pengeinstituttets regnskabs- og  

 boligadministrationssystemer.
Ministeriet må dog i denne forbindelse anføre,  

 at en sammenknytning af lån og regnskabssystemer, f.eks. således at et lån  

 betinges af anvendelse af pengeinstituttets regnskabssystemer, eller således  

 at pengeinstituttet udbyder samlede pakker bestående af lån og  

 serviceydelser, vil blive anset som værende i strid med konkurrenceretlige  

 regler.
