Skriftlig fremsættelse (4. oktober  

 2001) Miljø- og energiministeren (Svend Auken) :
 Herved tillader jeg mig for Folketinget at  

 fremsætte:
 Forslag til lov om ændring af lov om anvendelse  

 af Danmarks undergrund, lov om etablering og benyttelse af en  

 rørledning til transport af råolie og kondensat og lov om visse  

 havanlæg (grænseoverskridende felter, tilskud til virksomheder  

 med et særligt godt arbejdsmiljø mv.).
(Lovforslag nr.
L 15).
 Lovforslaget har for undergrundslovens vedkommende til  

 formål at sikre en klar hjemmel til at indgå aftale med nabolande  

 om indvinding fra forekomster af kulbrinter, der strækker sig over  

 sokkelgrænsen (grænseoverskridende forekomster), og at  

 gennemføre disse aftaler om en fælles indvinding fra feltet.
Ændringen af rørledningsloven har til  

 formål at sikre, at der skal betales et fortjenstelement for transport  

 gennem rørledningen af udenlandsk produceret råolie og  

 kondensat.
Dette vil bl.a kunne være relevant ved indvinding fra  

 grænseoverskridende forekomster.
Endvidere skabes der hjemmel til at  

 opkræve refusion fra rettighedshaverne af myndighedernes udgifter ved  

 sagsbehandling i lighed med de regler, der er gældende for det  

 øvrige undergrundsområde.
Ændringen af havanlægsloven har til  

 formål at sikre, at arbejdsgivere på havanlæg ligesom  

 arbejdsgivere på det øvrige arbejdsmarked, får mulighed  

 for at få udbetalt statstilskud, hvis de har gjort en særlig  

 indsats for forbedring af arbejdsmiljøet.
Der er tale om  

 opfølgning på finanslovsaftalen 2001 om et forbedret  

 arbejdsmiljø.
Finansieringen og Energistyrelsens administration af  

 tilskudsordningen afholdes inden for en pulje på 100.000 kr., som  

 overføres fra Arbejdsministeriet til Energistyrelsen.
Herudover har  

 lovforslaget ikke økonomiske konsekvenser for staten eller amter og  

 kommuner.
Lovforslaget har  begrænsede administrative og  

 økonomiske konsekvenser for de arbejdsgivere på havanlæg,  

 der vælger at søge om tilskud.
Herudover har lovforslaget ikke  

 administrative og økonomiske konsekvenser for erhvervslivet.
 Endelig har lovforslaget til formål at  

 præcisere hjemmelen i undergrundsloven og havanlægsloven til at  

 opkræve refusion af statens udgifter ved myndighedernes sagsbehandling,  

 herunder tilsyn, så formuleringen svarer til nyere lovgivning  

 herom.
 Lovforslaget har ikke konsekvenser i forhold til  

 EU-retten.
 Lovforslaget har ingen konsekvenser for  

 miljøet.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige  

 behandling.
