Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 67 af 28. januar 2015 om tilskud til pleje af græs- og naturarealer, som ændret ved bekendtgørelse nr. 543 af 31. maj 2016 og bekendtgørelse nr. 1336 af 18. november 2016, foretages følgende ændringer:
 1. Indledningen affattes således:
»I medfør af § 2, stk. 1 og 2, § 6, stk. 1 og 2, og § 9, stk. 4, i lov om Landdistriktsfonden, jf. lovbekendtgørelse nr. 766 af 19. juni 2017, fastsættes efter bemyndigelse i henhold til § 5, stk. 1, nr. 36, i bekendtgørelse nr. 800 af 20. juni 2017 om Landbrugs- og Fiskeristyrelsens opgaver og beføjelser:« 2. Overalt i bekendtgørelsen ændres »NaturErhvervstyrelsen« til: »Landbrugsstyrelsen« og »NaturErhvervstyrelsens« ændres til: »Landbrugsstyrelsens«.
 3. I § 1, stk. 2, nr. 4, indsættes efter »vådområdeprojekter«: »eller af lavbundsprojekter«.
 4. I § 2, nr. 7, ændres »Styrelsen for Vand- og Naturforvaltning« til: »Miljøstyrelsen«.
 5. I § 2 indsættes som nr. 20:
»20) Lavbundsprojekt: Lavbundsprojekt, for hvilket der i medfør af lov om Landdistriktsfonden er givet tilsagn om tilskud til etableringen med betingelse om, at der tinglyses servitut om permanent lavbundsområde.« 6. § 4, stk 1, affattes således:
»Ansøgning om tilsagn om tilskud skal indgives på et særligt skema, Fællesskema, der indgives efter bestemmelserne i bekendtgørelse om markblok og elektronisk Fællesskema eller senere bestemmelser, der måtte afløse de nævnte bestemmelser, jf. dog 2.-4. pkt.
Ansøgningen skal være modtaget i Landbrugsstyrelsen senest ved udløb af fristen for indgivelse af Fællesskema i det kalenderår, hvor tilsagnsperioden begynder.
Indtil udløb af fristen for indgivelse af ændringer til Fællesskema i det nævnte kalenderår kan der foretages ændringer af ansøgning om tilsagn om tilskud.
Der kan dog ikke foretages ændringer, der medfører, at det samlede ansøgte areal overstiger det samlede ansøgte areal, der er registreret ved udløb af fristen for indgivelse af Fællesskema i det nævnte kalenderår.« 7. I § 6, nr. 4, indsættes efter »et vådområdeprojekt«: »eller af et lavbundsprojekt«.
 8. § 7, nr. 4, affattes således:
»4) at arealet, hvis tilsagnsperioden begynder den 1. september 2018 eller senere, på ansøgningstidspunktet indgår i en mark, hvor mindst 50 pct. af marken er omfattet af et vådområdeprojekt eller af et lavbundsprojekt, eller at arealet, hvis tilsagnsperioden begynder før den 1. september 2018, på ansøgningstidspunktet indgår i en mark, hvor mindst 50 pct. af marken er omfattet af et vådområdeprojekt.« 9. I § 10 indsættes som stk. 3:
»Stk. 3. Tilsagn om tilskud for et areal for en tilsagnsperiode, der begynder den 1. september 2018 eller senere, er betinget af, at arealet ved tilsagnsperiodens begyndelse ikke indgår som projektareal i et projekt, for hvilket der er givet tilsagn om tilskud til projekt om etablering af minivådområde i medfør af lov om Landdistriktsfonden.« 10. I § 13, stk. 2, nr. 2, indsættes som 2. pkt.:
»Oplysningen skal være modtaget i Landbrugsstyrelsen senest den dag, hvor fristen for indgivelse af ændringer til Fællesskema udløber i det kalenderår, hvor tilsagnsåret udløber.« 11. I § 21, stk. 4, indsættes som 2. og 3. pkt.:
»Erklæringen anses dog som rettidigt modtaget, hvis erklæringen er modtaget i Landbrugsstyrelsen senest 8 uger efter det tidspunkt, hvor den regulering, der medfører revision af tilsagn, har virkning fra.
Hvis de 8 uger udløber på en helligdag, en lørdag eller en søndag, udløber fristen den første arbejdsdag, der følger herefter.« 12. Efter § 28 indsættes i kapitel 11:
»§ 29. Tilsagn om tilskud med forpligtelse til afgræsning bortfalder, jf. revisionsklausulen, for arealer, for hvilke der efter tilsagnsperiodens begyndelse og med virkning inden for det pågældende tilsagnsår foreligger forpligtelse til afgræsning eller til afgræsning eller slæt som følge af pligt, der er pålagt i medfør af anden lovgivning.
Tilsagnet bortfalder med virkning fra begyndelsen af det pågældende tilsagnsår.
Stk. 2. Tilsagn om tilskud med forpligtelse til slæt bortfalder, jf. revisionsklausulen, for arealer, for hvilke der efter tilsagnsperiodens begyndelse og med virkning inden for det pågældende tilsagnsår foreligger forpligtelse til slæt eller til afgræsning eller slæt som følge af pligt, der er pålagt i medfør af anden lovgivning.
Tilsagnet bortfalder med virkning fra begyndelsen af det pågældende tilsagnsår.« § 2 Bekendtgørelsen træder i kraft den 1. januar 2018.
