Formålet med registeret er at samle oplysninger om de psykiatriske patienters kontakt med den pågældende psykiatriske institution/afdeling, herunder særligt oplysninger om ind- og udskrivningsdatoer, udførlige diagnoser og behandlinger, således at oplysningerne let kan fremdrages til gavn for den aktuelle eller senere behandling af patienten, samt at bruge de registrerede oplysninger til forskning og planlægning.
Personkreds: Registeret må kun indeholde oplysninger om de patienter, som har haft kontakt med Viborg sygehus Øst henholdsvis psykiatrisk afdeling, Thisted sygehus.
 Ikrafttrædelsesdato: 30/11/1990. Erstatter tidligere forskrifter.
