(Til samtlige socialudvalg/magistrater) I forbindelse med udsendelsen af Socialministeriets bekendtgørelse nr. 122  

 af 28. marts 1985 - remonstrationsbekendtgørelsen - skrev Socialministeriet  

 til samtlige socialudvalg/magistrater.
 Formålet var at få et overblik over, hvilke kommuner der benyttede sig af  

 remonstrationsordningen.
I alt 114 kommuner tilkendegav, at de fulgte bekendtgørelsen.
En del  

 kommuner har aldrig svaret på Socialministeriets henvendelse, hvorfor  

 ministeriet ikke har et fuldstændigt billede af, hvor mange kommuner der  

 benytter sig af remonstrationsordningen.
 Socialministeriet vil gerne endnu en gang minde om muligheden for at  

 anvende remonstration.
 Over for de kommuner, der anvender eller som overvejer at anvende  

 remonstrationsordningen, vil vi gerne understrege, at der i bekendtgørelsens  

 § 3, stk. 3, er fastsat en 4 ugers frist for videresendelse af klager.  

 Folketingets ombudsmand har flere gange gjort Socialministeriet opmærksom på  

 sager, hvor en kommune ikke har overholdt 4 ugers fristen.
DENNE 4 UGERS FRIST BØR SÅ VIDT MULIGT OVERHOLDES.
Såfremt det  

 undtagelsesvis ikke er muligt, bør klageren underrettes herom.
Underretningen  

 skal indeholde en begrundelse.
