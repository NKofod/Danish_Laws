Skriftlig fremsættelse (7. oktober  

 1998) Indenrigsministeren (Thorkild Simonsen):
 Herved tillader jeg mig for Folketinget at  

 fremsætte:
 Forslag til lov om ændring af  

 værnepligtsloven og lov om værnepligtens opfyldelse ved civilt  

 arbejde. (Ændring af reglerne om udelukkelse af straffede  

 værnepligtige, delvis ændring af Værnepligtsnævnets  

 funktion og sammensætning, udvidelse af fristen for ansøgning om  

 overførelse til civilt arbejde m.v.).
(Lovforslag nr.
L 7).
Formålet med lovforslaget er navnlig ønsket  

 om ændringer i værnepligtslovens bestemmelse om  

 udelukkelse fra værnepligtstjeneste på grund af straf.
Det  

 foreslås på baggrund af anbefalinger af en af forsvarsministeren  

 nedsat arbejdsgruppe at nedsætte udelukkelsesgrænsen fra 5  

 måneder til 30 dages ubetinget fængsel for at afhjælpe de  

 problemer, som tidligere straffede værnepligtige giver anledning til  

 under tjenesten.
 Forslaget indebærer, at det nuværende system,  

 hvorefter kriminalregistret automatisk indberetter visse straffeoplysninger  

 om alle værnepligtige mellem 17 og 32 år til de  

 værnepligtsadministrerende statsamter via Indenrigsministeriet,  

 erstattes af et system, hvorefter straffeoplysninger kun stilles til  

 rådighed, når det konkrete behov foreligger, dvs. i forbindelse  

 med indkaldelse til værnepligtstjeneste.
Det foreslås, at politiet for så vidt  

 angår tjenstgørende værnepligtige oplyser vedkommende  

 minister om idømte sanktioner.
Oplysninger herom videregives til de  

 værnepligtsadministrerende statsamter til brug for rejsning af  

 udelukkelsessag.
 Efter forslaget tillægges vedkommende minister  

 (forsvarsministeren eller indenrigsministeren) hjemmel til at indhente  

 straffeoplysninger for værnepligtige, som efter den første  

 samlede tjeneste skal genindkaldes, samt til at afgøre, hvorvidt  

 genindkaldelse bør finde sted og i givet fald til hvilken  

 tjeneste.
For at forhindre koncentration af straffede  

 værnepligtige under indkaldelse til den første samlede tjeneste  

 tilvejebringes efter forslaget mulighed for, at straffeoplysninger om  

 værnepligtige, der for overtrædelse af straffeloven,  

 våbenloven eller lov om euforiserende stoffer er idømt  

 ubetingede frihedsstraffe eller betingede frihedsstraffe eller domme uden  

 straffastsættelse, herunder med vilkår om samfundstjeneste, eller  

 foranstaltninger i henhold til straffelovens §§ 68-70, kan indhentes af den  

 myndighed, der fordeler værnepligtige til tjeneste i forsvaret og  

 redningsberedskabet.
Disse oplysninger kan videregives til de  

 værnepligtsuddannende centrale niveauer, men ikke til den enhed, som  

 forestår den egentlige uddannelse af de værnepligtige.
Disse  

 oplysninger indhentes og videregives i form af markering og uden angivelse  

 af, hvad de pågældende nærmere er dømt for.
 Der foreslås indført en regel om, at  

 færinger og grønlændere under ophold i Danmark kan  

 fritages for værnepligt, hvis det forudgående ophold på  

 Færøerne eller i Grønland udgør mindst 10  

 år.
Værnepligtsnævnet foreslås omdannet til  

 i det væsentligste at fungere som klagenævn.
Ansøgninger  

 om udsættelse med værnepligtstjeneste, som nævnet hidtil  

 har behandlet, skal efter forslaget behandles af de  

 værnepligtsadministrerende myndigheder, men med rekurs til  

 nævnet.
Desuden foreslås en udvidelse af  

 Værnepligtsnævnet, hvorefter Folketinget indstiller 5 medlemmer  

 og de centrale talsmandsorganer 1 medlem.
 Der indføres efter forslaget en udvidet adgang til  

 efter ansøgning at meddele udsættelse til værnepligtige,  

 som forsvaret og redningsberedskabet har et særligt behov for, og som  

 er i gang med en længerevarende uddannelse, der ikke i alle  

 tilfælde kan afsluttes inden for de gældende  

 udsættelsesrammer.
Det tilføjes, at lovforslaget er en  

 genfremsættelse af lovforslag nr.
L 159 vedrørende  

 værnepligtsloven, som blev fremsat den 14. januar 1998, og som blev  

 førstebehandlet på Folketingets 50. møde den 5. februar  

 1998. Bortset fra en ændring af lovens ikrafttrædelsestidspunkt  

 er der ikke foretaget ændringer i denne del af lovforslaget.
I lov om værnepligtens opfyldelse ved civilt  

 arbejde foreslås fristen på 4 uger for værnepligtige  

 til at ansøge om overførelse til civilt arbejde efter  

 modtagelse af indkaldelsesordre til tjeneste i forsvaret eller  

 redningsberedskabet udvidet fra 4 til 8 uger.
Endelig er der i lovforslaget  

 indarbejdet en bemyndigelse til at fastsætte regler om aflønning  

 og andre ydelser til civile værnepligtige og til at fastsætte  

 regler om betaling for anvendelse af civile værnepligtiges  

 udførelse af civilt arbejde til dækning af  

 Militærnægteradministrationens administrationsomkostninger.
 Med disse ord skal jeg anbefale lovforslaget til  

 Folketingets velvillige forhandling.
