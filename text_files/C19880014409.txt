 I det følgende redegøres for:
Indledende bemærkninger 1. Ændringerne i skattelovgivningen ved lov nr. 361,  

 362 og 363 af 1. juli 1988 indebærer, at sømandsskatteordningen afskaffes med  

 virkning fra og med 1. januar 1989. Samtidig ophæves bestemmelsen i  

 ligningslovens § 33 B.
 Fuldt skattepligtige sømænd m.v. beskattes fra og med 1. januar 1989 efter  

 de samme regler som fuldt skattepligtige skatteydere i land.
 Der er dog, ligeledes med virkning fra og med 1. januar 1989, gennemført  

 regler om særlige fradrag til sømænd m.v., der gør tjeneste om bord på danske  

 skibe i udenrigsfart eller nærfart, udenlandske skibe i udenrigsfart, samt  

 fartøjer og installationer, der anvendes i tilknytning til efterforskning og  

 indvinding af kulbrinter uden for dansk søterritorium og dansk  

 kontinentalsokkelområde.
 For begrænset skattepligtige sømænd m.v. (herunder sømænd fra Færøerne,  

 Grønland og de øvrige nordiske lande), der gør tjeneste om bord på et dansk  

 skib i udenrigsfart eller nærfart, er der gennemført regler om en endelig  

 kildeskat på 30 pct. af bruttohyren.
2. Ved lov nr. 364 af 1. juli 1988, jf. § 1 i  

 Skatteministeriets bekendtgørelse nr. 500 af 19. august 1988 om beskatning af  

 sømænd m.v.
Dansk Internationalt Skibsregister, er der med virkning fra og  

 med 23. august 1988 gennemført regler om beskatning af sømænd m.v., som gør  

 tjeneste om bord på danske skibe, der er registreret i Dansk Internationalt  

 Skibsregister.
 Sømænd om bord på disse skibe er fra og med 23. august 1988 omfattet af de  

 regler, der fra 1. januar 1989 skal gælde for alle sømænd.
Fuldt skattepligtige sømænd, som gør tjeneste om bord på danske skibe, der  

 er registreret i Dansk Internationalt Skibsregister, skal opgøre  

 lønindkomsten om bord og den skattepligtige indkomst efter de samme regler  

 som andre fuldt skattepligtige sømænd.
Den samlede indkomstskat beregnes som  

 for andre fuldt skattepligtige sømænd.
Derefter nedsættes den samlede  

 indkomstskat med det beløb, der forholdsmæssigt falder på lønindkomsten om  

 bord på danske skibe, registreret i Dansk Internationalt Skibsregister.
 I § 3 i Skatteministeriets bekendtgørelse nr. 500 af 19. august 1988 er  

 det med hjemmel i kildeskattelovens § 48 D bestemt, at begrænset  

 skattepligtige sømænd ikke skal svare 30 pct's bruttoskat af vederlag for  

 arbejde udført om bord på et dansk skib, der er registreret i Dansk  

 Internationalt Skibsregister.
Overgangsordninger ved ophør med beskatning  

 efter Afskaffelse af sømandsskatteordningen fra og med 1. januar 1989 3. Ifølge § 1 i lov om ophævelse af lov om  

 sømandsskat ophæves sømandsskatteloven med virkning fra og med 1. januar  

 1989. I konsekvens heraf er der ved lov om ændring af forskellige  

 skattelove (Beskatning af sømænd m.v.
Ophævelse af lov om sømandsskat) ,  

 ligeledes med virkning fra og med den 1. januar 1989, foretaget ændringer i §  

 2, stk. 6, § 4, stk. 1, og § 7, stk. 2, nr. 4, i skattekontrolloven, i § 1,  

 stk. 2, i lov om bindende forhåndsbesked om skattespørgsmål m.v. og i § 1,  

 stk. 1, i lov om adgang til forsvarerbistand under en administrativ skatte-  

 eller afgiftsstraffesag.
 4. Ifølge § 2 i lov om ophævelse af lov om sømandsskat  

 skal reglerne i sømandsskatteloven fortsat anvendes på skattemæssige forhold  

 vedrørende lønningsåret 1988 og tidligere år.
 Reglen i sømandsskattelovens § 21 om, at efterbetaling af for lidt betalt  

 sømandsskat så vidt muligt skal ske ved tilbageholdelse i indtægten om bord,  

 finder dog ikke anvendelse for efterbetalinger, der opkræves på grundlag af  

 berigtigelser og årsopgørelser, der udskrives til personer, der på  

 udskrivningstidspunktet ikke er omfattet af sømandsskatteordningen, og som  

 vedrører lønningsåret 1988 og tidligere år.
 I § 1 i Skatteministeriets bekendtgørelse nr. 688 af 14. november 1988  

 om lov om ophævelse af lov om sømandsskat er det med hjemmel i lovens §  

 2, stk. 4, bestemt, at udbetaling af godtgørelse og opkrævning af for lidt  

 betalt sømandsskat vedrørende lønningsåret 1988 og tidligere lønningsår, som  

 fremgår af berigtigelser og årsopgørelser, der udskrives den 1. januar 1989  

 eller senere, skal sendes til den pågældendes hjemadresse.
 5. Sømandsskattekontoret nedlægges pr. 1. januar 1989.  

 Afgørelser i spørgsmål vedrørende lønningsåret 1988 og tidligere lønningsår,  

 som efter hidtil gældende regler henhører under Sømandsskattekontoret,  

 afgøres fra og med 1. januar 1989 af Statsskattedirektoratet.
 Sømandsskattenævnet nedlægges pr. 1. januar 1989. Såfremt  

 Sømandsskattenævnet ikke inden 1. januar 1989 har afgivet indstilling til  

 Skatteministeren vedrørende de i sømandsskattelovens § 2, nr. 4, § 23 b og §  

 29, stk. 1-3 og stk. 5 og 6, omhandlede spørgsmål for lønningsåret 1988 og  

 tidligere lønningsår, træffer ministeren afgørelsen uden Sømandsskattenævnets  

 medvirken.
 6. I § 2 i bekendtgørelse om lov om ophævelse af lov  

 om sømandsskat er det bestemt, at de gældende bekendtgørelser om sømandsskat,  

 d.v.s. bekendtgørelse nr. 347 af 30. september 1960, bekendtgørelse nr. 99 af  

 22. marts 1967, bekendtgørelse nr. 488 af 23. oktober 1969, bekendtgørelse  

 nr. 680 af 22. december 1975, § 3 i bekendtgørelse nr. 524 af 11. oktober  

 1984 og bekendtgørelse nr. 800 af 1. december 1986, ophæves med virkning fra  

 og med 1. januar 1989.
 De hidtil gældende regler i de nævnte bekendtgørelser skal dog fortsat  

 anvendes på skattemæssige forhold, der vedrører lønningsåret 1988 og  

 tidligere lønningsår.
 Afgørelse i spørgsmål vedrørende lønningsåret 1988 og tidligere  

 lønningsår, som efter de nævnte bekendtgørelser henhører under  

 Sømandsskattekontoret, overgår fra og med 1. januar 1989 til afgørelse i  

 Statsskattedirektoratet.
 7. Tjeneste om bord på et skib den 1. januar 1989  

 eller senere medregnes ikke ved opgørelsen af det i sømandsskattelovens § 18  

 omhandlede tidsrum på 150 dage.
 8. Såfremt en sømand den 1. januar 1989 eller senere  

 afholder ferie eller anden frihed, der er optjent, mens skibet var under  

 sømandsskatteordningen, beskattes lønindkomsten under ferien/friheden efter  

 de regler, der gælder fra og med den 1. januar 1989 for sømænd m.v., der gør  

 tjeneste om bord på et skib, der er registreret i det almindelige  

 skibsregister (se kapitel 3).
 Det samme gælder, såfremt der den 1. januar 1989 eller senere udbetales  

 kontanterstatning for ferie eller anden frihed, der er optjent, mens skibet  

 var under sømandsskatteordningen.
Overgang i 1988 til at gøre tjeneste om bord på skibe, der er  

 registreret i Dansk Internationalt Skibsregister 9. Ved lov om ændring af forskellige skattelove (Beskatning af sømænd  

 m.v.
Dansk Internationalt Skibsregister), jf. § 1 i Skatteministeriets  

 bekendtgørelse nr. 500 af 19. august 1988 om beskatning af sømænd m.v.
Dansk  

 Internationalt Skibsregister, er der med virkning fra og med 23. august  

 1988 gennemført regler om beskatning af sømænd, som gør tjeneste om bord på  

 danske skibe, der er registreret i Dansk Internationalt Skibsregister.
Ifølge sømandsskattelovens § 32, stk. 4, som affattet ved § 4 i lov om  

 ændring af forskellige skattelove (Beskatning af sømænd m.v.
Dansk  

 Internationalt Skibsregister) finder sømandsskatteloven ikke anvendelse om  

 bord på skibe, registreret i Dansk Internationalt Skibsregister.
Sømænd om  

 bord på disse skibe er fra og med 23. august 1988 omfattet af de regler, der  

 fra og med 1. januar 1989 skal gælde for alle sømænd (se kapitel 3).
10. I § 4 i bekendtgørelse om beskatning af sømænd  

 m.v.
Dansk Internationalt Skibsregister, er der med hjemmel i § 2, stk. 4, i  

 lov om ophævelse af lov om sømandsskat fastsat regler om udbetaling af  

 godtgørelse og opkrævning af for lidt betalt sømandsskat.
Det bestemmes, at  

 udbetaling af godtgørelse og opkrævning af for lidt betalt sømandsskat  

 vedrørende lønningsåret 1988 og tidligere lønningsår, som fremgår af  

 berigtigelser og årsopgørelser, der udskrives til personer, der på  

 udskrivningstidspunktet gør tjeneste om bord på et dansk skib, der er  

 registreret i Dansk Internationalt Skibsregister, skal sendes til den  

 pågældendes hjemadresse.
Ved opkrævning af for lidt betalt sømandsskat finder  

 reglerne i sømandsskattelovens § 21 a anvendelse.
 11. For indkomståret 1988 vil en del sømænd både have  

 indkomst ved tjeneste om bord på danske skibe, som er registreret i det  

 almindelige skibsregister, der er omfattet af sømandsskattelovens regler, og  

 indkomst ved tjeneste om bord på danske skibe, som er registreret i Dansk  

 Internationalt Skibsregister, der ikke er omfattet af sømandsskattelovens  

 regler.
 Ifølge reglerne i sømandsskattelovens §§ 5 og 6 c kan fradragsberettigede  

 udgifter, der ikke kan rummes i indtægter i land, overføres som særligt  

 fradrag ved beregning af sømandsskatten.
 Indkomst erhvervet om bord på skibe i Dansk Internationalt Skibsregister,  

 der er omfattet af ligningslovens § 33 C (se kapitel 4), anses ikke som  

 indkomst i land i relation til bestemmelserne i sømandsskattelovens §§ 5 og 6  

 c.
 12. Tjeneste om bord på et dansk skib, der er  

 registreret i Dansk Internationalt Skibsregister, den 23. august 1988 eller  

 senere, medregnes ikke ved opgørelsen af det i sømandsskattelovens § 18  

 omhandlede tidsrum på 150 dage.
 13. Såfremt en sømand m.v., som er ansat til tjeneste  

 om bord på et dansk skib, der er registreret i Dansk Internationalt  

 Skibsregister, afholder ferie eller anden frihed, der er optjent, mens skibet  

 var under sømandsskatteordningen, gælder følgende beskatningsregler:
 Det afhænger af skibets fartmæssige status ved påbegyndelsen af  

 afviklingen af ferien/friheden, om der skal ske skattetræk efter  

 udenrigsfart- eller nærfart-tabellen.
 Det er som hidtil en forudsætning, at ansættelsesforholdet til rederiet  

 består under afviklingen af ferien/friheden.
Beskatning af sømænd m.v. fra og med 1.  

 januar 1989 Fuldt skattepligtige sømænd 14. Danske sømænd m.v., der hidtil har været beskattet  

 efter sømandsskattelovens kapitel II - det vil sige sømænd, der er fuldt  

 skattepligtige efter kildeskattelovens § 1, og som udfører arbejde om bord på  

 et dansk skib i udenrigsfart eller nærfart - skal fra og med den 1. januar  

 1989 svare indkomstskat til staten, kommunal indkomstskat, amtskommunal  

 indkomstskat og kirkeskat efter de samme regler som andre fuldt  

 skattepligtige personer.
 Indkomstskat til staten svares efter reglerne i personskatteloven.
Kommunal indkomstskat svares efter reglerne i lov om kommunal  

 indkomstskat.
Ifølge denne lovs § 2 svares kommunal indkomstskat til den  

 kommune, hvor sømanden har bopæl eller - i mangel af bopæl - har ophold den  

 5. september i året forud for indkomståret.
Har sømanden hverken bopæl eller  

 ophold i nogen kommune den 5. september i året forud for indkomståret, svares  

 indkomstskat til den kommune, der på den nævnte dato må betragtes som  

 hjemstedskommune.
I tvivlstilfælde træffer Indenrigsministeren den endelige  

 administrative afgørelse.
Amtskommunal indkomstskat svares efter reglerne i lov om udskrivning af  

 skat til amtskommunen.
Ifølge denne lovs § 4 har enhver person, der har pligt  

 til at svare kommunal indkomstskat, pligt til at svare amtskommunal  

 indkomstskat.
Skatten svares til den amtskommune, der omfatter den kommune,  

 hvortil der skal svares kommunal indkomstskat.
 Kirkelige afgifter pålignes, ifølge § 10 i lov om folkekirkens økonomi,  

 folkekirkens medlemmer efter samme regler, hvorefter kommunal indkomstskat  

 svares.
 15. For så vidt angår de særlige regler for beskatning  

 af sømænd m.v., som gør tjeneste om bord på danske skibe, der er registreret  

 i Dansk Internationalt Skibsregister, henvises til kapitel 4.
 16. Spørgsmål i forbindelse med overgangen fra  

 sømandsskattelovens regler til de nye regler, der gælder fra og med 1. januar  

 1989, er behandlet i kapitel 2, punkterne 3 - 8.
 17. I forbindelse med ophævelsen af sømandsskatteloven  

 og ophævelsen af ligningslovens § 33 B er der ved lov om særlige fradrag  

 til sømænd m.v. gennemført regler om særlige fradrag til sømænd m.v.  

 Fradraget vil i princippet blive indrømmet samme kreds af fuldt  

 skattepligtige sømænd om bord på danske skibe, som efter de hidtil gældende  

 regler er blevet beskattet i henhold til sømandsskattelovens kapitel II.
Tilsvarende vil samme personkreds af fuldt skattepligtige her til landet,  

 som efter de hidtil gældende regler har været omfattet af ligningslovens § 33  

 B, være omfattet af fradragsreglerne.
Herudover vil fuldt skattepligtige  

 personer, der er omfattet af sømandsskatteordningerne i de øvrige nordiske  

 lande, kunne blive inddraget under fradragsreglerne.
18. Det særlige fradrag indrømmes ifølge lovens § 1 til personer,  

 der er fuldt skattepligtige i henhold til kildeskattelovens § 1, og som  

 udfører arbejde om bord på et dansk skib i udenrigsfart eller nærfart, eller  

 som udfører arbejde på et udenlandsk skib i udenrigsfart.
Endvidere indrømmes  

 fradraget til personer, som udfører arbejde på fartøjer og installationer,  

 som anvendes i tilknytning til efterforskning og indvinding af kulbrinter  

 uden for dansk søterritorium og kontinentalsokkelområde, jf. § 1, stk. 1.
 Endelig indrømmes fradraget til personer, der oppebærer lønindtægt om bord  

 på et skib, i hvilket de som partredere eller interessenter ejer en andel på  

 højst 10 pct., jf. § 1, stk. 3.
Fradraget indrømmes enhver person, der er ansat om bord på de af loven  

 omfattede skibe, fartøjer og installationer.
Dette gælder således også  

 personer, der er ansat om bord hos en anden arbejdsgiver end rederiet, f.eks.  

 hos hovmesteren.
Fradraget gives i lønindtægt erhvervet ved tjeneste om bord.
Der tænkes  

 her på lønindtægt, som efter de hidtil gældende regler har været omfattet af  

 sømandsskattelovens § 2, stk. 5, nemlig enhver skattepligtig indtægt i penge  

 eller i penges værdi, herunder hyre, lønning eller andet arbejdsvederlag,  

 værdien af fri kost, provision, drikkepenge o. lign., som en sømand erhverver  

 i forbindelse med sit arbejde eller tjeneste om bord.
Hertil henregnes også  

 beløb, der udbetales sømanden under midlertidigt ophold i land, samt  

 dagpenge, som rederen udbetaler efter lovgivningen om dagpenge ved sygdom  

 eller fødsel, og bjærgeløn.
 Fradraget gives endvidere i lønindtægt ved tjeneste om bord, der oppebæres  

 i den tid, skibet ligger ved land under bygning, reparation eller midlertidig  

 oplægning, jf. § 1, stk. 2.
Fri kost medregnes til indtægten om bord med den af ligningsrådet  

 fastsatte takst.
Kostpenge, der modtages i stedet for fri kost, medregnes til  

 indtægten om bord med det faktisk udbetalte beløb.
 19. Udtrykkene dansk skib, udenrigsfart, nærfart og  

 udenlandsk skib er defineret i lovens § 2.
De nævnte definitioner er i overensstemmelse med de tilsvarende  

 definitioner i sømandsskatteloven.
Definitionen af udenlandsk skib svarer til  

 definitionen i ligningslovens § 33 B, stk. 2.
 Herefter forstås ved dansk skib et skib, som er registreret med  

 hjemsted her i landet med en bruttoregistertonnage på 100 tons/en  

 bruttotonnage på 100 tons eller derover, som udelukkende anvendes til  

 erhvervsmæssig befordring af personer eller gods eller som bjærgningsfartøj.  

 Et skib, der er registreret med hjemsted på Færøerne, i Grønland eller i  

 udlandet, sidestilles med et skib, der er registreret med hjemsted her i  

 landet, såfremt det uden besætning overtages til befragtning af dansk rederi.  

 Et skib, der er registreret med hjemsted her i landet, men som uden besætning  

 overtages til befragtning af udenlandsk rederi, anses ikke for dansk skib,  

 jf. § 2, nr. 1.
 Ved udenlandsk skib forstås et skib, der ikke kan anses for et  

 dansk skib efter ovennævnte definition, men som i øvrigt opfylder de samme  

 betingelser med hensyn til anvendelse og tonnage som et dansk skib, jf. § 2,  

 nr. 4.
 Udenrigsfart er dels fart, der overvejende finder sted mellem  

 havne uden for et område, der i Nordsøen begrænses af meridianen 3 grader øst  

 og breddeparallellen 61 grader nord og i Østersøen af breddeparallellen 58  

 grader nord, og dels fart, der overvejende finder sted mellem havne, der er  

 beliggende inden for det nævnte område, og havne uden for området.  

 Bjærgningsvirksomhed, der i det væsentligste udøves uden for det nævnte  

 område anses også for udenrigsfart, jf. § 2, nr. 2.
 Indre vandveje, såsom indsøer, floder og kanaler henregnes til området,  

 når indsejlingen er sket fra et sted på kystlinien, der er beliggende inden  

 for området.
Som nærfart anses fart eller bjærgningsvirksomhed inden for det  

 ovenfor nævnte område, bortset fra fart med Rutetrafik, hvor sejldistancen fra havn til havn er mindre end 50 sømil,  

 anses for sejlads i begrænset fart.
Skatteministeren har dog adgang til at  

 dispensere fra denne bestemmelse, jf. lovens § 5, stk. 4, der er omtalt under  

 punkt 23.
Skatteministeren er i øvrigt bemyndiget til at give nærmere regler for,  

 hvad der skal anses for nærfart.
Ministeren skal herunder navnlig tage i  

 betragtning, om de personer, som er om bord, har adgang til regelmæssigt at  

 overnatte i land.
I § 1 i Skatteministeriets bekendtgørelse nr. 689 af 14. november 1988  

 om beskatning af sømænd m.v. er det med hjemmel i lovens § 6 bestemt, at et  

 af loven omfattet skib skal anses for at være i  

udenrigsfart Alle andre af loven omfattede skibe anses for at være i nærfart .
Et af loven omfattet bjærgningsfartøj anses for at være i  

udenrigsfart Alle andre af loven omfattede bjærgningsfartøjer anses for at være i  

nærfart .
 Et skib eller et bjærgningsfartøj, der hidtil har været i nærfart, anses  

 dog først for at være overgået til udenrigsfart, når det i mere end 15 på  

 hinanden følgende døgn har været i udenrigsfart.
 På tilsvarende måde anses et skib eller et bjærgningsfartøj, der hidtil  

 har været i udenrigsfart, først for at være overgået i nærfart, når det har  

 været i nærfart i mere end 15 på hinanden følgende døgn.
20. Lovens § 3 indeholder reglerne om, hvorledes  

 det særlige fradrag til sømænd m.v. beregnes.
Fradraget udgør dels et  

 fast beløbsfradrag, dels et procentfradrag.
Det faste fradrag er  

 størrelsesmæssigt fastsat under hensyn til, om sømanden gør tjeneste om bord  

 på et skib, der sejler i udenrigsfart, eller ombord på et skib, der sejler i  

 nærfart.
For sømænd m.v., der gør tjeneste om bord på danske skibe i  

 udenrigsfart, udgør det faste beløbsfradrag for et helt indkomstår 23.000  

 kr., jf. § 3, stk. 1. Hertil lægges et procentfradrag, der beregnet på  

 grundlag af helårsindtægten udgør 15 pct. af den del af lønindtægten om bord,  

 der ikke overstiger 130.000 kr., og 8 pct. af den overskydende del af  

 lønindtægten.
Har den pågældende sømand kun lønindtægt om bord i en del af  

 indkomståret, nedsættes både 23.000 kr.s fradraget og det beregnede  

 procentfradrag forholdsmæssigt.
Procentfradraget kan for hvert indkomstår  

 højst beregnes af en lønindtægt, der omregnet til helårsindtægt udgør 310.000  

 kr.
Det samlede årlige fradrag kan således højst udgøre 56.900 kr., jf.  

 eksempel 1 og 2.
 For sømænd m.v., der gør tjeneste om bord på danske skibe i  

 nærfart, nedsættes det faste beløbsfradrag fra de nævnte 23.000 kr. til  

 8.000 kr., jf. § 3, stk. 2, medens procentfradraget er det samme.
Har den pågældende sømand haft lønindtægt om bord på f.eks. såvel danske  

 skibe i udenrigsfart som danske skibe i nærfart, nedsættes det faste  

 beløbsfradrag på henholdsvis 23.000 kr. og 8.000 kr. forholdsmæssigt under  

 hensyn til den tid, sømanden har haft lønindtægt om bord på skibene i  

 henholdsvis udenrigsfart og nærfart.
Procentfradraget kan beregnes under eet  

 af lønindtægten om bord på skibene i udenrigsfart og nærfart.
 Sømænd m.v. om bord på udenlandske skibe i udenrigsfart samt  

 personer, der gør tjeneste om bord på fartøjer og installationer, der  

 anvendes i tilknytning til off-shore virksomhed på kulbrinteområdet i  

 udlandet, får beregnet fradrag efter samme regler som sømænd om bord på  

 danske skibe i udenrigsfart, jf. § 3, stk. 1.
 Eksempler på beregning af fradrag efter lovens regler:
Eksempel 1. En sømand er forhyret på et dansk skib i udenrigsfart  

 i 9 måneder inden for et indkomstår, og i denne periode har sømanden indtjent  

 en løn på 180.000 kr.
Helårsindkomsten udgør 240.000 kr.
Fradraget for det  

 pågældende indkomstår beregnes således:
 Maksimalt helårsfradrag kr.
21. I § 2 i bekendtgørelse om beskatning af sømænd  

 m.v., er det med hjemmel i lovens § 6 bestemt, at der i den tid, hvor en  

 sømand, der er ansat til tjeneste om bord, afvikler lov- eller  

 kontraktsmæssig ferie eller frihed med løn, beregnes fradrag i medfør af  

 lovens § 3, efter reglerne for udenrigsfart, såfremt den pågældende,  

 umiddelbart før afviklingen påbegyndtes, gjorde tjeneste om bord på et skib i  

 udenrigsfart.
I andre tilfælde beregnes fradraget efter reglerne for nærfart.
22. En sømand, der vælger at foretage fradrag efter  

 bestemmelserne i lovens § 3, kan ikke samtidig fradrage udgifter, der er  

 afholdt i forbindelse med erhvervelsen af lønindtægten om bord.
Det drejer  

 sig om udgifter, som omfattet af ligningslovens § 9, stk. 1, (fradrag for  

 udgifter i forbindelse med udførelsen af det indtægtsgivende arbejde i det  

 omfang, de samlede fradragsberettigede udgifter overstiger et grundbeløb på  

 3.000 kr.), §§ 9 B-9 D (befordringsfradrag) og § 13 (fradrag for udgifter til  

 kontingenter til faglige sammenslutninger) samt om fradrag for udgifter til  

 arbejdsløshedsforsikring efter § 49, stk. 1, i lov om beskatning af  

 pensionsordninger m.v., jf. lovens § 4.
 Vælger den skattepligtige ved opgørelsen af indkomsten om bord at foretage  

 fradrag efter lovens § 3, skal der således ikke ske reduktion efter  

 ligningslovens § 9, stk. 1, ved opgørelsen af fradraget.
23. Det har ved gennemførelsen af lov om særlige  

 fradrag til sømænd m.v. været hensigten, at den personkreds af fuldt  

 skattepligtige sømænd om bord på danske skibe, som hidtil har været omfattet  

 af sømandsskattelovens regler, i videst muligt omfang skal være omfattet af  

 lovens regler.
Med henblik herpå er regler svarende til en række bestemmelser  

 i sømandsskattelovens § 29, hvorefter Skatteministeren kan tillade, at sømænd  

 i visse tilfælde kan inddrages under sømandsbeskatningen, selv om de  

 pågældende ikke på alle områder opfylder de i sømandsskatteloven fastsatte  

 betingelser herfor, medtaget i lovens § 5.
Skatteministeren kan herefter tillade, at skibe, der ikke opfylder  

 betingelserne enten med hensyn til tonnagemål eller den erhvervsmæssige  

 anvendelse som nævnt i lovens § 2, nr. 1, bliver inddraget under  

 fradragsordningen, jf. § 5, stk. 2 og 3. Vedrørende inddragelse af skibe, som  

 måler mindre end 100 bruttoregistertons/bruttotons, skal tilladelse navnlig  

 gives, såfremt rederiet ejer skibe både over og under nævnte tonnagegrænse.
I  

 forbindelse med inddragelse af sømænd, der arbejder om bord på skibe, der  

 anvendes erhvervsmæssigt på anden måde end nævnt i § 2, stk. 1, under  

 fradragsordningen, må det navnlig tages i betragtning, om forhyringsvilkårene  

 for de pågældende i det væsentligste svarer til, hvad der sædvanligt er  

 gældende for sømænd, der er omfattet af bestemmelserne i loven.
 Skatteministeren kan endelig tillade, at fradrag indrømmes personer om  

 bord på et dansk skib i rutetrafik, hvor sejldistancen fra havn til havn  

 udgør mindre end 50 sømil, men mere end 25 sømil, samt personer om bord på  

 visse skole- og øvelsesskibe, jf. § 5, stk. 4 og 5.
 24. I § 3 i bekendtgørelse om beskatning af sømænd  

 m.v. er Statsskattedirektoratet bemyndiget til som 1. instans at træffe  

 afgørelse i medfør af lovens § 5. Afgørelser, der er truffet af  

 Statsskattedirektoratet som 1. instans, kan indbringes for Skatteministeren.
25. Tilgodehavende overtidstimer, fridøgns- og  

 weekendtimer, ferie med løn m.v., der i henhold til kontrakt, overenskomst  

 eller anden aftale skal henstå i rederiet til senere afspadsering, anses  

 normalt først for indtjent, når afspadsering finder sted, eller kontant  

 godtgørelse finder sted.
Beskatningstidspunktet forrykkes således i disse  

 situationer normalt til afspadseringstidspunktet/godtgørelsestidspunktet.
Der  

 skal imidlertid, når en sømand m.v. under ansættelsesforholdet til rederiet  

 overgår fra tjeneste om bord på et skib, der er registreret i det almindelige  

 skibsregister, til at gøre tjeneste om bord på et skib, der er registreret i  

 Dansk Internationalt Skibsregister, eller omvendt, foretages en opgørelse og  

 beskatning af sømandens tilgodehavende af ferie/frihed.
 Der skal endvidere ske opgørelse og beskatning af sømandens tilgodehavende  

 af ferie/frihed ved sømandens udtræden af rederiets tjeneste.
 26. For sømænd, der sejler i nærfart, er fristerne for  

 påklage til ligningskommission, skatteråd og landsskatteret af ansættelser og  

 skatteberegninger henholdsvis 4 uger, 4 uger og 8 uger fra det tidspunkt, der  

 er givet vedkommende underretning om den afgørelse, der agtes påklaget, jf.  

 skattestyrelseslovens § 4, stk. 1, § 9, stk. 1, og § 23.
 For sømænd m.v., der sejler i udenrigsfart, er fristen for påklage til  

 ligningskommission, skatteråd og landsskatteret 3 måneder regnet fra  

 afgørelsens dato, jf. de nye bestemmelser i skattestyrelseslovens § 4,  

 stk. 1, 3. punktum, § 9, stk. 1, 2. punktum, og § 23, 2. punktum.
Begrænset skattepligtige sømænd 27. Personer, der ikke er fuldt skattepligtige i  

 medfør af kildeskattelovens § 1, er begrænset skattepligtige af en række  

 nærmere angivne indkomstarter, der er opregnet i kildeskattelovens § 2.
 Den hjemmel, der findes i sømandsskatteloven til at beskatte udenlandske  

 sømænd, det vil sige sømænd, som ikke er fuldt skattepligtige i medfør af  

 kildeskattelovens § 1, og som gør tjeneste om bord på et dansk skib i  

 udenrigsfart eller nærfart, bortfalder ved ophævelsen af sømandsskatteloven.
Derfor er der ved lov om ændring af forskellige skattelove (Beskatning  

 af sømænd m.v.
Ophævelse af lov om sømandsskat)  indsat en bestemmelse  

 som kildeskattelovens § 2, stk. 1, litra j), hvorefter udenlandske  

 sømænd, der oppebærer lønindkomst for arbejde udført om bord på skibe med  

 hjemsted her i landet, er begrænset skattepligtige til Danmark.
 Bestemmelsen er udformet således, at udenlandske sømænd, der oppebærer  

 lønindkomst for arbejde om bord på skibe med hjemsted her i landet, er  

 omfattet af skattepligten, uanset om skibet efter de hidtil gældende regler  

 er omfattet af sømandsskatteordningen eller ikke.
På samme måde som personer, der er omfattet af bestemmelsen i  

 kildeskattelovens § 2, stk. 1, litra a), vil personer, der er omfattet af den  

 ny litra j) i kildeskattelovens § 2, stk. 1, være skattepligtige af indkomst,  

 der i henhold til lovens § 43, stk. 1, henregnes til A-indkomst.
Udenlandske  

 sømænd, der er ansat om bord på skibe med hjemsted her i landet, er herefter  

 skattepligtige af enhver form for vederlag i penge samt i forbindelse hermed  

 ydet fri kost og logi for personligt arbejde i tjenesteforhold, herunder løn,  

 feriegodtgørelse, honorar, tantieme, provision og lignende ydelser.
Fri kost  

 medregnes til indtægten om bord med den af ligningsrådet fastsatte takst.  

 Kostpenge, der udbetales i stedet for fri kost, medregnes til indtægten om  

 bord med det faktisk udbetalte beløb.
Den indkomst, som er skattepligtig i  

 medfør af kildeskattelovens § 2, stk. 1, litra j), svarer til den indkomst,  

 som efter de hidtil gældende regler har været skattepligtig i henhold til  

 sømandsskatteloven.
Et udenlandsk skib, herunder et skib med hjemsted på Færøerne eller i  

 Grønland, sidestilles med et skib med hjemsted her i landet, hvis det uden  

 besætning overtages til befragtning af et dansk rederi.
Derimod anses et skib  

 med hjemsted her i landet, der uden besætning overtages til befragtning af et  

 udenlandsk rederi, ikke for et skib med hjemsted her i landet.
28. Der er samtidig indsat en ny bestemmelse som  

kildeskattelovens § 48 C.
Efter stk. 1 skal sømænd, der er begrænset  

 skattepligtige i medfør af kildeskattelovens § 2, stk. 1, litra j), og som  

 udfører arbejde om bord på et dansk skib, der sejler i udenrigsfart eller  

 nærfart, beskattes med 30 pct. af bruttoindtægten.
Om et skib er et dansk  

 skib, og om skibet sejler i udenrigsfart eller nærfart, afgøres efter  

 reglerne i lov om særlige fradrag til sømænd m.v. (se kapitel 3, punkt 19).
Skal der ske indeholdelse af skat i henhold til § 48 C, stk. 1, indrømmes  

 der ikke fradrag for udgifter, selv om disse udgifter vedrører indtægten om  

 bord, jf. den ny bestemmelse i kildeskattelovens § 2, stk. 8, 2. og 3.  

 punktum.
Der indrømmes heller ikke personfradrag, jf. den ny bestemmelse  

 i personskattelovens § 10, stk. 5, 2. punktum.
Ved indeholdelsen af  

 skat i henhold til § 48 C, stk. 1, er indkomstskattepligten endeligt opfyldt.
29. Udføres arbejdet om bord på et skib med hjemsted  

 her i landet, der ikke opfylder betingelserne for at være et dansk skib,  

 eller som ikke sejler i udenrigsfart eller nærfart, men alene i begrænsede  

 fartområder, beskattes sømanden på samme måde som en begrænset skattepligtig  

 lønmodtager i land.
Der indrømmes alene fradrag for udgifter i det omfang, de  

 vedrører indtægten om bord, jf. den ny bestemmelse i kildeskattelovens §  

 2, stk. 8, 1. punktum .
 30. I § 4 i bekendtgørelse om beskatning af sømænd  

 m.v. er det med hjemmel i kildeskattelovens § 48 C, stk. 3, bestemt, at der  

 ikke skal svares skat i henhold til § 48 C, stk. 1, af personer, der ansættes  

 på de særlige som Hong-Kong betingelser betegnede forhyringsvilkår, under  

 sejlads inden for et område, der mod vest begrænses af meridianen 30 grader  

 øst, mod nord indtil meridianen 110 grader øst af breddeparallellen 32 grader  

 nord, dog i Det røde Hav ikke nord for Port Said, samt mod øst af meridianen  

 180 grader øst.
31. I § 8, stk. 7, i Skatteministeriets  

 bekendtgørelse nr. 677 af 4. november 1988 om opkrævning m.v. af indkomst- og  

 formueskat (i det følgende omtalt som kildeskattebekendtgørelsen) er det  

 med hjemmel i ligningslovens § 32D, stk. 2, bestemt, at personer, der er  

 omfattet kildeskattelovens § 2, stk. 1, litra j), skal forskudsregistereres i  

 den kommune, hvor skibet har hjemsted.
Hvis skibet ikke har hjemsted her i  

 landet, men uden besætning overtages til befragtning af dansk rederi, sker  

 forskudsregistreringen i den kommune, hvor befragtningsvirksomheden har  

 hjemsted.
Der skal dog ikke foretages forskudsregistrering, hvis reglerne i  

 kildeskattelovens § 48 C og § 48 D finder anvendelse.
 32. Sømænd m.v., der alene er skattepligtige efter  

 kildeskattelovens § 2, stk. 1, litra j), og som alene beskattes efter  

 reglerne i kildeskattelovens § 48 C, er fritaget for at indgive  

 selvangivelse, jf. den ny bestemmelse i skattekontrollovens § 2, stk. 6,  

 3. punktum .
Beskatning af sømænd m.v. som gør tjeneste  

 om bord på skibe, der er Indledning 33. Ved lov om ændring af forskellige skattelove  

 (Beskatning af sømænd m.v.
Dansk Internationalt Skibsregister), jf. § 1 i  

Skatteministeriets bekendtgørelse nr. 500 af 19. august 1988 om beskatning  

 af sømænd m.v.
Dansk Internationalt Skibsregister, er der med virkning  

 fra og med den 23. august 1988 gennemført regler om beskatning af sømænd  

 m.v., som gør tjeneste om bord på danske skibe, der er registreret i Dansk  

 Internationalt Skibsregister.
Ifølge sømandsskattelovens § 32, stk. 4, som affattet ved § 4 i lov om  

 ændring af forskellige skattelove (Beskatning af sømænd m.v.
Dansk  

 Internationalt Skibsregister) finder sømandsskatteloven ikke anvendelse om  

 bord på skibe, registreret i Dansk Internationalt Skibsregister.
For sømænd,  

 der gør tjeneste om bord på disse skibe, gælder de regler, der fra og med 1.  

 januar 1989 skal gælde for alle sømænd (se kapitel 3), fra og med 23. august  

 1988, jf. overgangsbestemmelserne i lovens § 6.
 Spørgsmål i forbindelse med overgang i 1988 fra at gøre tjeneste om bord  

 på et dansk skib, som er registreret i det almindelige skibsregister, og  

 dermed omfattet af sømandsskattelovens regler, til at gøre tjeneste om bord  

 på et dansk skib, der er registreret i Dansk Internationalt Skibsregister, er  

 behandlet i kapitel 2, punkterne 9 - 13.
Fuldt skattepligtige sømænd 34. Fuldt skattepligtige sømænd, som gør tjeneste om  

 bord på danske skibe, der er registreret i Dansk Internationalt  

 Skibsregister, skal opgøre deres skattepligtige indkomst efter de samme  

 regler som andre fuldt skattepligtige sømænd.
Ifølge lov om Dansk Internationalt Skibsregister må passagerskibe,  

 der er registreret i registret, ikke gå i fart, der overvejende finder sted  

 mellem danske havne og øvrige havne inden for et område, der i Nordsøen og  

 Den engelske Kanal begrænses af meridianen 3 grader vest og breddeparallellen  

 61 grader nord og i Østersøen af breddeparallellen 58 grader nord.
For andre  

 skibe end passagerskibe afgrænses havområdet af meridianen 3 grader øst.  

 Begrænsningen gælder ikke fart til og fra havanlæg.
Skibe, der er registreret  

 i Dansk Internationalt Skibsregister, må ikke transportere passagerer eller  

 gods mellem danske havne.
 Skibe, der er registreret i Dansk Internationalt Skibsregister, vil  

 således normalt sejle i udenrigsfart i den i lov om særlige fradrag til  

 sømænd m.v. § 2, nr. 2, angivne forstand (se kapitel 3, punkt 19).
 Det vil derfor normalt være fradragsreglerne for sømænd i udenrigsfart,  

 der skal finde anvendelse.
35. Det er i den ny bestemmelse i ligningslovens §  

 33 C bestemt, at har en person, der er skattepligtig efter  

 kildeskattelovens § 1, erhvervet lønindkomst ved tjeneste om bord på et dansk  

 skib, der er registreret i Dansk Internationalt Skibsregister, nedsættes den  

 samlede indkomstskat med det beløb, der forholdsmæssigt falder på denne  

 lønindkomst.
Om et skib er et dansk skib afgøres efter reglerne i lov om  

 særlige fradrag til sømænd m.v. (se kapitel 3, punkt 19).
36. Lønindkomsten ved tjeneste om bord på skibe, der  

 er registreret i Dansk Internationalt Skibsregister, opgøres som indtægten om  

 bord inkl. eventuelle kompensationstillæg med fradrag af de udgifter, der er  

 afholdt i forbindelse med tjenesten om bord, eller - såfremt den  

 skattepligtige vælger det særlige fradrag til sømænd m.v. - den del af det  

 særlige fradrag, der kan henføres til tjenesten om bord.
Om beregningen heraf  

 henvises til § 3 i lov om særlige fradrag til sømænd m.v. (se kapitel 3,  

 punkt 20).
Har en sømand i løbet af indkomståret erhvervet lønindtægt såvel om bord  

 på et skib, der er registreret i Dansk Internationalt Skibsregister, som om  

 bord på et skib, der er registreret i det almindelige skibsregister, skal der  

 ske en forholdsmæssig fordeling af såvel det faste beløbsfradrag som af  

 procentfradraget.
Det faste beløbsfradrag fordeles under hensyn til den tid,  

 sømanden har haft lønindtægt om bord på skibene.
Procentfradraget fordeles  

 under hensyn til lønindtægten om bord på skibene.
Eksempel.
En sømand er forhyret på et dansk skib registreret i  

 Dansk Internationalt Skibsregister i 3 måneder og på et andet dansk skib i  

 nærfart i 6 måneder.
Hyren om bord på skibet, der er registreret i det  

 internationale skibsregister, udgør 75.000 kr., og hyren om bord på skibet i  

 nærfart udgør 180.000 kr. eller ialt 255.000 kr.
Helårsindkomsten udgør  

 340.000 kr.
37. Lempelse efter bestemmelsen i ligningslovens § 33  

 C sker, lige som lempelse efter ligningslovens § 33 A, som exemption med  

 progressionsforbehold efter ny metode.
Lempelsesberegning efter denne metode  

 er omtalt i Skatteministeriets cirkulære nr. 22 af 9. december 1986 om  

 personskatteloven og andre skattelove (Skattereformen) afsnit K.
Der  

 henvises til dette afsnit.
Ved anvendelsen af de der opstillede brøker  

 indsættes lønindkomst om bord på danske skibe, der er registreret i Dansk  

 Internationalt Skibsregister, i stedet for udenlandsk indkomst.
 38. I de af Danmark med fremmede stater indgåede  

 overenskomster til undgåelse af dobbeltbeskatning er det oftest bestemt, at  

 vederlag for personligt arbejde i tjenesteforhold, som udføres om bord på  

 skibe, der anvendes i international trafik, kan beskattes i den af de  

 kontraherende stater, i hvilken foretagendets (rederiets) virkelige ledelse  

 har sit sæde.
 Denne bestemmelse indebærer, at Danmark normalt vil have retten til at  

 beskatte lønindkomst, som sømænd m.v. erhverver ved tjeneste om bord på  

 skibe, der er registreret i Dansk Internationalt Skibsregister.
 I de tilfælde, hvor den virkelige ledelse for et skib, der er registreret  

 i Dansk Internationalt Skibsregister, har sit sæde i den fremmede stat, vil  

 den fremmede stat normalt have retten til at beskatte lønindkomst, som sømænd  

 m.v. erhverver ved tjeneste om bord på skibet.
 Den herved eventuelt opståede dobbeltbeskatning kan ophæves efter reglerne  

 i dobbeltbeskatningsoverenskomsten mellem Danmark og den fremmede stat.
 Der kan ikke gives lempelse både efter bestemmelsen i ligningslovens § 33  

 C og efter en bestemmelse i en dobbeltbeskatningsoverens komst, idet der  

 efter lempelse i henhold til § 33 C ikke er nogen skat, der falder på den  

 udenlandske indkomst.
39. I ligningslovens § 33 er det generelt  

 bestemt, at skat, der er betalt til fremmed stat og opkrævet fra kilder der,  

 kan fradrages i de danske indkomstskatter.
Fradraget kan dog ikke overstige  

 den del af de danske skatter, der forholdsmæssigt falder på den udenlandske  

 indkomst.
I ligningslovens § 33, stk. 3, er det bestemt, at dette fradrag ikke kan  

 gives i de tilfælde, hvor udenlandsk lønindkomst fritages for beskatning i  

 henhold til bestemmelsen i ligningslovens § 33 A.
Efter den ny udformning af  

 bestemmelsen skal fradraget heller ikke gives i de tilfælde, hvor lønindkomst  

 erhvervet ved tjeneste om bord på et dansk skib, der er registreret i Dansk  

 Internationalt Skibsregister, fritages for beskatning her i landet i medfør  

 af den ny bestemmelse i ligningslovens § 33 C.
40. Den skattepligtige kan vælge, om skattelempelse  

 skal ske efter bestemmelsen i ligningslovens § 33 C, efter ligningslovens §  

 33 eller efter en bestemmelse i en dobbeltbeskatningsoverenskomst.
Valget har  

 bl.a. betydning for, om bestemmelsen i personskattelovens § 13, stk. 5, 1.  

 punktum, kan finde anvendelse.
Ifølge denne bestemmelse ses der ved  

 overførsel efter § 13, stk. 2 eller 4, af underskud mellem ægtefæller ved  

 opgørelsen af ægtefællernes skattepligtige indkomst og personlige indkomst i  

 denne forbindelse bort fra indtægter, der beskattes i udlandet og ikke her i  

 landet.
Denne bestemmelse finder ikke anvendelse, hvor skatten af den  

 udenlandske indkomst er nedsat i henhold til bestemmelsen i ligningslovens §  

 33 A.
Efter den ny udformning af bestemmelsen finder den heller ikke  

 anvendelse, hvor skatten af indkomst erhvervet ved tjeneste om bord på et  

 dansk skib, der er registreret i Dansk Internationalt Skibsregister, er  

 nedsat i henhold til den ny bestemmelse i ligningslovens § 33 C.
 41. I ligningslovens § 33 A, stk. 1, er det  

 bestemt, at har en person, der er skattepligtig efter kildeskattelovens § 1,  

 under ophold uden for riget i mindst 6 måneder uden andre afbrydelser af  

 opholdet end ferie eller lignende af en sammenlagt varighed på højst 42 dage,  

 erhvervet lønindkomst ved personligt arbejde i tjenesteforhold, nedsættes den  

 samlede indkomstskat med det beløb, der forholdsmæssigt falder på den  

 udenlandske lønindkomst.
 Denne bestemmelse gælder ifølge stk. 2 bl.a. ikke for lønindkomst om bord  

 på skibe, herunder skibe, der ligger ved land under bygning, reparation eller  

 midlertidig oplægning.
 Ifølge praksis vedrørende bestemmelsen medregnes imidlertid ophold om bord  

 på udenlandske skibe ved opgørelsen af 6 måneders perioden i ligningslovens §  

 33 A, stk. 1.
 Efter den ny bestemmelse i ligningslovens § 33 A, stk. 1, 2. punktum,  

 anses ophold om bord på danske skibe, der er registreret i Dansk  

 Internationalt Skibsregister, for at være ophold uden for riget ved  

 opgørelsen af 6 måneders perioden i ligningslovens § 33 A, stk. 1, 1.  

 punktum.
 Herefter kan sømænd, der går i land efter tjeneste om bord på et dansk  

 skib, der er registreret i Dansk Internationalt Skibsregister, og erhverver  

 lønindkomst i udlandet, medregne ophold om bord på skibet ved opgørelsen af,  

 om den pågældende har opholdt sig uden for riget i mindst 6 måneder uden  

 andre afbrydelser end ferie eller lignende af en sammenlagt varighed på højst  

 42 dage.
42. I § 2 i bekendtgørelse om beskatning af sømænd  

 m.v.
Dansk Internationalt Skibsregister, (der på dette punkt er afløst af §  

 22, nr. 7, i kildeskattebekendtgørelsen) er det med hjemmel i  

 kildeskattelovens § 45, stk. 1, bestemt, at lønindkomst som en person, der er  

 skattepligtig efter kildeskattelovens § 1, erhverver ved tjeneste om bord på  

 et dansk skib, der er registreret i Dansk Internationalt Skibsregister, ikke  

 anses for A-indkomst.
Dette indebærer, at indkomsten behandles som  

 B-indkomst, der beskattes i optjeningsåret.
Begrænset skattepligtige sømænd 43. Udenlandske sømænd m.v., der oppebærer lønindkomst  

 for arbejde udført om bord på skibe med hjemsted her i landet, er begrænset  

 skattepligtige her i landet, jf. den ny bestemmelse i kildeskattelovens § 2,  

 stk. 1, litra j), der er omtalt i kapitel 3, punkt 27.
 Begrænset skattepligtige sømænd m.v., der udfører arbejde om bord på  

 danske skibe i udenrigsfart eller nærfart, beskattes med en endelig kildeskat  

 på 30 pct. af bruttoindtægten om bord uden fradrag, jf. den ny bestemmelse i  

 kildeskattelovens § 48 C, stk. 1, der er omtalt i kapitel 3, punkt 28.
I § 3 i bekendtgørelse om beskatning af sømænd m.v.
Dansk Internationalt  

 Skibsregister, (der på dette punkt er afløst af § 49 i  

 kildeskattebekendtgørelsen) er det med hjemmel i den ny bestemmelse i  

kildeskattelovens § 48 D bestemt, at der ikke skal svares skat i  

 henhold til § 48 C, stk. 1, af vederlag, som erhverves ved arbejde udført om  

 bord på et dansk skib, der er registreret i Dansk Internationalt  

 Skibsregister.
Rederierne 44. For rederiernes vedkommende medfører ophævelsen af  

 sømandsskatteloven, at de - såvel for så vidt angår danske sømænd som for så  

 vidt angår udenlandske sømænd - undergives samme regler som andre  

 arbejdsgivere i relation til kildeskattelovens bestemmelser og til anden  

 skattelovgivning, herunder skattekontrolloven.
 45. Dette indebærer, at A-skat, der indeholdes i løn  

 m.v., som erhverves ved tjeneste om bord på et skib i det almindelige  

 skibsregister, skal betales i den påfølgende måned inden for nærmere af  

 Skatteministeren fastsatte regler, jf. kildeskattelovens § 56 og de med  

 hjemmel heri fastsatte bestemmelser i kildeskattebekendtgørelsens kapitel 9.  

 Der henvises til punkterne 63-67 i Skattedepartementets cirkulære af 4.  

 november 1988 om opkrævning af indkomst- og formueskat efter kildeskatteloven  

 (kildeskattecirkulæret).
 46. Som nævnt i kapitel 4, punkt 42, anses  

 lønindkomst, som en fuldt skattepligtig sømand erhverver ved tjeneste om bord  

 på et dansk skib, der er registreret i Dansk Internationalt Skibsregister,  

 ikke som A-indkomst, men som B-indkomst.
 Som nævnt i kapitel 4, punkt 43, skal begrænset skattepligtige sømænd ikke  

 svare skat af vederlag, der erhverves ved arbejde udført om bord på et dansk  

 skib, der er registreret i Dansk Internationalt Skibsregister.
 Dette betyder, at der hverken vedrørende fuldt skattepligtige sømænd m.v.  

 eller vedrørende begrænset skattepligtige sømænd m.v. skal foretages  

 indeholdelse af A-skat ved lønudbetalingen om bord på et dansk skib, der er  

 registreret i Dansk Internationalt Skibsregister.
47. Ifølge skattekontrollovens § 7, stk. 1, skal  

 enhver, der i det foregående år i sin virksomhed har foretaget udbetaling  

 eller godskrivning af løn m.v., til brug ved skatteligningen give oplysning  

 om beløbene til skattemyndighederne.
Dette gælder, hvad enten denne løn m.v.  

 beskattes som A-indkomst eller som B-indkomst.
 Ved indberetning af beløbene skal der gives oplysning bl.a. om størrelsen  

 af den samlede udbetaling eller godskrivning vedrørende den enkelte modtager.
 Ifølge den ny bestemmelse i skattekontrollovens § 7, stk. 2, nr. 6,  

 skal der ved indberetning af løn m.v., erhvervet om bord på et dansk skib,  

 gives oplysning om, i hvilket omfang og i hvilke perioder modtageren har  

 erhvervet lønindtægt ved sejlads i udenrigsfart henholdsvis i nærfart.  

 Bestemmelsen er indsat, for at skattemyndighederne skal kunne kontrollere  

 størrelsen af det særlige fradrag til sømænd m.v., der er omtalt i kapitel 3,  

 punkt 20.
 48. I § 1 i bekendtgørelse om ophævelse af lov om  

 sømandsskat er det bestemt, at udbetaling af godtgørelse og opkrævning af for  

 lidt betalt sømandsskat vedrørende lønningsåret 1988 og tidligere lønningsår,  

 som fremgår af berigtigelser og årsopgørelser, der udskrives den 1. januar  

 1989 eller senere, skal sendes til den pågældendes hjemadresse.
Tilsvarende er det i § 4 i bekendtgørelse om beskatning af sømænd m.v.  

 Dansk Internationalt Skibsregister bestemt, at udbetaling af godtgørelse og  

 opkrævning af for lidt betalt sømandsskat vedrørende 1988 og tidligere  

 lønningsår, som fremgår af berigtigelser og årsopgørelser, der udskrives til  

 sømænd m.v., der på udskrivningstidspunktet gør tjeneste om bord på et dansk  

 skib, der er registreret i Dansk Internationalt Skibsregister, skal sendes  

 til den pågældendes hjemadresse.
Det bestemmes endvidere, at reglerne i  

 sømandsskattelovens § 21 a finder anvendelse ved opkrævning af for lidt  

 betalt sømandsskat.
 Såfremt rederierne modtager sådanne berigtigelser og årsopgørelser,  

 anmodes rederierne om at tilbagesende disse til Statsskattedirektoratet,  

 Postbox 100, Datavej 16, 3460 Birkerød.
Skattedepartementet, den 30. november  

 1988 JENS ROSMAN /H.
K.
Andersen Bilag 1 Lov nr. 361 af 1. juli 1988 om ophævelse af lov om sømandsskat (Udelades her) Bilag 2 Lov nr. 362 af 1. juli 1988 om særlige fradrag til sømænd m.v.
(Udelades her) Bilag 3 Lov nr. 363 af 1. juli 1988 om ændring af forskellige skattelove (Beskatning af sømænd m.v.
Ophævelse af lov om sømandsskat) (Udelades her) Bilag 4 Lov nr. 364 af 1. juli 1988 om ændring af forskellige skattelove (Beskatning af sømænd m.v.
Dansk Internationalt Skibsregister) (Udelades her) Bilag 5 Bekendtgørelse nr. 500 af 19. august 1988 om beskatning af sømænd m.v.  

 Dansk Internationalt Skibsregister (Udelades her) Bilag 6 Bekendtgørelse nr. 688 af 14. november 1988 om lov om ophævelse af lov om  

 sømandsskat (Udelades her) Bilag 7 Bekendtgørelse nr. 689 af 14. november 1988 om beskatning af sømænd m.v.
