Betænkning afgivet af Trafikudvalget den 10. maj 2007 Betænkning over Forslag  

 til folketingsbeslutning om forsøg med gratis og billig kollektiv trafik [af Pia Olsen (SF) m.fl.] 1. Udvalgsarbejdet Beslutningsforslaget blev fremsat den 5. december 2006 og var  

 til 1. behandling den 18. januar 2007. Beslutningsforslaget blev efter 1.  

 behandling henvist til behandling i Trafikudvalget.
Møder Udvalget har behandlet beslutningsforslaget i 3 møder.
2. Indstillinger og politiske bemærkninger Et  

  

 flertal  

  

 i  

 udvalget (V, DF og KF) indstiller beslutningsforslaget til  

  

 forkastelse.
 Et  

  

 mindretal  

  

 i  

 udvalget (S og RV) vil stemme hverken for eller imod beslutningsforslaget.
Socialdemokratiets  

 medlemmer af udvalget finder, at der er tale om et positivt  

 beslutningsforslag  

 men er ikke overbeviste om, at statslig finansiering af gratis kollektiv  

 trafik  

 i den størrelsesorden, der lægges op til i beslutningsforslaget, er vejen  

 frem.  

 Sagen er, at vi står i en tid, hvor opgavefordelingen i forbindelse med  

 strukturreformen er anderledes.
De regionale trafikselskaber og kommunerne  

 har  

 fået et ansvar for den kollektive trafik.
Man skal dog samtidig huske på, at  

 fra statslig side har man stadig et medansvar for infrastrukturen.
Den  

 kommunale og regionale ramme er den, der fra statslig side forhandles gennem  

 finansministeren, og man skal huske på, at den er underlagt DUT.
Storbyer i Europa har i  

 vid udstrækning indført bussystemer i forbindelse med parkeringsordninger for  

 bilerne, og nogle steder er busserne gjort gratis.
Socialdemokraterne mener,  

 det er interessante initiativer.
Vi kan ikke bære den stigende vækst i  

 biltrafikken, og vi er nødt til at prøve at fokusere på problemstillingen på  

 en  

 lidt anden måde.
Socialdemokraterne er enige  

 med SFs ordfører, der under førstebehandlingen tilkendegav, at der vil  

 skulle  

 reklameres og oplyses om initiativer med billig eller gratis kollektiv  

 trafik,  

 hvis den slags initiativer skal udnyttes.
I den forbindelse skal det nævnes,  

 at  

 det var et godt initiativ, transport- og energiministeren tog, da DSB fik lov  

 til at gøre transporten på Svendborgbanen gratis i en periode.
Det viste sig,  

 at folk i den periode fik øjnene op for, at der her faktisk var et  

 transportsystem,  

 som fungerede rigtig godt i hverdagen, og som de gerne ville benytte.  

 Derudover  

 findes der kommuner, som har forsøgt sig med gratis buskørsel, som medfører  

 nogle  

 tiltag i det kollektive trafiksystem, som Socialdemokraterne mener kan være  

 positive.
Socialdemokraterne mener,  

 at beslutningsforslaget som udgangspunkt er positivt, og at ideen om gratis  

 eller meget billig kollektiv trafik er værd at få bedre belyst.
Samtidig er  

 Socialdemokraterne dog forbeholdne over for forslaget om, at staten skal  

 bidrage med over 100 mio. kr.
Socialdemokraterne ville være villige til at gå  

 positivt ind i forhandlinger, hvis der kunne findes en lidt anden  

 beløbsstørrelse,  

 for Socialdemokraterne finder, det er vigtigt at understøtte den kollektive  

 trafik til gavn for den udvikling, vi ønsker for det danske samfund.
 Et andet  

  

 mindretal  

  

 i udvalget (SF og EL) indstiller beslutningsforslaget til  

  

 vedtagelse uændret.
 Enhedslistens medlem af  

 udvalget støtter dette beslutningsforslag, men finder ikke, at forslaget er  

 vidtgående nok, for Enhedslisten mener, at det optræder isoleret fra, hvordan  

 den øvrige trafik fungerer, og derfor ikke vil kunne give den ønskede  

 forbedring, hvis ikke der bliver fulgt op med supplerende initiativer.
Det er således ikke tilstrækkeligt  

 kun at se på, hvor meget det koster at benytte busser og tog.
Nok må det  

 forventes, at antallet af rejsende vil stige, hvis priserne nedsættes, men de  

 nye passagerer vil fortrinsvis være gående og cyklende.
Ifølge  

 Teknologirådets  

 arbejdsgruppe, der sidst i november 2006 udsendte rapporten »Perspektiver ved  

 indførelse af gratis offentlig transport«,  

 vil kun hver femte nye passager være bilist, og det er ikke nok til at  

 reducere biltrafikken med mere end nogle få procent.
Billetprisen er nemlig ikke  

 det eneste, der betyder noget, når folk vælger transportmiddel.
Lige så  

 vigtig  

 er rettidighed, hyppighed, sammenhængen mellem transportformerne, ventetid  

 osv.  

 Det betyder, at hvis man forsøgsvis indfører gratis/billig bustransport i en  

 større provinsby, skal der også ske midlertidige indgreb i den lokale  

 bilisme,  

 uanset at dette ikke nødvendigvis vil være særlig populært.
Indgreb kan  

 f.eks.  

 ske i form af parkeringsrestriktioner og/eller forhøjede parkeringsafgifter,  

 eller  

 det kan være reduktion af et gadeareal, hvorpå der kan parkeres.
 EL mener heller ikke, at  

 man blot kan dreje på det håndtag, der hedder at sætte billetpriserne ned.  

 Man må  

 også kigge på, hvordan man kan lave en helhedsorienteret løsning.
Når der iværksættes flere  

 og samtidigt understøttende initiativer, vil der virkelig ske noget.
Kun en  

 dobbeltstrategi, der både mindsker bilismen og fremmer de miljøvenlige  

 trafikformer, vil lykkes.
Det viser alle erfaringer fra de byer, der er  

 længst  

 fremme med hensyn til at fremme den kollektive trafik og samtidig reducere  

 bilismen.
Det er byer som Zürich, Basel, Freiburg m.fl.
For at få succes må den  

 kollektive trafiks hovedidé udnyttes, nemlig at animere folk til at rejse  

 mere  

 sammen i arealeffektive køretøjer, og den slags køretøjer er jo lige præcis  

 den  

 kollektive trafik.
En sporvogn eller en letbane kan transportere mere end 16  

 gange så mange mennesker, som en bil kan transportere på det samme areal.
Det bliver foreslået, at  

 Frederikssundbanen skal være en forsøgsmulighed.
Der er dog ét forhold, som  

 står uklart, nemlig om det skal gælde hele strækningen fra Frederikssund til  

 Farum eller det kun skal gælde for en del af strækningen, f.eks. fra  

 Frederikssund til Valby.
Så vidt EL kan se,  

 foreligger der heller ikke noget om, hvordan  

 forsøgsstrækningen skal afgrænses i forhold til de øvrige S-togs-linjer.
Det er dog kun en detalje.  

 Det vigtigste er at komme i gang og at møde beslutningsforslaget med åbent  

 sind, og det gør Enhedslisten.
Så må de mere tekniske detaljer drøftes siden  

 hen.
 Uanset hvilken strækning,  

 der vælges, skal det understøttes med en markant udbygning af bustrafikken,  

 dvs. med bedre koordination, kortere ventetider og lign.
 Hertil kommer, at  

 Enhedslisten mener, at man godt kan udvide forsøgsordningen til nogle andre  

 områder, f.eks. en regional togstrækning i Jylland som forsøgsstrækning for  

 gratis eller billig brug af pendlerkort eller andre periodekort.
Der er jo gode erfaringer  

 fra gratis togtrafik, bl.a. fra Odense-Svendborg-banen, hvor der var  

 gratismåned  

 i januar 2004. Ordningen gav her en passagertilvækst på 120 pct., hvoraf ca.  

 55  

 pct. af passagererne sagde, at de ikke ville have rejst, hvis ikke det havde  

 været gratis.
Efter at man havde afsluttet gratismåneden, viste det sig, at  

 DSB  

 havde fået 25 pct. flere passagerer på Svendborgbanen end tidligere.
Der kan også hentes en del  

 erfaringer fra udlandet, som man sagtens kan lade sig inspirere af.
I Schweiz  

 har man f.eks. noget, som hedder halvtakstabonnement, og det er der mere end  

 2  

 millioner schweizere, der bruger.
Det blev indført i 1990 og er med tiden  

 blevet  

 meget populært.
Kortet giver ret til rejser til halv pris med alle kollektive  

 transportmidler, også privatbaner, busser og færger.
Faktisk har succesen  

 været  

 så stor, at man nu bruger halvtakstabonnementsordningen til også at gælde  

 helt  

 andre områder som f.eks. biografer, teatre og koncerter, og der er andre  

 muligheder, som er under overvejelse.
I Belgien har man  

 ligeledes gjort sig erfaringer, som også er værd at nævne her.
Den belgiske  

 regering  

 besluttede i 2003 som led i overenskomsten for de offentligt ansatte at  

 indføre  

 gratis kollektiv togtrafik for at imødegå kollaps på vejene på grund af  

 stigende trafik.
Ordningen kostede ca. 100 mio. kr. i 2004 og blev året efter  

 udvidet til også at omfatte privatansatte.
 Man kan med andre ord gå  

 ind i nogle overvejelser for at få offentlige og private virksomheder med og  

 få  

 dem til at betale for den ansattes transport med henblik på at få folk til at  

 lade være med at tage bilen og i stedet tage toget.
 Man skal som sagt dreje på  

 flere forskellige håndtag, og det er ikke nok blot at sætte prisen ned.
 Enhedslisten har her  

 udvidet det oprindelige beslutningsforslag, og det vil vi meget gerne  

 diskutere  

 videre med forslagsstillerne og de partier, der kan støtte dette  

 beslutningsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende B 54 Bilagsnr.
