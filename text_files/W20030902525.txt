Kendelse fra Pressenævnet i sag nr.  

 105/2002 [En mand   K] har ved advokat Carlo Siebert klaget til  

 Pressenævnet over en forsideoverskrift og en artikel bragt i SE og  

 HØR nr. 42, udgivet den 17. oktober 2002, idet han mener, at god  

 presseskik er tilsidesat.
 Overskriften på forsiden lød:
"Robinson-[A] tilstår   SEX MED [K]". Over  

 overskriften var to billeder af henholdsvis [K] og [A], samt en tekst, der  

 lød "For stærkt til TV".
 Artiklen blev bragt med overskriften "SEX PÅ  

 ØEN" og havde følgende indhold:
"Hvis man kunne vælge mellem mad og sex her  

 på ekspeditionen, ville jeg vælge mad, udtalte [K] i et af de  

 foregående afsnit.
Men det lykkedes åbenbart den  

 rødhårede charmør at få begge dele.
For da  

 ø-fællerne og kameraholdet efter sammenlægningen i mandags  

 var forsvundet, udnyttede [K] og [A] mørket, og endnu et Robinson-par  

 blev skabt.
 Og hvilket par! Ingen ringere end [A] og [K]   to af  

 Robinsons allermest markante personligheder   kom i romantisk lune, og efter  

 en god middag med både bajere og cognac fik drifterne frit  

 løb.
- Fuck, det er løgn! Det ser man ikke.
Ser man, at  

 og jeg ligger arm i arm på stranden? Eller er det i hytten  

 åh nej, åh nej! lyder det klagende fra Robinson-furien [A], da  

 det går op for hende, at nattens udskejelser er kommet til SE og  

 HØRs kendskab.
Vi gik i vandet og hyggede os, forsøger [A] sig,  

 med udbryder så igen: - Er der så også nogen, der har  

 fortalt om bagefter   eller er det kun om dén aften? [A]s udbrud taler for sig selv, og hun kan da heller ikke  

 lade være med at grine, når hun mindes filmholdets åbenlyse  

 interesse for hende og [K], da de dukkede op på øen dagen  

 derpå.
 Sammenlægningen var virkelig en fest for  

 Robinson-[A] fra 2000. Få dage efter lykkedes det hende også at  

 få  Lasse  Rungholm ekspederet hjem   noget, hun havde set frem til et  

 helt år.
Jeg har glædet mig så meget.
Hævnen er  

 virkelig sød   meget bedre end at vinde en million, udtaler [A]  

 begejstret og afslører samtidig, at sammenlægningen ikke bare  

 var et frækt stævnemøde, men også blev starten  

 på en tæt alliance mellem hende og [K] og så  Ørum,  

 der lovede hinanden at stå sammen til de sidste.
[K] befinder sig lige nu i Kirgisistan og ønsker  

 ikke at kommentere personlige sager." Ved siden af artiklen var anbragt en fremhævet  

 tekst, hvori det hed:
"Åh nej, filmede TV3, da [K] og jeg lå  

 på stranden! sukker [A]." Artiklen var endvidere ledsaget af flere billeder af  

 klager og [A], hvortil var knyttet følgende tre billedtekster:
 " [K] er kendt for at foretrække tingene lige  

 på og hårdt, men i [A] har han da i hvert fald fået en  

 værdig partner".
 " [A] er ikke bleg for at provokere, men  

 afsløringen af hendes eskapader med [K] ryster hende  

 alligevel".
"En ny og hed alliance er skabt.
Her ses [klager] og  

 i ø-rådet".
Klageren har anført, at der ved udsagnene "For  

 stærkt til TV.
Robinson-[A] tilstår: SEX MED [K]" og "  

 Det så du ikke på TV. [Klager] og [A].
SEX PÅ  

 ØEN"   en påstand, som gentages i artiklen   er bragt  

 usande påstande.
En række af de øvrige deltagere i det  

 pågældende reality-show har klart benægtet, at klager  

 skulle have haft et seksuelt forhold til [A].
Det bestrides endvidere, at [A]  

 kan bekræfte de bragte oplysninger, eller at hun under en  

 telefonsamtale med journalisten bag artiklen skulle have udtalt sig som  

 påstået.
Klager har endvidere henvist til en erklæring fra  

 Strix Television A/S, der forestod produktionen af reality-showet.
Det  

 fremgår heraf, at de bragte oplysninger ikke kan bekræftes.
Det er klagers opfattelse, at oplysningerne er  

 krænkende og skadeforvoldende for klager og hans forlovede.
Oplysninger  

 om deltagernes eventuelle sexliv vedrører ikke det omhandlede  

 realityshow, og sådanne oplysninger kan under alle omstændigheder  

 forlanges unddraget offentligheden.
Oplysningerne udgør således  

 også en overtrædelse af straffelovens § 264 d.
Klageren har endvidere anført, at der er sket en  

 grov tilsidesættelse af de presseetiske regler ved, at oplysningerne  

 blev bragt, uden at bladet havde indhentet eller forsøgt at indhente  

 hans kommentar eller samtykke.
Bladet har på ingen måde  

 dækning for udsagnet "[Klager] befinder sig lige nu i Kirgisistan  

 og ønsker ikke at kommentere personlige sager". Han har ikke  

 meddelt TV 3, at "han generelt ikke ønskede at kommentere  

 personlige forhold vedrørende Robinson-ekspeditionen". I  

 øvrigt er et forsøg på at indhente en kommentar via TV 3  

 utilstrækkeligt i henseende til de presseetiske regler.
Han gjorde  

 på tidspunktet for omtalen i bladet tjeneste som NATO-soldat i  

 Kirgisistan, og havde man ønsket at forelægge artiklen for ham,  

 kunne dette relativt let have ladet sig gøre, enten via hans forlovede  

 eller via forsvaret.
Havde man anmodet herom kunne man have fået oplyst  

 hans mobiltelefonnummer eller nummeret på tjenestestedet i Kirgisistan.  

 Der er ikke korrekt, når bladet over for nævnet anfører,  

 at hans forlovede skulle have oplyst, at "klager var vanskelig at komme  

 i kontakt med, og at hun ikke talte med ham særligt ofte".
Klageren har endelig anført, at bladet groft har  

 tilsidesat de presseetiske regler ved dagen før  

 offentliggørelsen at foreholde hans forlovede det usande udsagn om  

 utroskab.
Journalistens ærinde var at høre, om klagers forlovede  

 havde bemærkninger til oplysningerne.
Det er indlysende, at denne  

 fremgangsmåde er særdeles krænkende med betydelig  

 skadevirkning til følge.
Bladet har anført, at oplysningerne er sande.  

 Oplysningerne er bekræftet af en lang række kilder og af den  

 anden person involveret i forholdet. [A]s udtalelser efter artiklens  

 offentliggørelse må, på grund af hendes involvering i  

 sagen, fralægges enhver betydning.
Hvorledes de øvrige deltagere  

 har valgt at kommentere sagen, ses heller ikke at være relevant for  

 sagen.
Spørgsmålet findes i øvrigt ikke egnet til  

 bedømmelse i et nævn uden umiddelbar bevisførelse, og  

 bladet gør i den forbindelse gældende, at nævnet må  

 lægge til grund for sin behandling af sagen, at oplysningerne er sande,  

 alternativt at nævnet må undlade at tage stilling til  

 spørgsmålet i sin behandling af klagen.
Erklæringen fra  

 Strix Television er alene en ensidigt indhentet erklæring.
Bladet har videre anført, at oplysningerne var en  

 relevant oplysning for seerne af Robinson-ekspeditionen.
Der er tale om en  

 hændelse i forbindelse med et ekstremt konkurrencepræget  

 reality-show.
Grænserne for viderebringelse af oplysninger er meget  

 vide, og grænserne er ikke overtrådt.
Udsendelsens direkte og  

 definerede mål er at vise "reality", virkeligheden, og hvis  

 deltagerne under opholdet på øen måtte indlade sig  

 på seksuelt samvær, er dette også en del af den  

 virkelighed, som udsendelsen tilstræber at vise, og som der tilsvarende  

 er en klar offentlig interesse for at viderebringe i de øvrige medier.  

 Bladet er enig med klager i, at deltagernes eventuelle sexliv uden for  

 rammerne af Robinson-ekspeditionen ikke vedrører reality-showet.
Den  

 påklagede artikel ligger endvidere ikke ud over grænserne af den  

 omtale, som i mange tilfælde tidligere har været bragt.
Med hensyn til spørgsmålet om  

 forelæggelse har bladet oplyst, at journalisten rettede  

 forespørgsel til TV 3, om det var muligt at få en kommentar fra  

 klager vedrørende oplysningerne.
TV 3 svarede hertil, at det var meget  

 vanskeligt at komme i kontakt med klager, og at klager havde meddelt TV 3, at  

 han generelt ikke ønskede at kommentere personlige forhold  

 vedrørende Robinson-ekspeditionen.
Bladet har henvist til  

 erklæring fra pressemedarbejder ved TV 3,  Charlotte  Høver.  

 Svaret fra TV 3 gav bladet det indtryk, at TV 3 var informeret om klagers  

 opholdssted (Kirgisistan), og at TV 3 på vegne af klager kunne oplyse,  

 at han ikke ønskede at kommentere personlige forhold vedrørende  

 Robinson-ekspeditionen.
Det er bladets opfattelse, at en henvendelse til det  

 relevante tv-selskab er et almindeligt og presseetisk tilstrækkeligt  

 forsøg på at give klager lejlighed til at kommentere artiklen.  

 Journalisten vidste ikke, at klager kunne kontaktes på  

 militærbasen eller via mobiltelefon.
Endvidere oplyste klagers  

 forlovede, at han var vanskelig at komme i kontakt med, og at hun ikke talte  

 med ham særligt ofte.
Bladet har således gjort rimelige  

 forsøg på at forelægge artiklen for klager inden  

 offentliggørelsen og har derfor ikke tilsidesat god presseskik.
Bladet har yderligere anført, at man ikke rettede  

 henvendelse til klagers forlovede for at få en kommentar, men alene for  

 at forberede hende på den artikel, som ville blive bragt i bladet dagen  

 efter.
Der var alene tale om en venlighed over for hende, og hun sagde ved  

 samtalens afslutning, at hun var glad for, at journalisten havde ringet.
Bladet har endelig oplyst, at klager i dagene efter  

 udgivelsen af bladet kom til orde i formiddagsbladene.
Såfremt  

 nævnet måtte komme frem til, at bladet har handlet i strid med  

 god presseskik, gøres det gældende, at klager ved sine meget  

 krænkende udtalelser har fået retorsion for den eventuelle  

 krænkelse, som klager måtte have været udsat for.
Parternes  

 respektive handlinger må i givet fald anses at opveje hinanden.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan tage stilling til rigtigheden af artiklens oplysninger  

 om, at klager skulle have haft seksuelt samkvem med en af  

 Robinson-ekspeditionens øvrige deltagere under ekspeditionen.
 Da der mellem parterne er modstridende forklaringer om de  

 nærmere omstændigheder omkring bladets henvendelse til klagers  

 forlovede, finder nævnet ikke grundlag for at udtale kritik på  

 dette punkt.
Det er nævnets opfattelse, at deltagere i  

 reality-shows som det i sagen omhandlede må være forberedt  

 på, at medierne bringer oplysninger, der under normale  

 omstændigheder ville være en krænkelse af privatlivets  

 fred.
Henset hertil finder nævnet ikke grundlag for at udtale kritik af  

 bladet på dette punkt.
 To medlemmer   Niels Grubbe (formand) og Ole Askvig  

   udtaler:
Uanset at oplysningen om klager knytter sig til hans  

 deltagelse i et reality-show, finder vi, at oplysningen er af en sådan  

 karakter, at bladet på det foreliggende grundlag burde have  

 efterprøvet oplysningen ved at forelægge den for klager.
Ved at  

 undlade dette har bladet handlet i strid med god presseskik, og vi finder, at  

 nævnet må udtale sin kritik af bladet.
 To medlemmer   Aage Lundgaard og Tage Clausen  

 udtaler:
 Vi finder, at såvel deltagere som tv-producent i  

 reality-shows, der indeholder væsentlige elementer af fiktion og  

 iscenesættelse, må være forberedt på henvendelser fra  

 medierne, og bladet kan derfor ikke kritiseres for ikke at have søgt  

 oplysningerne efterprøvet hos klageren, idet TV 3 på en  

 henvendelse fra bladet oplyste, at klageren "ikke var at træffe, og at  

 han iøvrigt ikke ønskede at kommentere Robinson-ekspeditionen."  

 Vi finder derfor ikke, at bladet har tilsidesat god presseskik.
 Da der er stemmelighed, er formandens stemme  

 afgørende, og Pressenævnet udtaler derfor kritik af SE og  

 HØR.
 I medfør af medieansvarslovens § 49  

 pålægges det herefter den ansvarshavende redaktør af SE og  

 HØR at offentliggøre følgende:
 "Kendelse fra Pressenævnet:
 SE og HØR bragte i nr. 42, 17.   23. oktober 2002,  

 en omtale af, at [K]   også kendt som [øgenavn udeladt]   under  

 Robinson-ekspeditionen skulle have haft seksuelt samkvem med en af  

 ekspeditionens øvrige deltagere.
 [K] har klaget til Pressenævnet, idet han finder, at  

 god presseskik er tilsidesat.
 Pressenævnet udtaler:
Det er nævnets opfattelse, at deltagere i  

 reality-shows som det i sagen omhandlede må være forberedt  

 på, at medierne bringer oplysninger, der under normale  

 omstændigheder ville være en krænkelse af privatlivets  

 fred.
Henset hertil finder nævnet ikke grundlag for at udtale kritik af  

 bladet på dette punkt.
 To medlemmer   Niels Grubbe (formand) og Ole Askvig  

   udtaler:
Uanset at oplysningen om klager knytter sig til hans  

 deltagelse i et reality-show, finder vi, at oplysningen er af en sådan  

 karakter, at bladet på det foreliggende grundlag burde have  

 efterprøvet oplysningen ved at forelægge den for klager.
Ved at  

 undlade dette har bladet handlet i strid med god presseskik, og vi finder, at  

 nævnet må udtale sin kritik af bladet.
 To medlemmer   Aage Lundgaard og Tage Clausen  

 udtaler:
 Vi finder, at såvel deltagere som tv-producent i  

 reality-shows, der indeholder væsentlige elementer af fiktion og  

 iscenesættelse, må være forberedt på henvendelser fra  

 medierne, og bladet kan derfor ikke kritiseres for ikke at have søgt  

 oplysningerne efterprøvet hos klageren, idet TV 3 på en  

 henvendelse fra bladet oplyste, at klageren "ikke var at træffe, og at  

 han iøvrigt ikke ønskede at kommentere Robinson-ekspeditionen."  

 Vi finder derfor ikke, at bladet har tilsidesat god presseskik.
 Da der er stemmelighed, er formandens stemme  

 afgørende, og Pressenævnet udtaler derfor kritik af SE og  

 HØR.
 København, den 22. januar 2003.
