Fremsat den 16. januar 2001 af  

 Hans Christian Schmidt (V), Kim Andersen (V),  

 Helga Moos (V), Bodil Thrane (V),  

 Jens Vibjerg (V), Jørgen Winther (V),  

 Henriette Kjær (KF), Eva Møller (KF),  

 Gitte Seeberg (KF), Svend Aage Fauerholdt (DF), Aase  

 D.
Madsen (DF) og Thorkild B.
Fransgaard (FRI) Forslag til folketingsbeslutning om regelforenkling på miljø- og  

 naturområdet Med henblik på at forenkle den offentlige  

 administration, nedbringe og forenkle regelmængden samt lette de  

 administrative byrder pålægges regeringen at  

 iværksætte et regelforenklingsarbejde på miljø- og  

 naturområdet med henblik på at gøre miljø- og  

 naturlovgivningen klar, logisk og systematisk.
Bemærkninger til forslaget Dette beslutningsforslag er en  

 genfremsættelse af beslutningsforslag nr.
B 130 fra  

 folketingsåret 1996-97, se Folketingstidende, forhandlingerne s. 7172  

 og 7990, tillæg A s. 5440 og tillæg B s. 1115, og  

 beslutningsforslag nr.
B 45 fra folketingsåret 1997-98, 1. samling, se  

 Folketingstidende, forhandlingerne s. 1353 og 3215, tillæg A s. 1346 og  

 1348 og tillæg B s. 226, samt beslutningsforslag nr.
B 68 fra  

 folketingsåret 1999-2000, se Folketingstidende, forhandlingerne s. 5256  

 og 7639, tillæg A s. 4615 og 4617 og tillæg B s. 677.
» Sådan lød det allerede i Jyske  

 Lov fra 1241. Men eftertiden har ikke været venlig ved den danske  

 lovgivning, som til stadighed er blevet mere uklar, forvirrende og  

 bureaukratisk.
Dette gælder også miljølovgivningen.
Den offentlige regulering har efterhånden fået  

 et sådant omfang, at virksomhederne og borgerne i snart hver en  

 handling støder på regler og forskrifter og barrierer, som  

 begrænser dem i deres udfoldelse.
Reglerne er blevet så mange og  

 så komplicerede, at der hver dag er borgere og virksomheder, som  

 må give op over for systemet.
Det er derfor nødvendigt med en gennemgribende  

 reform af miljølovgivningen, hvis lovgivningen skal virke efter  

 hensigten.
Lovgivningen skal bygges klart, logisk, systematisk og grundigt  

 op, og der skal i større udstrækning anvendes mål- og  

 rammestyring.
Forslagsstillerne tager afstand fra de mange  

 bemyndigelser, der gives til miljømyndighederne.
De er ofte meget  

 vidtgående og åbner for en meget varierende  

 retshåndhævelse.
Forslaget er grundlæggende i overensstemmelse med  

 regeringens eget mål om regelforenkling.
Ifølge Morgenavisen  

 Jyllands-Posten den 26. oktober 1999 har finansministeren således  

 udtalt, at »man selvfølgelig aldrig [må] opgive ambitionen om at  

 gøre reglerne klare«.
Det må naturligvis også gælde  

 love og regler på miljøområdet.
Men den nuværende regering valgte at gå i en  

 stor bue uden om miljøområdet i dens lovsaneringskampagne.
Det  

 er ikke overraskende, når man tager i betragtning, at den  

 nuværende socialdemokratiske miljø- og energiminister har skabt  

 et af de mest regeltunge og bureaukratiske ministerier.  Statsminister Poul  

 Nyrup Rasmussen lovede dog i forbindelse med debatten den 21. maj 1996 om  

 forespørgsel nr.
F 44 om foreneligheden mellem lovgivningen inden for  

 blandt andet planlægnings- og miljøområdet og  

 bestemmelserne i grundlovens § 72 og § 73, at han ikke ville udelukke, at  

 regeringen i næste runde kunne se på Miljø- og  

 Energiministeriets område.
Forslagsstillerne vil gerne opfordre regeringen til  

 snarest at tage fat på denne næste runde.
Evan Jensen,  

 daværende formand for Kommunernes Landsforening, og Thorkild Simonsen,  

 tidligere borgmester i Århus Kommune og indenrigsminister, har i et  

 indlæg i Berlingske Tidende den 1. april 1997 blandt andet udtalt, at  

 miljø- og energiministeren har sat sig i spidsen for opbygningen af et  

 planbureaukrati, der ikke har set sin lige i dansk  

 planlægningshistorie.
Ifølge et telegram fra Ritzaus Bureau den  

 12. februar 1997 udtaler professor Peter Pagh fra Københavns  

 Universitet, at »miljølovgivningen efterhånden er blevet helt  

 uforståelig, selv for fagfolk« og, at »det er helt nødvendigt  

 med en gennemgribende reform, hvis lovgivningen skal virke efter hensigten.«  

 Peter Pagh er professor i miljøret og har gennem otte år forsket  

 i miljølovene.
Det fremgår af Morgenavisen Jyllands-Posten den 26.  

 oktober 1999, at finansministerens ambition er at gøre reglerne klare.  

 Men i samme artikel mener ministeren, at der ikke er udsigt til, at den  

 offentlige sektor bliver mere gennemskuelig, eller at antallet af regler og  

 forordninger begynder at falde.
Og det er ifølge ministeren heller  

 ikke noget problem.
For borgerne behøver ikke at forstå de  

 komplicerede regler.
En sådan holdning finder forslagsstillerne dybest  

 set krænkende for retssikkerheden.
Det er forslagsstillernes klare  

 opfattelse, at borgere i et retssamfund har krav på at kunne  

 forstå regler og forordninger, der regulerer deres liv og virksomhed,  

 herunder også på miljøområdet.
Men som det er i dag,  

 er det ikke altid tilfældet.
Derfor fremsættes dette forslag om  

 regelforenkling på miljø- og naturområdet.
Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om regelforenkling  

 på miljø- og naturområdet.
(Beslutningsforslag nr.
B 89).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
