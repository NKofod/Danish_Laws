 Justitsministeriet bestemmer herved, at indførelse af hvert enkelt udstedt  

 pas i pasprotokollen (pascirkulærets § 28, stk. 1 og 2) ophæves fra den 1.  

 april 1972 for så vidt angår enkeltpas til danske statsborgere.
I stedet indføres de indkomne gebyrer for sådanne pas summarisk i en  

 bikassebog (P 193), idet der daglig anføres det samlede gebyrbeløb for  

 henholdsvis grønne og grå pas.
Samtidig anføres det første og sidste nummer  

 for de til gebyrerne svarende pasblanketter.
Numrene på makulerede  

 pasblanketter anføres særskilt.
Bikassebogen afstemmes og afregnes daglig.
I forbindelse med afregningen  

 afgives de originale blade af de pågældende sider i bikassebogen til  

 hovedkassen bilagt eventuelle makulerede pasblanketter.
 Hvor pasudstedelsen efter cirkulærets § 31 er henlagt til en særlig  

 kontorafdeling (politistation), kan den daglige afregning i stedet ske til  

 afdelingens »almindelige kasse«, hvis dette findes mere  

 hensigtsmæsigt.
Fællespas og fremmedpas m.v. skal føres i pasprotokollen som hidtil.
Disse  

 pas skal således ikke indføres i den forannævnte bikassebog.
 Justitsministeriet vil ved lejlighed ændre bestemmelserne i pascirkulæret  

 i overensstemmelse hermed i forbindelse med en mere almindelig revision af  

 cirkulæret.
 P.M.V.
 E.B.
