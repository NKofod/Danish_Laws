 I medfør af § 2 i lov om videregående teknikeruddannelser m.v., jf.  

 lovbekendtgørelse nr. 370 af 30. maj 1990, og § 28 i lov nr. 210 af 5. april  

 1989 om erhvervsskoler fastsættes:
Uddannelsen § 1.  Bygningskonstruktøruddannelsen varer 2 år som  

 heltidsuddannelse og består af 4 trin på hver 6 måneder.
Trin 1 og 2 er  

 fælles for alle studerende.
Trin 3 og 4 er et af specialerne byggeteknik  

 eller anlægsteknik efter den studerendes valg.
I specialet indgår et projekt  

 i et valgfrit emne og et afslutningsprojekt.
Uddannelsens vejledende  

 lektionstal er 2760.
 § 2.  Ved afslutningen af uddannelsen til  

 bygningskonstruktør skal den studerende kunne gennemføre specielt den  

 tekniske projektering af bygninger selvstændigt og i samarbejde med andre  

 projekterende og producerende.
 Stk. 2.  Studerende med byggeteknik som speciale skal  

 ved uddannelsens afslutning ud over det, der er nævnt i stk. 1, kunne  

 planlægge og styre gennemførelsen af byggeprojekter og kunne planlægge og  

 forestå bygningsdrift og vedligeholdelse.
 Stk. 3.  Studerende med anlægsteknik som speciale skal  

 ved uddannelsens afslutning ud over det, der er nævnt i stk. 1, kunne  

 planlægge og styre gennemførelsen af anlægsopgaver.
 § 3.  Uddannelsen indeholder fagområderne:
§ 4.  Skolen kan efter lov om åben uddannelse udbyde  

 uddannelsen som deltidsuddannelse og udbyde hele uddannelsen eller dele af  

 den som enkeltfag.
Som deltidsuddannelse kan uddannelsens varighed højst  

 udstrækkes til 4 år.
Skolen udsteder eksamensbevis for uddannelsen som  

 helhed, når alle enkeltfagsprøver er bestået inden for 6 år.
Der forudsættes  

 samme arbejdsindsats for de studerende som i heltidsuddannelsen.
Skolen kan  

 optage ansøgere til et enkeltfag, selv om enkelte af adgangskravene til  

 heltidsuddannelsen ikke er opfyldt.
 Stk. 2.  Reglerne for heltidsuddannelsen finder i øvrigt  

 tilsvarende anvendelse for deltidsuddannelse og enkeltfagsundervisning.
Adgangsbetingelser og specialevalg § 5.  Adgang til uddannelsen forudsætter, at ansøgeren  

 har gennemført uddannelsen til byggetekniker eller har tilsvarende  

 kvalifikationer.
§ 6.  Regler om ansøgningsfrister, optagelse,  

 specialevalg m.v. er fastsat i bekendtgørelse om videregående  

 teknikeruddannelser og uddannelser på konstruktørniveau.
Alle uddannelsens  

 optagelsespladser er i kvote II.
Undervisningen § 7.  Undervisningsemnernes mål, herunder omfang og  

 niveau og deres fordeling på uddannelsestrin er fastsat i uddannelsesplanen,  

 bilag 1.
Stk. 2.  Ca. 15 pct. af uddannelsen er valgfag.  

 Valgfaget, dets mål, prøveform og den studerendes karakter påføres  

 eksamensbeviset, men indgår ikke i beregningen af, om eksamen er bestået.  

 Skolen udbyder mindst 2 valgfag.
Formålet med valgfagene er, at den  

 studerende supplerer Eksamen § 8.  Regler om indstilling til eksamen, censorer,  

 prøver, eksamensopgaver, bedømmelse, karaktergivning, fritagelse for prøver,  

 sygeeksamen m.v. er fastsat i bekendtgørelse om eksamensordningen og om  

 uddannelses- og eksamensbeviser for de videregående teknikeruddannelser m.v.  

 og bedømmelsesplanen, bilag 2.
 § 9.  I eksamen indgår følgende karakterer:
 § 10.  Eksamenskaraktererne gives på grundlag af de  

 prøver, der afholdes efter bedømmelsesplanen, bilag 2. Eksamen er bestået,  

 når summen af de 6 eksamenskarakterer efter 13-skalaen er mindst 36. Desuden  

 kræves, at eksamenskaraktererne i afslutningsprojektet og i valgfrit emne er  

 mindst 6.
Forsøg og dispensation § 11.  Undervisnings- og Forskningsministeriet kan  

 efter indstilling fra teknikerudvalget tillade, at bekendtgørelsens  

 bestemmelser fraviges som led i forsøg.
Tilladelsen gives for en begrænset  

 tid på grundlag af en forsøgsplan.
 Stk. 2.  Undervisnings- og Forskningsministeriet kan i  

 særlige tilfælde dispensere fra bekendtgørelsens bestemmelser efter  

 indstilling fra skolen.
Klageadgang § 12.  Klager over skolens afgørelser i henhold til  

 bekendtgørelsen indgives til skolen.
Hvis en klage ikke tages til følge, og  

 klageren fastholder klagen, videresender skolen klagen og en udtalelse til  

 Undervisnings- og Forskningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
Ikrafttræden og overgangsbestemmelser § 13.  Bekendtgørelsen træder i kraft den 1. august  

 1992 og har virkning fra skoleåret 1992/93.
 Stk. 2.  For de studerende, der har påbegyndt  

 uddannelsen før skoleåret 1992/93 og følger uddannelsens normale forløb,  

 finder de hidtil gældende regler om uddannelsen dog fortsat anvendelse indtil  

 vintereksamen 1993/94, jf. dog stk. 3.
 Stk. 3.  Skolen kan udbyde specialet anlægsteknik til  

 studerende, der har gennemført trin 1 og 2 efter de hidtil gældende regler.
Undervisnings- og Forskningsministeriet,  

 den 24. juli 1992 Bertel Haarder / Birger Christensen Bekendtgørelse om bygningskonstruktørudddannelsen Bilag 1 UDDANNELSESPLAN BYGNINGSKONSTRUKTØRUDDANNELSEN 1. afsnit Introduktion Uddannelsesplanen angiver undervisningsemnerne og deres mål.
Målene er det  

 faglige niveau, de studerende skal nå, og de skal sammen med uddannelsens  

 formål anvendes ved skolens organisering og planlægning af undervisningen.  

 Skolen udarbejder en lokal undervisningsplan, der angiver skemafagene,  

 hvordan hvert emne indgår i undervisningen, og hvordan kursusarbejder og  

 projekter indpasses i det samlede undervisningsforløb.
Desuden angives  

 valgfagene, deres mål, omfang, prøve m.v., og hvordan de indgår i  

 uddannelsen.
 Uddannelsesmodellen viser bygningskonstruktøruddannelsens opbygning:
2. afsnit Emneoversigt I nedenstående skemaer er vist de emner, der indgår i uddannelsen,  

 placeringen på uddannelsestrin og den omtrentlige procentvise andel af den  

 del af uddannelsen, der ikke anvendes til valgfag og projekter.
 Trin 1 og 2:
3. afsnit Undervisningsmål Trin 1 og 2 Husbygning Forslagsstillelse Målet er, at den studerende kan medvirke ved udarbejdelse af  

 projektforslag ud fra overordnede arkitektoniske rammer.
Projektering Målet er, at den studerende kan gennemføre dele af den tekniske  

 projektering.
Bygningslovgivning Målet er, at den studerende kan disponere bygninger, konstruktioner og  

 materialer med hensyn til gældende lovgivning.
Bygge- og anlægsteknik Bygningskonstruktion Målet er, at den studerende på grundlag af givne funktionskrav kan 1. opstille udfaldskrav til bygningsdele, 2. foretage begrundet valg af bygningsdele og disses  

 sammenbygning, 3. koordinere bærende og stabiliserende systemer og  

 tekniske installationer, og 4. vælge relevante produktionsmetoder.
Bærende konstruktioner Målet er, at den studerende kan 1. udarbejde statiske analyser, 2. omsætte statiske systemer til relevante materialer  

 og dimensioner under hensyntagen til gældende normer og standarder, 3. udforme konstruktionselementer ved regneregler og  

 tabelopslag, og 4. eftervise bæreevnen for almindeligt forekommende  

 konstruktionselementer.
Tekniske installationer Målet er, at den studerende kan 1. udforme tekniske installationer ved regneregler og  

 tabelopslag, 2. indpasse tekniske installationer i aktuelle  

 konstruktioner under hensyntagen til normer og standarder, 3. udvælge hensigtsmæssige installationsmaterialer til  

 aktuelle konstruktioner og 4. gøre rede for energiproduktion, distribution og  

 medietransport i lukkede ledninger.
Materialelære Målet er, at den studerende kan 1. opstille funktionskrav til givne bygningsdele, 2. analysere kravene, 3. udvælge materialer på baggrund af krav og analyse,  

 og 4. beskrive materialer fyldestgørende og entydigt.
Kvalitetssikring og -styring Målet er, at den studerende kan deltage i planlægning og gennemførelse af  

 kvalitetssikring i projekteringsfasen.
Bygningsfysik Målet er, at den studerende kan anvende begreber som termiske og akustiske  

 funktioner og indeklimaforhold til løsning af tværfaglige opgaver.
Kommunikation Skriftlig, mundtlig og visuel formidling Målet er, at den studerende kan 1. anvende tidssvarende metoder til projektformidling  

 og 2. formulere sig skriftligt og mundtligt i forbindelse  

 med sagsfremlæggelse og projektstyring.
Planlægning Planlægning og planlægningsmetoder Målet er, at den studerende kan 1. medvirke ved planlægning af projektering og  

 udførelse af byggearbejder, 2. anvende praktiske planlægningsmetoder til tids- og  

 ressourceplanlægning, og 3. dokumentere og redegøre for planlægningens resultat  

 over for samarbejdspartnere.
Overslags- og kalkulationsmetoder Målet er, at den studerende kan 1. udarbejde økonomisk planlægning for projektering og  

 produktion, 2. opstille overslag og budgetter for det samlede  

 projekt, og 3. opstille kalkuler for samtlige  

 produktionsomkostninger.
Økonomi Målet er, at den studerende kan 1. gøre rede for begreber og udføre beregninger i  

 forbindelse med økonomisk virksomhedsdrift, og 2. gøre rede for omkostningsforhold i  

 produktionsvirksomhed inden for byggesektoren.
Juridiske emner Målet er, at den studerende kan gøre rede for udbuds- og aftaleregler og  

 ansvarsforhold i byggesektoren.
4. afsnit Undervisningsmål Trin 3 og 4 Specialet byggeteknik Kommunikation Fremmedsprog Målet er, at den studerende kan læse, forstå og forholde sig til  

 fremmedsprogede tekster af både almen og teknisk art og udtrykke sig herom  

 både mundtligt og skriftligt.
Ledelsesteknikker Målet er at give den studerende kendskab til mødeteknik, notatteknik og  

 arbejdspsykologi.
Husbygning Forslagsstillelse Målet er, at den studerende kan 1. gøre rede for procedurerne i forbindelse med  

 udarbejdelse af byggeprogram og dispositionsforslag, og 2. udarbejde projektforslag.
Projektering Målet er, at den studerende kan gennemføre den tekniske projektering.
Bygningslovgivning Målet er, at den studerende kan disponere bygninger, konstruktioner og  

 materialer med hensyn til gældende lovgivning.
Byggeteknik Bygningskonstruktion Målet er, at den studerende kan 1. analysere, vurdere og vælge konstruktioner og  

 detailløsninger på grundlag af opstillede funktionskrav, og 2. analysere, vurdere og vælge relevante  

 arbejdsmetoder i relation hertil.
Bærende konstruktioner Målet er, at den studerende kan 1. udarbejde projektmateriale vedrørende bærende  

 konstruktioner, 2. omsætte statiske systemer til relevante materialer  

 og dimensioner, under hensyntagen til normer og standarder, 3. udforme konstruktionselementer ved regneregler og  

 tabelopslag, og 4. eftervise bæreevnen for almindeligt forekommende  

 konstruktionselementer.
Tekniske installationer Målet er, at den studerende kan 1. udvælge hensigtsmæssige installationsmaterialer til  

 aktuelle konstruktioner, 2. udarbejde projektmateriale for tekniske  

 installationer, 3. udforme tekniske installationer ved regneregler og  

 tabelopslag, og 4. indpasse tekniske installationer i aktuelle  

 konstruktioner under hensyntagen til normer og standarder.
Materialelære Målet er, at den studerende kan 1. opstille funktionskrav til materialerne i en given  

 bygningsdel, 2. analysere kravene, 3. udvælge materialer på baggrund af krav og analyse,  

 og 4. beskrive materialer fyldestgørende og entydigt.
Kvalitetssikring og -styring Målet er, at den studerende kan 1. planlægge og gennemføre kvalitetssikring og  

 -styring i projekterings- og udførelsesfasen, og 2. planlægge og udarbejde vedligeholdelsesmanualer.
Drift og vedligeholdelse Målet er, at den studerende kan 1. gøre rede for regler for drift og vedligeholdelse, 2. udarbejde vedligeholdelsesmanualer for bygninger og  

 bygningsdele, og 3. planlægge rutiner i forbindelse med drift og  

 overvågning af bygninger.
Planlægning Projektstyring Målet er, at den studerende kan 1. planlægge projektstyring i projekterings- og  

 udførelsesfase, 2. beskrive og gøre rede for sammenhængen mellem  

 kvalitet, tid og pris for projektet og for delaktiviteter, og 3. udarbejde styringsdokumenter til brug ved  

 projektering, udførelse og opfølgning.
Tids- og prisplanlægning Målet er, at den studerende kan 1. vurdere og dokumentere forbrug af tid, penge og  

 andre ressourcer ved udførelse af byggeprojekter, 2. disponere og gøre rede for valg af metoder og  

 hjælpemidler i forbindelse med gennemførelse af byggeprojekter, og 3. kombinere projektkrav med hensyn til kvalitet, tid  

 og pris med henblik på hensigtsmæssig og sikker udførelse.
Juridiske emner Målet er, at den studerende kan 1. gøre rede for entrepriserettens grundlæggende  

 retsregler, 2. anvende den erhvervede viden i forbindelse med  

 løsning af licitations- og kontraktsretlige problemer, og 3. formulere kontraktsretlige forholds indflydelse på  

 udførelse, aflevering og eftersyn.
Arbejdsmarkedsforhold Målet er, at den studerende kan gøre rede for 1. organisationernes opbygning og virkemåde, 2. regler vedrørende afgørelse af faglige konflikter  

 og 3. regler vedrørende ferielovgivning m.v.
Arbejdsmiljø og -sikkerhed Målet er, at den studerende kan 1. formulere de sikkerheds- og sundhedsmæssige  

 problemer i forbindelse med gennemførelse af byggeprojekter og 2. foreslå relevante fremgangsmåder i forbindelse med  

 byggearbejders praktiske gennemførelse.
Anlægs- og driftsøkonomi Målet er, at den studerende kan 1. opstille beregninger vedrørende anlægsøkonomi, 2. udarbejde driftsøkonomiske beregninger og 3. opstille alternative økonomiske løsninger baseret  

 på analyser af anlægs- og driftsudgifter og levetid.
Specialet anlægsteknik Kommunikation Fremmedsprog Målet er, at den studerende kan læse, forstå og forholde sig til  

 fremmedsprogede tekster af både almen og teknisk art og udtrykke sig herom  

 både mundtligt og skriftligt.
Skriftlig og mundtlig formidling Målet er, at den studerende kan 1. anvende tidssvarende metoder til projektformidling  

 og 2. formulere sig skriftligt og mundtligt i forbindelse  

 med sagsfremlæggelse og projektstyring.
Ledelsesteknikker Målet er, at give den studerende kendskab til mødeteknik, notatteknik og  

 arbejdspsykologi.
Anlægsteknik Anlægskonstruktion Målet er, at den studerende kan 1. gøre rede for produktionsteknik vedrørende  

 anlægskonstruktioner, herunder jord-, kloak- og betonarbejde, og udføre  

 opmålings- og afsætningsarbejde i forbindelse dermed, og 2. gøre rede for dimensionering af og udføre  

 konsekvensberegninger for interimskonstruktioner.
Forsyningsteknik Målet er, at den studerende kan genfinde og genkende forsyningssystemer i  

 bebyggede områder, herunder centrale anlæg og interimsanlæg.
Afløbsteknik Målet er, at den studerende opnår den fornødne baggrund for at gennemføre  

 den prøve for autorisation som kloakmester, som kræves af Trafikministeriet.
Produktionsmetoder og hjælpemidler Målet er, at den studerende kan 1. redegøre for anvendelse og funktion af maskiner,  

 værktøj og udstyr, og 2. vurdere maskiner, udstyr og andet materiel med  

 hensyn til kapacitet.
Anlægsfysik og geoteknik Målet er, at den studerende 1. kan udarbejde forslag til el-installationer for en  

 byggeplads, 2. kan udvælge relevante pumpearrangementer, 3. orienteres om funderingsformer, 4. orienteres om jordens hydrostatik, hydraulik og  

 strømningsproblemer i jord, og 5. orienteres om udførelse og brug af geotekniske  

 prøvningsmetoder.
Kvalitetssikring og -styring Målet er, at den studerende kan 1. formulere de i et projektmateriale krævede  

 kvalitetskontroller, 2. udarbejde dokumenter til brug for kvalitetssikring  

 og -styring i udførelsesfasen, og 3. anvende udarbejdede kontrolplaner og dokumentere  

 den udførte kvalitetssikring.
Virksomhedsbesøg Målet er, at den studerende kan udarbejde rapport og definere et relevant  

 emne som grundlag for det valgfrie projekt i den afsluttende del af studiet.
Planlægning Projektstyring Målet er, at den studerende kan 1. løse problemer i forbindelse med planlægning af  

 anlægstekniske projekters praktiske udførelse, 2. anvende relevante metoder og redskaber til tids- og  

 arbejdsplanlægning, og 3. anvende relevante metoder til projektopfølgning med  

 hensyn til tid, penge og andre ressourcer.
Overslags- og kalkulationsmetoder Målet er, at den studerende kan 1. gennemføre den økonomiske planlægning af  

 anlægsprojekters udførelse, 2. beregne anlægsprojekters faste og variable  

 omkostninger, 3. gøre rede for økonomiske begreber og  

 beregningsprincipper og opstille analyser for alternative metoder, og 4. udarbejde tilbud, tilbudslister og budgetter.
Juridiske emner Målet er, at den studerende kan 1. gøre rede for entrepriserettens grundlæggende  

 retsregler, 2. anvende erhvervet viden i forbindelse med løsningen  

 af licitationsretlige og kontraktsretlige problemer, og 3. formulere kontraktsretlige forholds indflydelse på  

 udførelsen af anlægsarbejder.
Arbejdsmarkedsforhold Målet er, at den studerende kan 1. gøre rede for de faglige organisationers opbygning  

 og virkemåde og hovedaftalens indhold, 2. beskrive regler for afgørelse af faglige konflikter  

 og redegøre for arbejdsrettens virkemåde, og 3. anvende tids- og priskuranter.
Arbejdsmiljø og -sikkerhed Målet er, at den studerende kan 1. gøre rede for love, regler, cirkulærer og andre  

 myndighedskrav, som har indflydelse på anlægsproduktion, 2. gøre rede for sikkerheds- og sundhedsmæssige  

 problemer i forbindelse med anlægsproduktion, og 3. organisere og forestå sikkerhedsarbejdet på  

 byggepladsen.
Planlægning, økonomi og administration Målet er, at den studerende kan 1. planlægge gennemførelsen af anlægsarbejder, 2. udarbejde planer for tid, økonomi og andre  

 ressourcer, 3. udarbejde forslag til projekters økonomiske  

 administration med hensyn til køb, salg og daglig ledelse, 4. løse opgaver vedrørende indkøb, forrentning,  

 udskiftning, afskrivning, likviditet og lånemuligheder, og 5. gøre rede for de organisatoriske og ledelsesmæssige  

 funktioner ved gennemførelse af anlægsarbejder.
Bilag 2 BEDØMMELSESPLAN BYGNINGSKONSTRUKTØRUDDANNELSEN 1. Prøver Prøver efter bedømmelsesplanen Kursusarbejders varighed er den samlede arbejdstid, som for hver  

 studerende forudsættes at medgå til at udarbejde de kursusarbejder, der er  

 udpeget til bedømmelsen.
Projektets varighed er den forudsatte samlede  

 arbejdstid for hver studerende.
Valgfag Prøve i valgfag holdes ved afslutningen af valgfagsundervisningen.
Når  

 faget er et fag fra en anden uddannelse, holdes prøven efter de regler, der  

 gælder for faget i den pågældende uddannelse.
Når valgfaget er lokalt  

 fastsat, bestemmer skolen prøvens form efter reglerne i bekendtgørelsen om  

 eksamen og om uddannelses- og eksamensbeviser i de videregående  

 teknikeruddannelser m.v.
 Efter trin 2:
K: kursusarbejder M: mundtlig prøve P: projekt * Opgaverne A og B kan efter skolens bestemmelse udarbejdes samlet, men  

 bedømmelsen foretages særskilt for henholdsvis opgave A og opgave B.
 Karakterer, der skal være mindst 6, jf. § 11.
