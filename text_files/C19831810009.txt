 Når begæring om social pension af den i kildeskattelovens § 37, stk. 5,  

 nævnte art er indgivet, kan det sociale udvalg under visse betingelser  

 bevilge forskud på pension for tiden mellem den 1. i måneden efter  

 begæringens indgivelse og sagens endelige afgørelse.
 I disse tilfælde vil der kunne indrømmes personfradrag i medfør af  

 kildeskattelovens § 37, stk. 5.
 Såfremt den forskudsvise udbetaling af social pension ikke efterfølges af  

 en tilkendelse af pension, skal der foretages en ny skatteberegning under  

 anvendelse af personfradrag som anført i stk. 1 i nævnte lovbestemmelse.
