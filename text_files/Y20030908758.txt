Moms - skolers  

 taxametertilskud fra staten - opgørelse af delvis fradragsret -  

 tilbagebetaling  

 - forældelse 1. Landsskatterettens  

 kendelse af 20. december 2002 Landsskatteretten har i kendelse af 20. december 2002  

 fastslået, at en købmandsskoles taxametertilskud fra staten ikke skal indgå i  

 nævneren ved opgørelse af den delvise fradragsret efter momslovens § 38, stk.  

 1. Landsskatteretten har heller ikke fundet grundlag for at anvende reglerne  

 om  

 opgørelse af den delvise fradragsret efter lovens § 38, stk. 2.
Købmandsskolen er en selvejende institution, der tilbyder  

 undervisning inden for erhvervsuddannelser, f.eks.
Højere Handelseksamen og  

 merkonom, og tilgrænsende uddannelses- og kursusvirksomhed.
Herudover  

 tilbyder  

 skolen rådgivning og andre ydelser med tilknytning til undervisnings- og  

 kursusvirksomhed.
 Skolen opkræver i et vist omfang deltagerbetaling for  

 undervisningen og modtager herudover driftstilskud fra staten vedrørende  

 visse  

 lovregulerede undervisningsaktiviteter.
 Skolen har både momspligtige og momsfrie aktiviteter, og har  

 derfor alene delvis fradragsret for momsen af fællesomkostningerne.
 Skatteministeriet overvejer for tiden, om Landsskatterettens  

 kendelse skal indbringes for domstolene.
 Når overvejelserne er afsluttet vil styrelsen offentliggøre  

 resultatet af overvejelserne.
2. Suspension Told- og Skattestyrelsen skal herved meddele, at styrelsen har  

 besluttet at suspendere forældelsesfristen i henhold til 1908-loven, for de  

 eventuelle krav som skoler og lignende institutioner måtte have på  

 tilbagebetaling af moms af fællesomkostninger, enten fordi skolen ikke har  

 anvendt reglen om delvis fradragsret i momslovens § 38, stk. 1, eller fordi  

 statstilskuddet er indgået i nævneren ved opgørelse af den delvise  

 fradragsret.
 Forældelsesfristen suspenderes fra offentliggørelsen af  

 nærværende meddelelse på ToldSkats hjemmeside (www.toldskat.dk) og indtil  

 videre.
 Krav på tilbagebetaling, der modtages af ToldSkat efter denne  

 meddelelse, vil ikke blive realitetsbehandlet, førend der foreligger en  

 endelig  

 afgørelse i sagen.
For så vidt angår krav på tilbagebetaling af moms af  

 fællesomkostninger som allerede er fremsat overfor de regionale told- og  

 skattemyndigheder, skal styrelsen meddele, at 1908-lovens forældelsesfrist  

 under alle omstændigheder vil være berostillet fra tidspunktet for kravets  

 fremsættelse og indtil det tidspunkt, hvor de regionale told- og  

 skattemyndigheder giver underretning om, at kravet ikke vil blive  

 realitetsbehandlet førend der foreligger en endelig afgørelse i sagen.
Hvis  

 en  

 sådan underretning ikke er givet inden udsendelsen af denne meddelelse vil  

 forældelse af kravet således være suspenderet fra kravets fremsættelse og  

 indtil suspensionen ophører.
