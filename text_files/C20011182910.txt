Cirkulære om mulighederne  

 for at anbringe frihedsberøvede asylansøgere med små  

 børn i Institutionen for Frihedsberøvede Asylansøgere i  

 Center Sandholm Ved en rundskrivelse af 22. juli  

 1998 oplyste Rigspolitiet, at der efter Justitsministeriets bestemmelse som  

 et forsøg ville blive etableret mulighed for, at  

 frihedsberøvede, afviste asylansøgere med små børn  

 (i førskolealderen) kunne modtages i Kriminalforsorgens Institution  

 for Frihedsberøvede Asylansøgere i Center Sandholm for at  

 undgå adskillelse af de frihedsberøvede og deres børn.  

 Rigspolitiet fastsatte i den anledning samtidig i rundskrivelsen regler for  

 politiets sagsbehandling i disse sager.
 Ved en skrivelse af 9. februar 2000 har Justitsministeriet  

 orienteret Folketingets Retsudvalg om, at forsøget er blevet evalueret  

 som positivt, hvorfor Justitsministeriet på den baggrund har besluttet,  

 at ordningen fortsætter.
 De i rundskrivelsen af 22. juli 1998 fastsatte regler for  

 politiet er fortsat gældende.
