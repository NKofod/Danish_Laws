Bekendtgørelse om ændring af bekendtgørelse om forhåndsanmeldelse m.v. af fødevarer med oprindelse i eller afsendt fra Japan § 1 I bekendtgørelse nr. 231 af 25. marts 2011 om forhåndsanmeldelse m.v. af fødevarer med oprindelse i eller afsendt fra Japan, foretages følgende ændringer:
 1. § 1, affattes således:
»§ 1. Denne bekendtgørelse fastsætter supplerende bestemmelser til Kommissionens gennemførelsesforordning (EU) Nr. 297/2011 af 25. marts 2011 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima, for at få forordningen til at fungere effektivt i Danmark.« 2. § 6, affattes således:
»§ 6. Medmindre højere straf er forskyldt efter den øvrige lovgivning straffes med bøde den, der overtræder følgende bestemmelser i Kommissionens gennemførelsesforordning (EU) Nr. 297/2011 af 25. marts 2011 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima 1) artikel 2 2) artikel 3 3) artikel 4 4) artikel 7« § 2 Bekendtgørelsen træder i kraft den 2. april 2011.
