Fremsat den 4. oktober 2001 af  

 Inge Dahl-Sørensen (V), Eva Kjer Hansen (V),  

 Birthe Rønn Hornbech (V),  

 Karsten Nonbo (V) og Karen Rønde (V) Forslag til folketingsbeslutning om skærpede regler for udgang fra fængsler Folketinget pålægger regeringen inden udgangen  

 af indeværende folketingssamling at fremsætte de  

 nødvendige lovforslag og foretage de fornødne ændringer i  

 bekendtgørelser, cirkulærer og andre administrative forskrifter  

 med det formål at skærpe reglerne for udgang fra fængsler,  

 anstalter, arresthuse m.v.
Bemærkninger til forslaget Beslutningsforslaget er en uændret  

 genfremsættelse af beslutningsforslag nr.
B 16 fra folketingsåret  

 2000-01 (se Folketingstidende 2000-01, forhandlingerne side 1112 og  

 Tillæg A side 1327 og 1328).
Dette beslutningsforslag svarede til første punkt i  

 et beslutningsforslag om mere effektiv afsoning, som Venstre har været  

 medforslagsstiller til, og som har været fremsat flere gange, men  

 aldrig er blevet vedtaget.
Senest har dette beslutningsforslag været  

 fremsat som beslutningsforslag nr.
B 11 i folketingsåret 1998-99 (se  

 Folketingstidende 1998-99, forhandlingerne side 814 og Tillæg A side  

 1340 og 1345).  Dette beslutningsforslag omfattede også forslag om  

 bedre teknik til overvågning, bedre teknisk sikring mod undvigelse,  

 særligt sikrede afdelinger til stærke indsatte og andre  

 foranstaltninger, som ikke direkte er afvist af regeringen.
Men hvad  

 angår reglerne for udgang, er der siden sket yderligere lempelser.
Senest er cirkulæret om udgang til indsatte (nr. 31  

 af 18. marts 1986) blevet lempet den 10. juli 2000 med Direktoratet for  

 Kriminalforsorgens skrivelse til Kriminalforsorgens anstalter,  

 arrestinspektørerne og politiet om fremtidig praksis i visse typer  

 sager, der er begrundet i hensynet til indsattes mindreårige  

 børn.
Af hensyn til disse børn kan der f.eks. gives  

 weekendudgang hver 14. dag, udgang til barnets første skoledag,  

 barnets fødselsdag m.v.
Uden for udgangsreglerne kan der også  

 gives tidligere prøveløsladelse, tilladelse til udstationering  

 sammen med barnet og strafafbrydelse.
 Der tages åbenbart ikke hensyn til, at et stigende  

 antal fanger anholdes for nye grove overtrædelser af straffeloven, mens  

 de er på udgang, ej heller, at ofrene for den kriminelle handling i det  

 lokale samfund i stigende omfang risikerer at antræffe  

 gerningsmanden.
 Når domstolene i tilfælde af grov, gentagen  

 kriminalitet vælger at idømme en længere  

 fængselsstraf, må afsoningen efter forslagsstillernes opfattelse  

 være effektiv og mærkbar, ligesom man må modvirke, at de  

 afsagte domme udhules administrativt gennem en stadig udvidet udgangspraksis.
Dertil kommer, at straffens præventive virkning  

 mindskes, ja efterhånden helt forsvinder, når frihedsstraf i  

 stigende omfang gøres til et hyggeophold med muligheder for ekstern  

 uddannelse, hyppige udgange, ferierejser osv.
Danske kriminelle har  

 efterhånden vænnet sig til dette slappe system, mens udenlandske  

 kriminelle i danske fængsler betragter afsoningen som en parodi.
Hovedreglen bør efter forslagsstillernes mening  

 være, at groft kriminelle skal afsone fængselsstraffen inden for  

 fængslets mure uden mulighed for udgang.
Den nuværende regel om,  

 at indsatte med fængselsstraffe under 8 år i visse tilfælde  

 kan få tilladelse til udgang af den lokale institutionsledelse,  

 bør sænkes til 3 år, ligesom der som hovedregel  

 overhovedet ikke bør gives udgangstilladelse til groft kriminelle,  

 før tidspunktet for prøveløsladelse nærmer sig,  

 så den indsatte i tiden umiddelbart før kan få lejlighed  

 til at forberede en tilværelse uden for fængslet.
Skriftlig fremsættelse Inge Dahl-Sørensen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om skærpede  

 regler for udgang fra fængsler.
(Beslutningsforslag nr.
B 4).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
