Betænkning afgivet af Transport-, Bygnings- og Boligudvalget den 11. maj 2017 Betænkning over Forslag til lov om ændring af færdselsloven (Bemyndigelse til at fastsætte regler om og give tilladelse til forsøg med selvkørende motorkøretøjer) [af transport-, bygnings- og boligministeren (Ole Birk Olesen)]:
1. Ændringsforslag Transport-, bygnings- og boligministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 25. januar 2017 og var til 1. behandling den 2. februar 2017. Lovforslaget blev efter 1. behandling henvist til behandling i Transport-, Bygnings- og Boligudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring, og transport-, bygnings- og boligministeren sendte den 28. oktober 2016 dette udkast til udvalget, jf.
TRU alm. del  bilag 49. Den 26. januar 2017 sendte transport-, bygnings- og boligministeren de indkomne høringssvar og et notat herom til udvalget.
Teknisk gennemgang Transport-, Bygnings- og Boligudvalget afholdt den 2. maj 2017 en teknisk gennemgang af lovforslaget med transport-, bygnings- og boligministeren samt embedsmænd.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Autonomous Mobility A/S.
 Transport-, bygnings- og boligministeren har over for udvalget kommenteret den skriftlige henvendelse til udvalget.
Deputationer Endvidere har Autonomous Mobility A/S mundtligt over for udvalget redegjort for sin holdning til lovforslaget.
Spørgsmål Udvalget har stillet 1 spørgsmål til transport-, bygnings- og boligministeren til skriftlig besvarelse, som denne har besvaret.
3. Indstilling og politiske bemærkninger Udvalget indstiller lovforslaget til vedtagelse med de stillede ændringsforslag.
Enhedslistens medlemmer af udvalget bemærker, at EL under 1. behandling af lovforslaget gav udtryk for en vis skepsis over lovforslagets elementer om ansvar ved ulykker i forbindelse med forsøg med selvkørende biler  både det forsikringsretlige og det strafferetlige ansvar.
Derfor vil EL gerne kvittere for en god og grundig teknisk gennemgang af lovforslaget den 2. maj 2017, hvor de forsikrings- og strafferetlige forhold blev adresseret.
Ikke mindst som følge af den tekniske gennemgang vil EL efter en samlet vurdering stemme for det fremsatte lovforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af transport-, bygnings- og boligministeren, tiltrådt af udvalget:
 1) I den under nr. 7 foreslåede § 92 g ændres i stk. 1 »tilladelse hertil« til: »tilladelse til forsøg hermed«.
[Lovteknisk ændring] 2) I den under nr. 7 foreslåede § 92 h ændres i stk. 1, 3. pkt., »Folketingets Transport-, Bygnings- og Boligudvalg« til: »et af Folketinget nedsat udvalg«.
[Orientering af folketingsudvalg om en påtænkt tilladelse] 3) I den under nr. 7 foreslåede § 92 h udgår i stk. 2, 1. pkt., »meddelt«.
[Lovteknisk ændring] Bemærkninger Til nr. 1 Der er tale om en lovteknisk præcisering.
Med ændringen tydeliggøres, at der er tale om tilladelse til kørsel under en forsøgsordning.
Til nr. 2 Det fremsatte lovforslags § 1, nr. 7, indeholder en ny bestemmelse i § 92 h, stk. 1, 3. pkt., hvorefter Transport-, Bygnings- og Boligudvalget skal forelægges en påtænkt tilladelse til forsøg, inden transport-, bygnings- og boligministeren meddeler ansøgeren tilladelse i medfør af den foreslåede § 92 h.
Da det er Folketinget, der beslutter, hvilke udvalg der har hvilke sagsområder, er det hensigtsmæssigt at benævne det udvalg, der efter bestemmelsen skal forelægges en påtænkt tilladelse, som et af Folketinget nedsat udvalg.
Til nr. 3 Der er tale om en lovteknisk ændring.
Kim Christiansen (DF) nfmd.
Merete Dea Larsen (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Klaus Markussen (V) Hans Christian Schmidt (V) Jane Heitmann (V) Louise Schack Elholm (V) Britt Bager (V) May-Britt Kattrup (LA) Villum Christensen (LA) Rasmus Jarlov (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Henning Hyllested (EL) Søren Egge Rasmussen (EL) Christian Poll (ALT) Roger Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
