Nr BTL 222 Betænkning over Forslag til lov om ændring af lov om forsikringsvirksomhed  

 (Syge- og ulykkesforsikring)   

 Nr L 222 1994-95, 1. samling Afgivet af Erhvervsudvalget Afgivet: 19950503 Udvalget har behandlet lovforslaget i nogle møder og har herunder stillet  

 spørgsmål til erhvervsministeren, som denne har besvaret skriftligt.
 Endvidere har udvalget modtaget skriftlige henvendelser fra:
Arbejdsmarkedspensionsrådet, Assurandør-Societetet og Foreningen af Registrerede Revisorer.
 En af de skriftlige henvendelser samt ministerens kommentar hertil er  

 optrykt som bilag til betænkningen.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Lissa Mathiasen (S) fmd.
Ole Stavad (S) Ole Vagn Christensen (S) Sonja  

 Mikkelsen (S) Hardy Hansen (S) Kjeld Rahbæk Møller (SF) Bjørn Elmquist (RV)  

 Frank Aaen (EL) Sonja Albrink (CD) Svend Erik Hovmand (V) Svend Heiselberg  

 (V) Pia Larsen (V) Erik Larsen (V) Kai Dige Bach (KF) nfmd.
Pernille  

 Sams (KF) Niels Ahlmann-Ohlsen (KF) Kirsten Jacobsen (FP) Bilag En af de skriftlige henvendelser samt ministerens kommentar hertil ASSURANDØR-SOCIETETET ARBEJDSMARKEDSPENSIONSRÅDET Den 26. april 1995 Folketingets Erhvervsudvalg Christiansborg 1240 København K Lovforslag L 222 - Forslag til Lov om ændring af lov om  

 forsikringsvirksomhed (Syge- og ulykkesforsikring) Assurandør-Societetet og Arbejdsmarkedspensionsrådet skal hermed tillade  

 sig at gøre følgende bemærkninger i forbindelse med L 222 - Forslag til Lov  

 om ændring af lov om forsikringsvirksomhed (Syge- og ulykkesforsikring).
Organisationerne ser med tilfredshed på, at problemerne for visse  

 invalideforsikringer, der opstod som følge af vedtagelsen af lov nr. 1122 af  

 21. december 1994 om ændring af lov om beskatning af pensionsordninger m.v.,  

 søges løst gennem ovennævnte ændringsforslag til lov om  

 forsikringsvirksomhed.
Ligeledes er organisationerne i al væsentlighed  

 tilfredse med lovforslagets indhold og dets generelle udformning som en  

 bemyndigelseslov.
Det er Assurandør-Societetets og  

 Arbejdsmarkedspensionsrådets opfattelse, at lovforslaget giver mulighed for  

 at løse de opståede problemer for den overvejende del af de berørte syge- og  

 ulykkesforsikringer.
Organisationerne vil for en god ordens skyld dog erindre om  

 skatteministerens tilsagn om at være behjælpelig med at løse eventuelle  

 problemer for den restgruppe, hvis problemer ikke afhjælpes med det  

 foreliggende lovforslag.
Først når det samlede regelsæt for  

 livsforsikringsselskabers og pensionskassers aktiviteter inden for syge- og  

 ulykkesforsikring er fastlagt, vil restproblemerne kunne vurderes.  

 Organisationerne vil til den tid vende tilbage til dette spørgsmål over for  

 regeringen og Folketinget.
Det er vigtigt at fastholde, hvilket også kommer til udtryk i  

 bemærkningerne til det foreliggende lovforslag, at formålet med lovforslaget  

 ikke er at skærpe vilkårene for de omhandlede syge- og ulykkesforsikringer.  

 Ligeledes må det pointeres, at enhver form for øget tilsyn med syge- og  

 ulykkesforsikringerne skal tage udgangspunkt i en varetagelse af  

 livsforsikringskundernes interesser.
Disse interesser tilgodeses gennem den  

 direktivpligtige særskilte forvaltning og inddragelse af det nye  

 forretningsområde under aktuarens ansvarsområde.
Assurandør-Societetet og Arbejdsmarkedspensionsrådet stiller sig  

 uforstående over for en passage i bemærkninger til lovforslaget side 3, 2.  

 spalte.
Her fremgår, at »Det er en forudsætning, at  

 livsforsikringsselskaber fortsat vil tilbyde sådanne komplementære  

 forsikringer, ligesom det forventes, at forsikringskunderne fortsat vil  

 bevare de forsikringer, de har tegnet.«.
Det er vanskeligt at lægge  

 disse bånd på kundernes valg af forsikringsprodukter, ligesom det er  

 organisationernes opfattelse, at livsforsikringsselskaber og pensionskasser  

 under respekt af de gældende regler på et frit marked præget af fri  

 konkurrence skal kunne indgå de aftaler med deres kunder, de ønsker.
 Assurandør-Societetet og Arbejdsmarkedspensionsrådet skal afslutningsvis  

 henlede opmærksomheden på, at livsforsikringsselskaberne og pensionskasserne  

 som følge af føromtalte lov nr. 1122 og lovforslag L 222 påføres et  

 betydeligt administrativt merarbejde med at udvikle og indpasse et nyt  

 produktområde samt overføre et betydeligt antal kunders syge- og  

 ulykkesforsikringer fra et skadesforsikringsselskab til et  

 livsforsikringsselskab.
 Fradragsretten for skadesforsikringsselskabernes produkter bortfalder i  

 1996. Allerede fra efteråret skal livsforsikringsselskabernes og  

 pensionskassernes arbejdsgange og administrationsapparat således være  

 tilpasset, så markedsføring af de nye produktområder kan påbegyndes.
 Også overførslen af de eksisterende forsikringer stiller betydelige krav  

 til selskabernes ressourcer.
Lov om forsikringsvirksomhed § 158 bestemmer vilkårene for, hvordan disse  

 bestandsoverdragelser finder sted.
Bestemmelserne stiller krav om  

 Finanstilsynets godkendelse af den påtænkte overdragelse, hvorefter  

 Finanstilsynet i Statstidende og dagblade skal offentliggøre en redegørelse  

 for overdragelsen.
Herefter skal forsikringstagerne have en frist på 3  

 måneder til at gøre indsigelse mod bestandsoverdragelsen.
Først når denne  

 procedure er gennemført og forudsat, der ikke sker indsigelser mod den  

 påtænkte overdragelse, kan den faktiske overdragelse finde sted.
 Disse krævende arbejdsopgaver kan først sættes i værk, når det endelige  

 regelsæt er fastlagt, dvs. når loven er vedtaget og en række bekendtgørelser  

 er revideret.
 På baggrund af de betydelige opgaver, som udestår efter vedtagelsen af L  

 222, skal Assurandør-Societetet og Arbejdsmarkedspensionsrådet anmode  

 Folketinget om en hurtig og velvillig behandling af det stillede forslag.
 Spørgsmål 2:
»Udvalget anmoder om ministerens kommentar til henvendelsen af 26.  

 april 1995 fra Assurandør-Societetet, jf. bilag 2.« Svar:
Assurandør-Societetet og Arbejdsmarkedspensionsrådet udtaler sig generelt  

 positivt om lovforslaget, hvilket jeg naturligvis med tilfredshed har noteret  

 mig.
En enkelt passage i lovbemærkningerne ønskes dog forklaret nærmere.
Som  

 jeg anførte ved fremsættelsen af lovforslaget, anser jeg beskyttelsen af  

 livsforsikringskunderne som meget central, og det skal derfor undgås, at  

 lovforslaget indebærer en svækkelse af denne beskyttelse.
Forsikringsmæssige pensionsordninger indeholder traditionelt en  

 forsikringsdækning ved invaliditet, således at personer, der mister  

 arbejdsevnen (bliver invalide), sikres en fortsat indkomst frem til den  

 normale pensionsalder og videre i alderdommen.
Denne forsikringsdækning er  

 normalt en integreret del af pensionsordningerne, som tegnes i  

 livsforsikringsselskaber og pensionskasser.
Tegning af sådanne  

 invaliditetsforsikringer uden for pensionsordninger har derimod som  

 udgangspunkt kun kunnet ske i skadesforsikringsselskaber som såkaldte syge-  

 og ulykkesforsikringer.
Skadesforsikringer generelt er typisk 1-årige forsikringer, der fornys  

 hvert år, mens livsforsikringer typisk indeholder garantier for udbetalinger  

 50 år eller mere frem i tiden.
Der har derfor siden den første lovgivning på  

 forsikringsområdet været væsentlig forskel på niveauet for tilsyn med  

 livsforsikring og skadesforsikring.
 På denne baggrund er det ønskeligt, at de invalideforsikringer, der er  

 integreret i pensionsordninger, fortsat opretholdes og tegnes som såkaldte  

 komplementære livsforsikringer, og at de ikke omtegnes til skadesforsikringer  

 med deraf følgende mindre tilsyn.
 Hvis det mod forventning skulle vise sig, at der efter den ændrede  

 lovgivning alligevel vil ske omtegning af komplementære forsikringer til  

 syge- og ulykkesforsikringer til ugunst for forsikringstagernes beskyttelse,  

 er regeringen indstillet på at tage spørgsmålet om tilsynet med disse  

 forsikringer op til fornyet overvejelse.
 Ud over dette tungtvejende hensyn til sikringen af de pensioner, folk skal  

 leve af i tilfælde af invaliditet og i alderdommen, er det naturligvis ikke  

 min hensigt at lægge bånd på selskabernes udbud af forsikringsprodukter.
