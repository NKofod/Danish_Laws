Bekendtgørelse om ansøgning  

 og godkendelse af forsøg med  

  

 salg af almene familieboliger I medfør af § 75 d i lov om almene boliger samt støttede  

 private andelsboliger m.v., jf. lovbekendtgørelse nr. 626 af 30. juni 2003,  

 som  

 ændret ved lov nr. 485 af 9. juni 2004, fastsættes efter bemyndigelse:
Ansøgning § 1.  

  

 Ansøgning om godkendelse af forsøg med salg af almene familieboliger efter  

 kapitel 5 a i lov om almene boliger samt støttede private andelsboliger m.v.  

 indsendes af kommunalbestyrelsen eller boligorganisationen til Erhvervs- og  

 Boligstyrelsen.
Ansøgeren sender samtidig kopi af ansøgningen til henholdsvis  

 boligorganisationen eller kommunalbestyrelsen.
 § 2.  

  

 Ansøgningen skal for hver enkelt afdeling, der omfattes af forsøget,  

 indeholde  

 oplysninger om:
1)  

    

 boligorganisationens  

 navn og organisationsnummer, 2)  

    

 afdelingens navn og  

 afdelingsnummer i Landsbyggefonden, 3)  

    

 afdelingens  

 beliggenhedsadresse og ejendomsnumre for samtlige af afdelingens ejendomme, 4)  

    

 det samlede antal  

 boliger i afdelingen, 5)  

    

 antallet af boliger,  

 der er omfattet af forsøget, og 6)  

    

 et af den regionale  

 told- og skattemyndighed skønnet lokalt normtal for afdelingens boliger ved  

 den  

 seneste almindelige vurdering, såfremt boligerne vurderes som ejerboliger.
 Stk. 2.  

  

 Omfatter  

 forsøget nærmere bestemte boliger i en afdeling, skal ansøgningen desuden  

 indeholde oplysninger om:
1)  

    

 adresse for disse  

 boliger, og 2)  

    

 antallet af de  

 omfattede boliger, der har henholdsvis 1, 2, 3, 4, 5 eller flere rum, samt  

 det  

 samlede bruttoetageareal for hver kategori.
 § 3.  

  

 Omfatter forsøget de i § 75 b, stk. 3, i lov om almene boliger samt støttede  

 private andelsboliger m.v. nævnte boliger, skal ansøgningen vedlægges  

 kommunalbestyrelsens godkendelse.
 § 4.  

  

 Erhvervs- og Boligstyrelsen kan kræve, at der ved ansøgningen anvendes et  

 særligt ansøgningsskema.
 § 5.  

  

 Erhvervs- og Boligstyrelsen kan kræve yderligere oplysninger om forsøgene.
Salg af ledige boliger § 6.  

  

 Ansøger kommunalbestyrelsen og boligorganisationen om Erhvervs- og  

 Boligstyrelsens godkendelse af salg af ledige boliger, oplyses i hvilket  

 omfang  

 der kan ske salg af ledige boliger, jf. § 75 c i lov om almene boliger samt  

 støttede private andelsboliger m.v.
Det oplyses tillige, i hvilket omfang der  

 ansøges om salg af ledige boliger i problemramte afdelinger uden krav om  

 forsøg  

 på genudlejning, jf. § 75 k, stk. 2, i samme lov. § 2, stk. 2, nr. 1, finder  

 tilsvarende anvendelse.
§ 7.  

  

 Problemramte afdelinger er afdelinger, som 1)  

    

 er omfattet af lov om  

 visse almennyttige boligafdelingers omprioritering m.v., 2)  

    

 er omfattet af § 96 a  

 i lov om almene boliger samt støttede private andelsboliger m.v., 3)  

    

 inden for en periode  

 på 5 år før ansøgningstidspunktet har modtaget tilsagn om støtte fra  

 Landsbyggefonden efter § 92, stk. 1 eller 2, i lov om almene boliger samt  

 støttede private andelsboliger m.v., eller 4)  

    

 som har ansøgt  

 Landsbyggefonden om støtte efter § 91, stk. 1, i lov om almene boliger samt  

 støttede private andelsboliger m.v., og som af Landsbyggefonden vurderes at  

 være problemramt, jf. § 75 c, stk. 3, i samme lov.
 Stk. 2.  

  

 Ansøges der om  

 godkendelse af forsøg i problemramte afdelinger, skal ansøgningen vedlægges  

 Landsbyggefondens skriftlige bekræftelse af, at afdelingen er omfattet af  

 stk.  

 1, nr. 1, 2, 3 eller 4.
Godkendelse § 8.  

  

 Ansøgning om forsøg godkendes af Erhvervs- og Boligstyrelsen, medmindre  

 salget  

 i en afdeling forventes at medføre et væsentligt negativt nettoprovenu, og  

 styrelsen efter § 75 e i lov om almene boliger samt støttede private  

 andelsboliger m.v. vurderer, at salget bør standses allerede på  

 ansøgningstidspunktet.
 § 9.  

  

 Erhvervs- og Boligstyrelsen kan standse for godkendelse af yderligere forsøg,  

 når de godkendte forsøg tilsammen giver et bredt og varieret grundlag for  

 evaluering af ordningen.
Ikrafttræden § 10.  

  

 Bekendtgørelsen træder i kraft den 7. juli 2004.
