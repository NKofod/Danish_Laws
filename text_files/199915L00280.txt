Tillægsbetænkning afgivet af Det  

 Energipolitiske Udvalg den 15. december 1999 Tillægsbetænkning over Forslag til lov om ændring af lov om  

 statstilskud til dækning af udgifter til kuldioxidafgift i visse  

 virksomheder med et stort energiforbrug (Ændring af promskriteriet, bundfradrag og tilskud  

 til energiafgift af rumvarme og varmt vand m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet et spørgsmål til miljø- og  

 energiministeren, som denne har besvaret skriftligt.
 Herefter indstiller et  

flertal (Socialdemokratiets, Socialistisk Folkepartis,  

 Centrum-Demokraternes, Det Radikale Venstres, Enhedslistens og Frihed 2000's  

 medlemmer af udvalget) lovforslaget til  vedtagelse i den affattelse,  

 hvori det foreligger efter 2. behandling.
 Et mindretal (Venstres medlemmer af udvalget) vil  

 ved 3. behandling stemme hverken for eller imod lovforslaget.
 Venstre er opmærksom på, at  

 ændringsforslaget i udvalgets betænkning over lovforslaget giver  

 Energistyrelsen og den, Energistyrelsen bemyndiger dertil, adgang   uden  

 retskendelse, men mod behørig legitimation   til de lokaliteter  

 på en ejendom, hvor de oplysninger, der skal kontrolleres,  

 foreligger.
Venstre accepterer udelukkende denne bemyndigelse, fordi  

 kontrollen vedrører tilskudsudbetalinger og overholdelse af  

 aftaleforpligtelser.
Venstre præciserer, at begrænsningerne med  

 hensyn til lokaliteter skal respekteres.
 Et andet mindretal (Det Konservative Folkepartis  

 medlemmer af udvalget) vil ved 3. behandling stemme hverken for eller imod  

 lovforslaget.
 Et tredje mindretal (Dansk Folkepartis medlem af  

 udvalget) vil ved 3. behandling stemme hverken for eller imod  

 lovforslaget.
 Lovforslaget er et af de evalueringsforslag, der skal  

 forsøge at rette lidt op på nogle af de store administrative og  

 bureaukratiske regler, der er forbundet med at få tilskud til  

 energiafgifterne.
 Dansk Folkeparti finder det dog positivt, at lovforslaget  

 åbner mulighed for, at virksomheder med et relativt stort energiforbrug  

 til vand og rumvarme som følge af arbejdsmiljø og  

 procesbetinget ventilation nu kan få tilskud til betaling af energi- og  

 CO2-afgifter.
 Ligeledes finder Dansk Folkeparti, at bortfaldet af  

 bundfradraget for de fleste små og mellemstore virksomheder er en  

 fordel for de fleste virksomheder.
 Derimod er Dansk Folkeparti meget skeptisk over for de  

 omkostningskrævende bureaukratiske dele af lovforslaget, der omhandler  

 implementeringen af energiledelsessystemet og de kontrolforanstaltninger, som  

 aftalevirksomheder hermed bliver underlagt.
Af høringssvaret fra Dansk Industri fremgår  

 det, at aftaleordningen i løbet af aftaleperioden bliver kontrolleret  

 eller bekræftet mellem fem og seks gange.
Det er et godt eksempel  

 på, at virksomhederne for at opnå afgiftsrabatten må  

 indordne sig under administrative uacceptabelt komplicerede regler.
 Dansk Folkeparti kan ikke acceptere, at dette lovforslag  

 skal finansieres gennem en nedsættelse af  

 ATP-kompensationsbeløbet.
Martin Glerup (S) fmd.  

Helge Mortensen (S)
Henning Gjellerod (S) Lis Greibe (S)
Erik Mortensen (S) Anni Svanholt (SF) 
Ebbe Kalnæs (CD)
Dorit Myltoft (RV)
Søren Kolstrup (EL)
Peter Hansen-Nord (V)
Harald Kjøller (V)   

 Helga Moos (V) Kim Andersen (V)
Gitte Seeberg (KF)
Henriette Kjær (KF)
Aase D.
Madsen (DF) nfmd.  

Kim Behnke (FRI) Kristeligt Folkeparti havde ikke medlemmer i udvalget.
