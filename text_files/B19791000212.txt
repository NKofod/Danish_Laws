STÅLMÅLEBÅND GENERELT 1. Dette direktiv indfører bestemmelser for  

 justervæsenets administration af justerpligten for de af landinspektørerne  

 anvendte stålmålebånd.
JUSTERING 2. Nye stålmålebånd indsendes til justervæsenet og  

 førstegangsjusteres, og de må ikke tages i brug forinden dette er sket.  

 Stålmålebånd kan kun justeres, når de opfylder de af justervæsenet udgivne  

 almindelige bestemmelser for stålmålebånd, eller bestemmelserne i teknisk  

 direktiv om EØF-typegodkendelse og -førstegangsjustering af materialiserede  

 længdemål (TDIR nr. 31.01.1-01). Justeringen betales af landinspektørerne.  

 Stålmålebånd, der er EØF-førstegangsjusteret i et andet medlemsland, kan dog  

 umiddelbart anvendes.
MÆRKNING 3. Når et stålmålebånd indleveres til  

 førstegangsjustering, skal det på det inderste blanke stykke være forsynet  

 med en blød messingeller kobberplade (ca. 10 x 40 mm), der er nittet på med  

 kobber~ eller messingnitter og på denne plade placerer justervæsenet  

 justermærke og årstal.
Eventuelt mærkes båndet på en anden af justervæsenet  

 akcepteret måde.
For at lette justervæsenets tekniske tilsyn mærkes beslag  

 for endering desuden med justermærke.
 Førstegangsjusteres et stålmålebånd efter bestemmelserne i TDIR nr.  

 31.01.1-01 mærkes det efter reglerne i samme direktiv.
 Ud over dette mærkes stålmålebåndene med justervæsenets journalnummer for  

 den til det enkele bånd hørende attest.
 Dette nummer placeres ligeledes på en ovenfor omtalte messing- eller  

 kobberplade på båndets inderste stykke.
 Mærkning af stålmålebånd udføres af justervæsenet samtidig med  

 førstegangsjusteringen.
I BRUG VÆRENDE STÅLMÅLEBÅND 4. Alle ved dette direktivs ikrafttræden i brug  

 værende ikke justerede stålmålebånd mærkes med »Jv teknisk tilsyn«  

 af justermestre på tilsyn, således at det kan kontrolleres, at der ikke tages  

 nye ujusterede målebånd i brug.
Mærkningen udføres ved at påklæbe tre Jv  

 tilsynsmærkater fordelt på båndets inderste blanke stykke og - af hensyn til  

 senere teknisk tilsyn - ved at stemple »Jv teknisk tilsyn« i beslag  

 for endering.
Eventuelt mærkes båndet på en anden af justervæsenet akcepteret  

 måde.
EFTERSYN 5. Eftersyn af målebåndene udføres af  

 landinspektørerne selv, og de ansvarlige for, at alle i brug værende målebånd  

 overholder brugstolerancen.
 Til dette formål skal enhver landinspektørforretning eller tilsvarende  

 institution have et godkendt referencebånd (min. længde 20 m), der ikke må  

 anvendes til arbejde i marken.
Referencebåndet skal godkendes af justervæsenet og mærkes i endebeslaget  

 med (Jv) og årstal, og det påhviler landinspektørerne, at indsende dette til  

 justervæsenet til kontrol hvert 4. år.
Ved denn kontrol mærkes endebeslaget  

 med nyt årstal.
 Referencebåndet skal opfylde de måletekniske krav i TDIR nr. 31.01.1-01  

 for stålmålebånd af præcisionsklasse I, og være udført som beskrevet i pkt.  

 9.4.2. i samme direktiv.
REPARATION 6. Når et justeret stålmålebånd er bristet, må det  

 samles med lasker og nitter.
Efter reparationen er landinspektøren pligtig  

 til ved hjælp af referencebåndet at kontrollere, at stålmålebåndet overholder  

 brugstolerancen.
TILSYN 7. Justervæsenet fører teknisk tilsyn med alle de af  

 landinspektørerne anvendte stålmålebånd.
 Når en justermester kommer på tilsyn hos en landinspektør, kontrollerer  

 justermesteren, at stålmålebåndene er lovliggjorte d.v.s. mærket med »Jv  

 teknisk tilsyn« eller stemplet med justermærke og årstal, eller mærket  

 ifølge TDIR nr. 31.01.1-01.
 I det omfang det ud fra stålmålebåndenes tilstand skønnes nødvendigt, kan  

 justermesteren ved hjælp af referencebåndet kontrollere, at de overholder  

 brugstolerancen.
 Kan denne kontrol ikke gennemføres, kan justermesteren i påkommende  

 tilfælde henvise bånd til kontrol hos justervæsenet.
