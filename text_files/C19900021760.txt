Indholdsfortegnelse 1. Indledning 2. Almindelig orientering 3. Gennemgang af bekendtgørelsen Bilag 1: Bekendtgørelse af 18. juli 1990 om bygningsdrift Bilag 2: Administrative forskrifter og vejledninger, der berører  

 bygningsdrift Bilag 3: Hjælpemidler til drift Bilag 4: Eksempel på indhold af en driftplan 1. Indledning Et nyt sæt regler I 1986-87 trådte et sæt regler i kraft, der skal sikre kvaliteten i det  

 statslige og statsstøttede byggeri under projektering, udførelse og i drift.  

 De nye regler går i hovedtræk ud på følgende:
a.
Den enkelte ydelse under projektering og udførelse skal  

 kvalitetssikres.
b.
Der skal under udførelsen og i forbindelse med afleveringen sikres en  

 effektiv kontrol med den samlede kvalitet.
c.
Drift herunder vedligehold af byggeriet forudsættes at ske efter  

 nærmere fastlagte planer.
d.
Der gennemføres et eftersyn af byggeriet kort før udløbet af en periode  

 på 5 år, som udgangspunkt regnet fra afleveringen.
e.
Der er fastsat en ensartet 5-årig periode for rådgiveres,  

 entreprenørers og leverandørers ansvar for fejl og mangler.
f.
En byggeskadefond er oprettet for byggeri, der efter 30. juni 1986 får  

 støtte efter lov om boligbyggeri eller efter ældreboligloven.
Vejledningens grundlag Bygge- og Boligstyrelsen har udsendt bekendtgørelse af 18. juli 1990 om  

 bygningsdrift, som knytter sig til pkt. c ovenfor.
Bekendtgørelsen er optrykt  

 som bilag 1 til vejledningen og er i det følgende benævnt  

 bekendtgørelsen.
Vejledningens indhold Vejledningen indledes med en almindelig orientering om bekendtgørelsens  

 baggrund.
Herefter er dennes enkelte paragraffer omtalt og kommenteret.
 Vejledningen indeholder tillige en række råd og anvisninger om  

 bygningsdrift.
 Bekendtgørelsen indeholder følgende bestemmelser:
- de omfattede byggerier (§ 1), - gennemførelse af bygningsdrift i overensstemmelse med god driftskik (§§  

 2-3), - udarbejdelse og efterlevelse af driftplaner (§ 4), - driftplaners indhold (§ 5), - offentligt tilsyn (§ 6), - ikrafttrædelsesbestemmelse (§ 7).
Forholdet til andre retningslinier om drift Bekendtgørelsen indeholder nogle overordnede krav til driften i  

 byggeri, der er omfattet af Byggeskadefonden.
Bekendtgørelsen suppleres således af de bestemmelser, der gælder for den  

 pågældende form for byggeri.
For det almennyttige boligbyggeris vedkommende,  

 er der fx givet nærmere retningslinier for boligselskabernes henlæggelser til  

 planlagt og periodisk vedligeholdelse samt til fornyelser i Boligstyrelsens  

 cirkulære af 25.10.1985 om de almennyttige boligselskabers økonomi mv.
Som  

bilag 2 til vejledningen er optrykt en liste over gældende  

 administrative forskrifter og vejledninger, herunder også for lette  

 kollektivboliger, ungdomsboliger og ældreboliger.
Tilhører lette  

 kollektivboligerne, ungdomsboligerne eller ældreboligerne et almennyttigt  

 boligselskab, er det dog de for almennyttig boligvirksomhed gældende regler  

 om drift, der finder anvendelse.
For de offentligt støttede private  

 andelsboliger er der ikke i de gældende regler fastsat retningslinier for  

 driften, og her er det således alene bekendtgørelsen der gælder.
Der er iøvrigt metodefrihed med hensyn til, hvorledes bygningsejeren vil  

 opfylde bekendtgørelsens krav om god driftskik.
Vejledningen anviser nogle  

 eksempler herpå, men herudover findes et omfattende fagligt materiale om  

 driftforhold i byggeriet.
Ligeledes findes en række systemer for vedligehold  

 og anden drift og for økonomisk styring, herunder energistyring.
Som bilag  

 3 til vejledningen er optrykt en liste over fagligt materiale og  

 hjælpemidler, som giver et overblik over eksisterende alment, teknisk  

 fælleseje, der kan anvendes i bygningsdriften.
Målgrupper Vejledningen tager umiddelbart sigte på byggeri, der er omfattet af  

 Byggeskadefonden.
Vejledningen vil imidlertid også kunne anvendes ved andet byggeri, der har  

 fået tilsagn om støtte efter lov om boligbyggeri.
Endvidere vil principperne  

 i vejledningen i nogen udstrækning være anvendelige på byggeri, der er opført  

 uden offentlig støtte.
Vejledningens målgrupper er bygningsejere og bygherrer samt  

 kommunalbestyrelser.
De sidste i det omfang de fører tilsyn med det  

 pågældende byggeri, jf. bemærkningerne nedenfor til § 6.
2. Almindelig orientering Drift og kvalitetssikring En indsats for at sikre en god bygningsdrift er en naturlig følge af  

 indsatsen for at kvalitetssikre byggeriet under opførelsen.
Når byggeriet må  

 antages at være afleveret med få iboende muligheder for svigt, bør dette gode  

 resultat ikke gå tabt ved, at svigt opstår i driften.
Fordele ved god bygningsdrift Også ud over denne sammenhæng med kvalitetssikringen er der vægtige grunde  

 til at sikre en god bygningsdrift:
 - Stigende udgifter til bygningsdrift.
 - Store vedligeholdsproblemer, bl.a. på grund af manglende hensyntagen til  

 holdbarhed og vedligeholdskrav under projekteringen, og på grund af manglende  

 forståelse for betydningen af vedligehold.
 - Mange byggerier har indeklimaproblemer, og årsagerne kan i en del  

 tilfælde henføres til mangelfulde driftforhold, fx på rengørings eller  

 energistyringsområdet.
- Mange af de nyere konstruktioner og materialer har andre brugsegenskaber  

 og er mere komplicerede at håndtere end gængse produkter.
De stiller dermed  

 nye krav til drift, herunder vedligehold.
 - Skadeforsikringer for byggerier indeholder bestemmelser om, at  

 forsikringen ikke dækker skader, opstået som følge af manglende almindeligt  

 vedligehold.
- Byggeskadefonden for støttet boligbyggeri efter boligbyggeriloven og  

 ældreboligloven dækker ligesom skadeforsikringer ikke skader, i det omfang  

 disse skyldes manglende vedligehold.
Betydelige dele af de byggeskader, der  

 optræder i det nyere byggeri, har forbindelse med manglende eller for sent  

 iværksat vedligehold.
Også i de tilfælde, hvor skaderne ikke direkte skyldes  

 vedligeholdsmæssige mangler, ville de ofte have været af betydeligt mindre  

 omfang, hvis der var blevet gennemført en systematisk vedligeholdsindsats.
- I forbindelse med ansøgninger om støtte fra Byggeskadefonden har  

 bygningsejeren bevisbyrden for, at konstaterede skader i byggeriet omfattes  

 af fondens dækning og ikke skyldes fx manglende vedligehold.
Det er derfor af  

 stor betydning, at bygningsejeren overfor fonden kan dokumentere, at driften  

 af byggeriet er gennemført i overensstemmelse med god driftskik.  

 Bygningsejerne har således en betydelig egeninteresse i at følge  

 bekendtgørelsens regler om bygningsdrift.
Sæsonudjævning Bygningsdriften bør også indbefatte en planlægning af  

 vedligeholdsaktiviteterne under hensyntagen til ønsket om en sæsonudjævning  

 af aktiviteten på bygge- og anlægsområdet.
Forudsætninger Bygningsdrift er i de fleste tilfælde kompliceret.
Bygningsdrift omfatter samtlige ydelser, som er en forudsætning for, at et  

 byggeri kan fungere tilfredsstillende i hele sin levetid.
Omfanget og  

 hyppigheden af de enkelte driftydelser afhænger af en lang række faktorer,  

 som har med bygningens opførelse og anvendelse at gøre, såsom:
 - De anvendte byggematerialers holdbarhed og dertil knyttede  

 vedligeholdskrav.
 - Bygningens beliggenhed, indretning og brug.
 - Krav til driftstandard og bygningslevetid.
 Desuden påvirker de enkelte driftområder hinanden indbyrdes.
 Der kan således ikke fastlægges ensartede regler for alle bygninger.
Særlige krav til bygningsdrift Er byggeriet udformet på en måde, der gør bygningsdele særlig sårbare  

 overfor vejrpåvirkninger, må kravene til bygningsdriften afpasses herefter,  

 og der må eksempelvis sættes ind med ekstra overvågning, vedligehold og  

 pasning, således at det sikres, at bygningsdelene kan holde i den normale  

 levetid.
 Tilsvarende gælder, hvis det viser sig, at bygningsdele har en ringere  

 holdbarhed end forudsat.
Vekselvirkning God bygningsdrift fremkommer ved en vekselvirkning mellem driftplaner,  

 konsekvent efterlevelse af disse, løbende registreringer, analyser af  

 drifttilstanden og ajourføring af driftplanerne.
Organisationsformer Driften kan organiseres på en række måder.
Som oftest vil der være tale om  

 en kombination af flere af følgende måder:
 - Frivillig og ulønnet bistand fra beboerne (her tænkes ikke på den drift,  

 som måtte være overdraget disse). Eksempelvis renhold udføres efter tur.
- Ansat driftpersonale uden særlig sagkyndig baggrund.
Eksempelvis  

 gårdmænd og andre ejendomsfunktionærer.
- Ansat driftpersonale med sagkundskab.
Eksempelvis ejendomsinspektører og  

 håndværkere.
 - Konsulentbistand, fx arkitekt- og ingeniørfirmaer.
- Serviceaftaler.
Eksempelvis aftaler om, at leverandører/entreprenører  

 sørger for pasning og vedligehold.
Bygningsejerens afgørelse Normalt vil der i det enkelte byggeri som nævnt blive tale om flere af  

 disse organisationsformer.
Bygningsejeren må træffe beslutninger herom og  

 herunder lægge vægt på risikoen for, at usagkyndig behandling kan føre til,  

 at driftforstyrrelser forvolder tab, eller at anlæg og installationer  

 beskadiges.
 Eventuelt kan der blive tale om at lade vedligeholdet høre under en  

 særskilt vedligeholdsorganisation, etableret af bygningsejeren.
Praktiske forhold Bygningsejeren må indgå de nødvendige ansættelsesaftaler og aftaler med  

 konsulentfirmaer og servicefirmaer.
 Der må fastlægges arbejdsplaner og driftrutiner for personalet.
 Ved nybyggeri bør driftorganisationen være etableret, således at den kan  

 påbegynde sit arbejde på det tidspunkt, hvor byggeriet tages i brug.
Uddannelse Bygningsejeren - eller antagne konsulenter - må sørge for, at personalet  

 har tilstrækkelig uddannelse og får den nødvendige videreuddannelse, fx i  

 fyringsøkonomi, energistyring og brug af edb.
Driftpersonalets  

 kvalifikationer er væsentlige for driftstandarden.
På visse felter er der krav til uddannelsen af driftpersonale, fx i  

 forbindelse med gasinstallationer.
På andre felter er særlig uddannelse meget  

 væsentlig, selv om der ikke er krav herom.
Dette gælder eksempelvis drift af  

 ventilationsanlæg.
Træning Udover uddannelse vil der i mange driftorganisationer være behov for  

 træning i personalets eget miljø i anlæggenes funktion.
Instruktion og  

 træning kan indgå i aftaler med leverandører, eller kan leveres af de  

 projekterende.
Anvendelse af edb Der er en meget betydelig udvikling i gang på edb-området, som fører til,  

 at edb-baserede systemer i vidt omfang kan anvendes indenfor bygningsdriften.  

 Det gælder overvågning af bygninger, herunder varsling af svigt, og det  

 gælder forsyningsstyring, vedligeholdsstyring, regnskabsførelse og anden  

 forvaltning.
Denne udvikling kan betyde væsentlige ændringer i driften  

 indenfor et kortere åremål.
Bl.a. kan man med edb-anvendelse opnå forbedrede  

 muligheder for at lagre og håndtere mange data over lange tidsforløb, samt  

 muligheder for hurtigt at kunne uddrage erfaringer, foretage sammenligninger  

 og gennemføre alternative beregninger.
Område i udvikling Også bortset fra edb-området vil bygningsdrift altid være under udvikling.  

 Dette indebærer, at bekendtgørelsen og vejledningen må påregnes revideret fra  

 tid til anden, og at bygningsejerne eller disses rådgivere må følge med i  

 nyheder og ændringer på området, således at de til stadighed kan leve op til  

 kravene til god driftskik.
 Det er derfor ikke givet, at en bestemt driftindsats, der måtte være  

 optimal på eet tidspunkt, også er det på et senere tidspunkt, hvor  

 forudsætningerne kan være anderledes.
Information til brugerne I bygningsdriften bør der lægges betydelig vægt på informationsmateriale  

 til brugerne for at fremme en god brugeradfærd.
Beboeres og andre brugeres  

 behandling af lejligheder, andre lokaler og friarealer er afgørende for, om  

 en bebyggelse fremtræder som værende i god drift.
Informationsmaterialet kan  

 bestå i brugeranvisninger og i orienterende stof, der kan forklare forbud og  

 advarsler og i det hele fremkalde den holdning, at god bygningsdrift er et  

 anliggende for alle i bebyggelsen.
3. Gennemgang af bekendtgørelsen § 1  Bekendtgørelsen gælder for byggeri, der er  

 omfattet af Byggeskadefonden, jf. § 62 b i lov om boligbyggeri.
Byggeskadefondsbyggeri Bekendtgørelsen danner nogle overordnede obligatoriske rammer for drift af  

 byggerier omfattet af Byggeskadefonden.
Andet byggeri Også i andet byggeri er der imidlertid behov for en tilsvarende ramme for  

 driften, og bekendtgørelsen samt ikke mindst denne vejledning vil kunne  

 anvendes i den statsstøttede bygningsmasse udenfor Byggeskadefonden, i  

 statsbyggeriet og i andet byggeri, jf. også indledningen.
Driften er bygningsejerens opgave Det er bygningsejeren, som skal overholde bekendtgørelsen, og som  

 altså skal udarbejde og efterleve en driftplan og i det hele organisere  

 driften.
 Det må afhænge af de konkrete forhold og af gældende forskrifter, om  

 funktionen som bygningsejer udøves af een eller flere personer, af en  

 administrator, en forretningsfører, et offentligt organ, en bestyrelse, en  

 afdelingsbestyrelse eller et andet beboerdemokratisk organ.
Bekendtgørelsen omhandler ikke direkte brugerindflydelse , dvs. de  

 rettigheder og forpligtelser beboerne har med hensyn til driften.
Der tænkes  

 her på de regler om medindflydelse, beboerdemokrati, om vedligeholdelse i  

 boperioden og istandsættelse ved fraflytning, der er fastsat i lov om  

 boligbyggeri, lov om leje, lov om andelsboligforeninger og andre  

 fællesskaber, vedtægter for byggeriet og i de enkelte lejekontrak  

 ter/boligoverenskomster/andelsbeviser.
 Bygningsejeren bør etablere klare grænseflader mellem de dele af driften,  

 der varetages af henholdsvis ejer og lejere/andelshavere.
 § 2  Bygningsdrift skal gennemføres således, at  

 byggeriet i overensstemmelse med god driftskik opfylder sine funktioner og  

 fremtræder i en forsvarlig stand.
Drift kontra opførelse Bygningsdrift drejer sig om perioden efter byggeriets ibrugtagning, og  

 driftfasen begynder således principielt ved ibrugtagningen, jf. § 4, stk. 2.  

 Mangelafhjælpning efter afleveringen hører dog ikke til driftfasen.
To formål Bygningsdriften har to hovedformål:
 Hvis der i byggerier er særlige, bevaringsværdige værdier, skal  

 bygningsdriften tillige hæge om disse.
Brugbar til funktionen Formål a) vedrører byggeriet som fysisk ramme for de funktioner, der  

 foregår heri.
Driften vil i forhold til dette formål i særlig grad være  

 rettet mod at optimere brugen af byggeriet, samtidig med at driften bidrager  

 til, at byggeriet yder sine brugere tilfredsstillende forhold.
 Der er i denne forbindelse særlig grund til at pege på den voksende  

 erkendelse af indeklimaets betydning for brugere, samt sammenhængen  

 mellem et tilfredsstillende indeklima og god bygningsdrift.
Ved indeklima forstås i denne sammenhæng den del af det fysiske indeklima,  

 der bestemmes af bygningen, herunder bygningens installationer, de anvendte  

 byggematerialer samt indretningen og brugen af bygningen.
Udenfor falder fx  

 arbejdsmiljøforhold og indeklimapåvirkninger fra møbler, andet inventar og  

 aktivitetsudfoldelse i bygningen.
 Når det anføres, at der er en sammenhæng mellem et sundhedsmæssigt  

 tilfredsstillende indeklima og god bygningsdrift, er det ikke ensbetydende  

 med, at det i dag på alle felter er muligt at stille kvantificerede, målelige  

 krav til indeklimaet, som skal overholdes.
 Men det understreges, at et godt indeklima er af afgørende betydning for  

 menneskets sundhed, trivsel, arbejdsindsats og produktivitet og derfor er en  

 væsentlig samfundsøkonomisk faktor, og at bygningsdriften har stor  

 indflydelse på fastholdelsen af et godt indeklima.
Bygningsejeren bør derfor for det første sikre brugerne et indeklima i  

 overensstemmelse med de intentioner, der er nedlagt i projekteringen af  

 byggeriet.
Derudover bør bygningsejeren løbende tage sig af indeklimaet og i  

 rimeligt omfang reagere på klager og undersøgelser og sætte ind på at få  

 ulemper kortlagt og afhjulpet.
Bygningsejeren bør også forsyne lejere og  

 brugere med anvisninger om bygningsbestemte indeklimatiske forhold, såsom  

 udluftning, og holde sig ajour med ny viden på området, herunder de løbende  

 revisioner af bygningsreglementet, som også kan være relevante i eksisterende  

 byggeri.
 Særlige hensyn til indeklimaet må tages, hvis bygninger tjener specielle  

 formål, fx som boliger for allergikere.
Forsvarlig teknisk tilstand Formål b) vedrører byggeriets tekniske tilstand, og driften er i relation  

 til dette formål rettet mod, at byggeriet til stadighed er forsvarligt at  

 opholde sig i.
Der ligger heri, at der må gribes ind uden hensyn til  

 økonomien, hvis der i byggeriet opstår fysisk fare for brugere eller  

 omgivelser.
Oftest vil det være risikoen for konstruktive svigt som følge af  

 nedslidning eller erosion/korrosion samt utætheder i klimaskærmen eller andre  

 bygningstekniske svigt, der udgør de mest iøjnefaldende faremomenter.
Der kan  

 imidlertid også forekomme svigt i installationer og afløbssystemer, der vil  

 kunne forvolde skade på såvel personer som ting.
 Kravet om, at byggeriet er i en forsvarlig tilstand, kan derfor ikke  

 generelt overføres til bestemte bygningsdele, men må for hver enkelt byggeri  

 konkretiseres ud fra en samlet vurdering af byggeriets konstruktion, dets  

 anvendelse, dets øjeblikkelige, tekniske tilstand samt de relevante  

 offentlige forskrifter.
Bevaringsværdig Såfremt bygningen er bevaringsværdig, indgår samtlige de aktiviteter, der  

 er nødvendige for at sikre byggeriets fysiske bevaring, i driften.
God driftskik I § 2 optræder begrebet »god driftskik«, som er en retlig  

 standard i stil med »god kvalitetssikringsskik« og »god  

 markedsføringsskik«.
Begrebet udtrykker, at driften skal gennemføres  

 omhyggeligt og med brug af den viden, der til enhver tid er kendt i  

 driftfaglige kredse, fx i form af hjælpemidler, der må betragtes som alment  

 teknisk fælleseje.
Det er således efter bekendtgørelsen et krav, at  

 bygningsejere altid er ajour med udviklingen eller sørger for at have  

 bistand, der er det.
Bekendtgørelsen forudsætter således en vis  

 professionalisme i driften, herunder professionel overvågning på felter, som  

 kræver teknisk indsigt.
 I bilag 3 angives en række af de hjælpemidler om drift, der findes som  

 alment teknisk fælleseje.
Økonomisk drift Bygningsdriften skal i øvrigt søges gennemført på den mest økonomiske  

 måde.
Almindelige krav om forretningsmæssig gennemførelse gælder således også  

 bygningsdriften, og driftpersonalet må være instrueret herom og uddannet  

 dertil. Økonomisk drift omfatter en lang række forhold - eksempelvis opnåelse  

 af rabatter, udnyttelse af el-tariffer og udbud af vedligeholdsarbejder - som  

 falder udenfor denne vejledning, men som er afgørende for, at en rationelt  

 tilrettelagt drift bliver til en god driftøkonomi.
 Særlig opmærksomhed må rettes mod energiøkonomien, som ud over ejerens  

 økonomiske interesser også har samfundsøkonomisk og ressourcemæssig  

 betydning.
 § 3  Bygningsdrift omfatter forsyning, renhold,  

 vedligehold, pasning og overvågning af byggeriet og dettes installationer og  

 friarealer.
 I § 3 opregnes følgende fem driftaktiviteter:
- forsyning - renhold - vedligehold - pasning - overvågning Fælles drift I BPS-publikation nr. 66 er angivet en række alment acceptable  

 definitioner på aktiviteter indenfor bygningsdrift.
Disse svarer til  

 bekendtgørelsens aktiviteter, bortset fra, at der af BPS-aktiviteten  

 »Fælles drift« alene er medtaget pasning og overvågning.
Forvaltningsopgaver Egentlige forvaltningsopgaver som fx beboerservice, opkrævning af  

 husleje/boligafgift, betalingssystemer for vaskeri og betaling af skatter og  

 forsikringspræmier er ikke medtaget blandt de aktiviteter, som  

 bygningsdriften omfatter.
 Det samme gælder udlejningsforhold bortset fra lejekontrakternes og  

 boligoverenskomsternes bestemmelser om vedligehold og anden bygningsdrift.
Er forvaltningsopgaven imidlertid direkte knyttet til en af de nævnte fem  

 aktiviteter, regnes den som del af bygningsdriften og er følgelig omfattet af  

 bekendtgørelsen.
Fx omfatter »drift« ikke blot udskiftningen af  

 svigtende vandrør, men også konstateringen af svigtet, indhentning af tilbud  

 på udskiftningen, afbrydelse af vandforsyningen, kontrol af det færdige  

 arbejde og økonomisk afregning.
Installationer I § 3 er nævnt, at bygningsdriften omfatter byggeriets installationer.
Når  

 installationer er nævnt særskilt, er det for at fremhæve, at installationer  

 ofte er de mest sårbare og omhukrævende bygningsdele i driften.
Friarealer Når der i bekendtgørelsen og vejledningen tales om bygningsdrift, omfatter  

 denne også byggeriets friarealer.
Fællesanlæg Bygningsdriften omfatter også fællesanlæg, såsom vaskerianlæg.
Tekniske anlæg Udenfor bygningsdriften falder tekniske anlæg, der ejes og drives af  

 særlige selskaber, fx telefonanlæg, samt udstyr, der ejes eller indsættes af  

 lejere og brugere.
Forsyning Forsyning tager sigte på funktioner som rumopvarmning, rumafkøling,  

 ventilation, belysning, energi til komfurer, energi til husholdningsapparater  

 og maskineri i byggeriet, brugsvand og afløb samt anlæg for affald og for  

 kommunikation, eksempelvis antenneanlæg.
 Funktionerne omfatter såvel fastlæggelse og fremskaffelse af  

 forsyningsmængderne som betjening af forsyningsanlæggene, herunder kontrol,  

 registrering og måling samt anlæggenes rensning og justering.  

 Energiøkonomiske hensyn har betydelig vægt.
Overvågning Overvågning skal sikre, at skadelige begivenheder undgås eller får  

 begrænset virkning.
Midlerne er fx. centrale tilstandsovervågningsanlæg,  

 gasstyringsanlæg og fugtmåleranlæg samt vagt- og alarmordninger, herunder  

 brand- og tyverialarmanlæg og brandslukningsmateriel.
Pasning Pasning skal sikre, at selve brugen af byggeriet ikke skader dette udover  

 slid og ælde.
Pasningsforskrifter udtrykkes især i brugsvejledninger.
Et  

 eksempel på pasning er udluftning.
Renhold Renhold omfatter udvendig rengøring af friarealer såsom fejning,  

 snerydning, græsslåning og anden pleje af beplantede arealer og eventuel  

 udvendig bygningsrengøring samt indvendig rengøring , vinduespudsning  

 og rensning af kanaler og ventilationsanlæg.
Ikke mindst er det væsentligt at  

 undgå tilsmudsning af filtre og varmeflader i ventilationsanlæg og deraf  

 følgende formindsket ydelse.
Rengøring og rensning har ikke blot hygiejnisk  

 værdi, men har også væsentlig betydning for oplevelsen af indeklimaet og  

 miljøet i bred forstand og dermed for byggeriets gode funktion.
 Renhold omfatter såvel angivelse af det hygiejniske niveau, der ønskes,  

 som de foranstaltninger, der sikrer dette.
Vedligehold Vedligehold tager sigte på at sikre byggeriet mod følger af slid, ælde og  

 svigt.
Vedligehold omfatter således samtlige aktiviteter, der har til formål  

 at opretholde bygningsdeles (og friarealers) ydeevne, og derigennem  

 byggeriets kvalitet og brugsværdi.
 Vedligehold omfatter almindeligt vedligehold, planlagt og periodisk  

 vedligehold, fornyelser og hovedistandsættelse som nærmere angivet nedenfor.  

 Endvidere falder eftersyn og vurdering af bygningens tilstand ind under  

 vedligeholdet.
Opdelingen på almindeligt vedligehold, planlagt og periodisk vedligehold  

 mv. er foretaget i overensstemmelse med Boligstyrelsens cirkulære af  

 25.10.1985 om de almennyttige boligselskabers økonomi mv.
Desuden henvises  

 til Boligstyrelsens bekendtgørelse nr. 179 af 16.3.1988 om drift og tilsyn  

 med ungdomsboliger, der er opført med statsstøtte, samt styrelsens vejledning  

 herom af samme dato.
Almindeligt vedligehold Ved almindeligt vedligehold forstås de løbende vedligeholdsarbejder (akut  

 eller efter behov), der foretages, når der konstateres skader eller andre  

 svigt på dele af byggeriet og dets installationer.
Planlagt og periodisk vedligehold Ved planlagt og periodisk vedligehold (dvs. kontinuerligt vedligehold)  

 forstås de forebyggende vedligeholdsarbejder, som udføres efter en  

 forudgående økonomisk og teknisk planlægning.
Fornyelse Ved fornyelse forstås udskiftning af bygningsdele eller installationer,  

 hvis ydeevne er faldet til under acceptabelt niveau.
Hovedistandsættelse Ved hovedistandsættelse forstås en samlet mere omfattende  

 vedligeholdsindsats, som er nødvendig for at bringe en bygningsdel op på  

 eller i nærheden af det oprindelige kvalitetsniveau.
 Hovedistandsættelse bør ikke forekomme som et alternativ til et  

 kontinuerligt vedligehold, idet sidstnævnte normalt vil være økonomisk mere  

 rationelt, når byggeriets samlede levetid tages i betragtning.
Kontinuerligt vedligehold udelukker dog ikke, at vedligeholdsarbejder  

 samles i rimelige portioner.
Sådanne kan være rationelle og dermed billigere,  

 idet bl.a. stilladser og inddækninger kan udnyttes bedre.
 Udenfor bygningsdrift - og dermed udenfor bekendtgørelsen - falder  

 tilbygning til bygninger samt ombygning.
 Endvidere falder forbedring og modernisering, dvs. ændringer, der  

 hæver bygningens standard og tilføjer byggeriet og dets omgivelser en øget  

 brugsværdi, udenfor vedligeholdet.
 Under forbedringer og moderniseringer medregnes energibesparende  

 foranstaltninger, der ikke er et led i det oprindelige tilsagn om offentlig  

 støtte.
 § 4,  stk. 1. Bygningsejeren skal udarbejde og følge  

 en plan for driften af byggeriet.
Bestemmelsen i § 4 om driftplaner er den centrale i bekendtgørelsen, idet  

 den foreskriver, at byggeriet skal drives systematisk efter en særlig  

 udarbejdet plan - en driftplan.
Denne plan skal sikre, at bygningsdriften  

 planlægges, budgetteres, styres og gennemføres således, at bekendtgørelsens  

 krav til byggeriet opfyldes.
 Der er derimod ingen bestemte krav til den måde, driften skal gennemføres  

 på - her er der som tidligere nævnt principielt metodefrihed.
 I bilag 4 til denne vejledning er til illustration medtaget et  

 eksempel på en driftplan.
I praksis vil driftplanen formentlig ofte blive udarbejdet af tekniske  

 rådgivere, fx af dem, der projekterer byggeriet.
Men det er bygningsejeren,  

 der skal sørge for, at planen udarbejdes, og at den bliver fulgt.
 Driftplanen skal redegøre for de aktiviteter, der skal gennemføres for at  

 sikre opfyldelsen af § 2. Planen må derfor tage udgangspunkt i de kvalitative  

 krav til byggeriets udseende, funktion og tilstand, der udspringer af denne  

 bestemmelse.
 Bygningsejeren skal som grundlag for driftplanen især formulere sine mål  

 for: - Byggeriets ydre fremtræden.
 - Byggeriets brugsmæssige funktioner, herunder indeklimaet.
 - Energiforbrug.
 - Byggeriets vedligeholdstilstand og herunder også den tilstræbte  

 sikkerhed mod svigt i bygningsdele og -funktioner.
Særlige situationer I unormale situationer (svigt i bygningen, brand, afbrydelse af  

 forsyninger) må bygningsejeren selvfølgelig handle uafhængig af driftplanen.
 § 4,  stk. 2. Planen skal foreligge ved bygningens  

 overgang fra anlæg til drift (skæringsdatoen). Hvis byggeriet overdrages  

 inden denne dato, skal driftplanen udarbejdes af den oprindelige bygherre.
Anlæg og drift hører sammen Det er et led i kvalitetssikringsreformen, at anlæg og drift ses mest  

 muligt i sammenhæng, og at projekteringen i videst muligt omfang kan udnyttes  

 i planlægningen af driften.
Det fremgår således af  

 kvalitetssikringscirkulærets § 6, at den dokumentation, der er et led i  

 kvalitetssikringen under byggeriets opførelse, skal have en sådan form, at  

 den kan indgå i udarbejdelsen af driftplaner i det omfang, den har betydning  

 for bygningsdriften.
Det er ligeledes et led i reformen, at projektering sker under hensyn til  

 driften, fx ud fra totaløkonomiske tankegange.
I kvalitetssikringscirkulærets  

 § 10 nævnes det således, at materialer, konstruktioner og bygningsdele skal  

 vælges under hensyntagen til den kommende drift.
 Disse forhold omtales imidlertid ikke nærmere i bekendtgørelsen, da de  

 drejer sig om byggeriets program- og projekteringsfaser og dermed falder  

 udenfor driften.
Det fremgår af § 4, stk. 2, at driftplanen skal foreligge ved bygningens  

 overgang fra anlæg til drift (skæringsdatoen). Planen bør så vidt muligt  

 udarbejdes samtidig med byggeriets projektering og udførelse.
Hvis dele af  

 dokumentationen fra byggeriets udførelse er forsinket eller ikke kan  

 foreligge ved driftens begyndelse, må driftplanen suppleres snarest.
Bygherren forpligtet Da kendskab til byggeriets program-, projekterings- og udførelsesfaser er  

 nødvendigt for udarbejdelse af driftplaner, er det i bekendtgørelsens § 4,  

 stk. 2 blevet pålagt den oprindelige bygherre at udarbejde driftplaner, hvis  

 byggeriet overdrages inden overgangen fra anlæg til drift.
Den, som byggeriet  

 overdrages til - typisk en privat andelsboligforening - bør derfor ved  

 overdragelsen stille krav om, at bygherren udleverer en driftplan.
 § 4,  stk. 3. Projektmateriale, dokumentation for  

 udførelsen, driftsinstrukser og brugsanvisninger og lignende, der danner  

 grundlag for planen, skal til enhver tid findes i ajourført form hos  

 bygningsejeren.
 Driftplanen bør i videst muligt omfang udarbejdes på grundlag af  

 projektmateriale og dokumentation for udførelsen, godkendelser fra  

 myndigheder, driftinstrukser, brugsanvisninger og andet materiale af  

 driftmæssig betydning, garantibeviser samt forsikrings- og serviceaftaler.
Som det fremgår af § 4, stk. 3 skal dette materiale i den udstrækning, det  

 danner grundlag for driftplanen til enhver tid findes i ajourført form hos  

 bygningsejeren.
Dette har bl.a. betydning for forberedelsen af 5-års  

 eftersynet.
Uanset at det således er forudsat, at projekttegninger, beskrivelser og  

 kontroldokumenter i overensstemmelse med kvalitetssikringscirkulæret er til  

 stede for eftersynet, kan det ikke udelukkes, at det i en overgangsperiode  

 vil kunne volde visse vanskeligheder for bygningsejeren at fremskaffe  

 materialet.
Bygningsejeren må i givet fald eventuelt foretage en  

 rekonstruktion, således at en forsvarlig drift kan sikres.
Det vil fx kunne  

 ske på grundlag af det materiale, som kommunen i medfør af byggelovgivningen  

 og boligbyggerilovgivningen er i besiddelse af.
Driftplan og projektering Driftplanen baserer sig således på detaljerede oplysninger om byggeriets  

 forudsatte brug, dets konstruktion samt de anvendte bygningsdele og  

 materialer.
 Normalt vil disse oplysninger i vidt omfang foreligge som en del af  

 projekterings- og udførelsesmaterialet, og de vil være nemmest tilgængelige  

 under projektering og udførelse.
Driftplanen for nye byggerier bør derfor altid søges udarbejdet parallelt  

 med projektering og udførelse.
Der kan på denne måde spares tid og udgift til  

 indhentning af det nødvendige plangrundlag, ligesom det allerede på grund af  

 det tidsmæssige sammenfald må forventes, at oplysningerne har den højst  

 mulige pålidelighed og sammenhæng.
Hertil kommer, at driftplanen normalt skal  

 være klar ved byggeriets ibrugtagning.
 I praksis medfører dette, at grundlaget for driftplanen består af  

 informationer, angivelser, data og retningslinier fra program- og  

 projekteringsmateriale, som er udarbejdet af de tekniske rådgivere, samt  

 dokumentation for byggeriets udførelse, som er udarbejdet af rådgiverne,  

 entreprenørerne og leverandørerne, herunder dokumentation for anvendte  

 materialer i byggeriet.
 For de tekniske installationer må der eksempelvis foreligge  

 aggregatfortegnelser, funktionstabeller, fortegnelser over automatikanlæg og  

 diagrammer over vand-, varme- og ventilationsanlæg.
Særlig om brugsanvisninger Af betydning er ikke mindst driftinstrukser, brugsanvisninger og andet  

 materiale af driftmæssig betydning, der er knyttet til de leverede  

 bygningsdele og materialer og til de tekniske installationer.
Dette materiale  

 vil normalt blive udarbejdet af producenter og leverandører.
Det er væsentligt at få dette materiale indarbejdet i driftplanen, bl.a.  

 fordi der heraf kan udledes forudsætninger for driften og grænser for  

 produkternes ydeevne.
Dette har ikke mindst betydning, hvis årsager til svigt  

 i byggeriet skal konstateres.
 Leverandører må forudsættes at afgive alle relevante brugsanvisninger til  

 bygherren, i praksis til de projekterende rådgivere.
 I aftaler om leverancer kan evt. indgå krav om, at leverandøren i nærmere  

 angivet omfang instruerer driftpersonalet i driften af leverede anlæg og  

 bygningsdele.
Rådgivernes indsats De projekterende rådgivere må samle brugsanvisninger og -instrukser i  

 driftplanens systematik og tilrettelægge projekteringen således, at  

 projekteringsmaterialet bedst muligt kan danne grundlag for driftplanen.
Myndighedskrav Det forudsættes, at driftplanen overholder krav fra myndigheder,  

 forsikringsselskaber, realkreditinstitutter og andre, der har rettigheder  

 vedr. bygningen.
 Der kan fx være tale om krav indeholdt i bygningsreglementet eller Bygge-  

 og Boligstyrelsens regler om byggeriets økonomi (kontoplaner o.lign.). Der  

 kan endvidere være tale om kontrolkrav vedr. varmeforsyningsanlæg eller  

 kommunale krav om renhold af vejarealer.
 § 4,  stk. 4. Planen revideres efter behov af  

 bygningsejeren, særlig med henblik på at modvirke skader i byggeriet.
Revisionsårsager Behovet for ajourføring eller revision af driftplanen kan komme frem på en  

 række måder, såsom:
 - Driftaktiviteter viser sig at mangle eller at være planlagt for store  

 eller for små til formålet.
 - De løbende drifterfaringer peger på praktiske eller lønsomme ændringer.
 - De løbende drifterfaringer viser, at bygningsdele har en ringere  

 holdbarhed end forudsat.
 - Nye udefra kommende forhold gør ændringer nødvendige, fx nye  

 myndighedskrav eller forandrede forsyningsforhold.
 - I forbindelse med vedligeholdsarbejder indføjes nye materialer eller  

 bygningsdele i bygningen.
 - Bygningen ombygges eller ændres.
 - Brugen af bygningen eller brugernes behov ændrer sig.
 - Det erkendes, at bygningsdele er særlig bevaringsværdige.
 - Driftorganisationen ændres.
 - Udviklingen i god driftskik har ført til resultater, som med fordel kan  

 udnyttes i bygningens drift.
 Revisioner kan dreje sig om alle forhold i driftplanen, og de vil ofte  

 medføre ændringer også i driftbudgettet.
§ 5,  stk. 1. I driftplanen angives Både driftniveau og driftudstyr Driftplanen sigter såvel på fastlæggelsen af det kvalitetsniveau, der  

 ønskes indenfor driftområderne (funktion og forsvarlig stand), som på de  

 aktiviteter, der skal tjene til at opnå niveauet.
Niveauet må under  

 overholdelse af bekendtgørelsen lægges ud fra en afvejning af behov mod  

 økonomi.
Der er ikke herved foretaget ændringer med hensyn til forpligtelsen  

 til at foretage henlæggelser mv. efter boligbyggerilovgivningen og  

 ældreboliglovgivningen.
Almennyttige bebyggelser, ungdomsboliger, lette  

 kollektivboliger og ældreboliger skal således fortsat foretage henlæggelser  

 mv. i overensstemmelse med de for disse bebyggelser gældende regler.
Driftrutiner Driftrutiner kan eksempelvis være instrukser til driftpersonalet om  

 betjening og pasning af installationer og om daglige eftersyn, om brug af  

 checklister og om udfyldning af måleskemaer og afgivelse af driftrapporter.
Vedligehold I driftplanen skal angives, hvilke vedligeholdsarbejder der skal foretages  

 på bygningen.
Endvidere skal driftplanen indeholde en fordeling af  

 vedligeholdsarbejderne over tidsrum af eksempelvis 5 til 10 år.
 Afsnittet i driftplanen om vedligehold bør grunde sig på forudsætninger  

 om, hvilken udvendig og indvendig vedligeholdsstand byggeriet skal have og på  

 forudsætninger om bygningsdelenes levetid.
Tilstræbt vedligeholdstilstand Det er i § 2 bestemt, at bygningen til enhver tid skal være i forsvarlig  

 stand.
Bygningsejeren kan også vælge en bedre vedligeholdstilstand end det  

 blot forsvarlige, enten fordi dette antages at kunne betale sig i det lange  

 løb, eller fordi en højere standard ønskes.
Bygningsdeles levetid Udgangspunktet for vedligeholdet er bygningsdelenes levetid, hvad enten  

 det drejer sig om kendte faktiske levetider eller fikserede sådanne.
Dette  

 gælder både ved projekteringen og ved udarbejdelse af driftplan.
Bl.a. er  

 levetiderne en forudsætning for totaløkonomi i projekteringen, ligesom der på  

 grundlag af bygningsdeles forskellige levetid kan projekteres med varierende  

 grader af udskiftelighed.
De forudsatte levetider fastlægges i og med valgene af materialer og  

 bygningsdele under projekteringen, og det er normalt de projekterende  

 rådgiveres sag at skaffe den fornødne viden herom og forklare bygherren  

 forholdet mellem levetid, funktion og pris.
Der findes en vis viden om  

 levetider, og fikserede levetider fastsættes ofte til praktisk brug.
På dette  

 område sker der en stadig udvikling, som byggeriets parter må holde sig ajour  

 med.
 Bortset fra tilfælde, hvor der specielt opføres byggerier med kort levetid  

 eller vælges bygningsdele med henblik på udskiftning efter få års levetid  

 uden vedligehold, må det altid lægges til grund, at bygningsdele skal holdes  

 vedlige, og at der således skal regnes med udgifter hertil.
 Levetider er normalt ikke ensbetydende med den yderste grænse for fysisk  

 holdbarhed, men fastsættes ud fra erfaringer om, hvornår en bygningsdel  

 bliver meget bekostelig at holde vedlige, og hvornår risikoen for svigt i  

 bygningsdelen når op over en vis grænse.
 Levetiden kan forlænges eller forkortes gennem stor, henholdsvis lille,  

 vedligeholdsindsats, og det er afvejningen af dette forhold, som er et af de  

 væsentligste ved planlægning af en bygnings drift.
 Er en bygningsdel udsat for teknisk eller brugsmæssig forældelse, kan  

 dette evt. føre til, at levetiden ud fra et skøn må sættes kortere end til  

 den rimelige fysiske levetid.
Er et byggeri eller en bygningsdel i sig selv bevaringsværdig, bør der  

 principielt regnes med, at levetiden skal være evig.
I praksis indebærer  

 dette, at der må ofres mere på vedligeholdet, end hvad forholdet mellem  

 funktion og udgift normalt tilsiger, og at udskiftning kun må ske, når den er  

 uomgængelig.
Metodefrihed Der er ingen krav i bekendtgørelsen om, hvorledes vedligeholdet nærmere  

 skal gribes an.
Bygningsejeren har metodefrihed og kan således vælge såvel  

 forebyggende (planlagt og periodisk) vedligehold som afhjælpende vedligehold  

 eller en kombination.
 Det forudsættes dog som nævnt ovenfor, at vedligeholdet tilrettelægges  

 under iagttagelse af gældende regler for det støttede byggeris økonomi.
 Afhjælpende vedligehold bør dog kun anvendes på en måde, så der er  

 overblik over de forventede arbejder, og disse kan budgetteres og indgå i  

 fordelingen af vedligeholdsarbejderne i perioder.
 Fordelingen af vedligeholdsarbejderne over tid skal sikre sammenhæng i  

 arbejdet og en rimelig budgetteringsmæssig fasthed.
Nødvendige midler skal afsættes Driftplanens brugbarhed er afhængig af, at der står de nødvendige  

 økonomiske driftmidler bag den.
Det er derfor i bekendtgørelsen angivet, at  

 driftplanen skal indeholde en angivelse af de økonomiske ressourcer, der  

 tjener til at opfylde planen.
Bekendtgørelsen må følges op af vilje og evne  

 hos bygningsejeren til at afsætte de økonomiske midler, der løbende skal til.  

 Der ligger i bekendtgørelsen en fremhævelse af, at driften, herunder ikke  

 mindst vedligeholdet, skal være i orden og ikke prioriteres lavere end andre  

 aktiviteter.
Besparelser i forhold til, hvad der kræves for at opfylde  

 bekendtgørelsens krav, vil normalt være meget kortsigtede og betale sig  

 dårligt, idet følgen er tekniske, brugsmæssige og miljømæssige mangler i  

 byggeriet og større udgifter sidenhen til genopretning.
Kontoplan I det omfang kontoplaner anvendes, forudsættes samme kontoplan anvendt ved  

 budgettering af driftudgifter og ved regnskab over disse.
Herved vil  

 driftregnskabet kunne anvendes umiddelbart til uddragning af nøgletal for  

 driften, hvilket har betydning for den løbende styring af denne samt for en  

 sikker budgettering.
Nøgletal gør det også lettere at finde frem til  

 forbedringer i driftforholdene.
 Anvendelse af en ensartet kontoplan vedr. driftsudgifter er endvidere en  

 af forudsætningerne for, at der kan opbygges erfaringstal vedr. udgifterne  

 til bygningsdrift.
Driftplanens opbygning Driftplanen bør opbygges på en sådan måde, at den bliver så nemt  

 forståelig og håndterlig som muligt for det personale, der skal arbejde med  

 den i det daglige.
Anvendelse af bygningsdelskort som angivet i bilag 4 vil  

 være praktisk.
Pligt til at efterleve driftplanen Når driftplanen er fastlagt, er det bygningsejerens pligt at sørge for, at  

 den efterleves.
 § 5,  stk. 2. Driften skal dokumenteres således, at  

 der fremkommer en systematisk oversigt over planens gennemførelse.
Dokumentation En løbende dokumentation af driftresultaterne gennem hele byggeriets  

 levetid giver mulighed for at opnå en mere økonomisk drift.
Dette gælder  

 især, hvis dokumentationen sammenholdes med erfaringer fra lignende byggerier  

 og med udviklingen i god driftskik.
 Driftplanen bør derfor indeholde en angivelse af, hvorledes  

 dokumentationen er lagt til rette, med henblik på, at dokumentationen kan  

 bidrage til:
- mulige forbedringer i driften af byggeriet, - undersøgelser af driftmæssige forhold og undersøgelser af årsager til  

 svigt i byggeriet, - erfaringsformidling om driftforhold og om projektering og gennemførelse  

 af byggeri, - tekniske eftersyn af bygningsdele, herunder 5-års eftersynet.
 Dokumentationen må bestå i dels en beskrivelse af formål, omfang og  

 hyppighed af driftaktiviteterne, dels rumme kvitteringer for udført arbejde.  

 Det sidste kan evt. ske ved udfyldelse af et driftkontrolblad, hvori det  

 anføres, hvornår aktiviteterne er udført, samt hvilke observationer der i  

 øvrigt er gjort i forbindelse med disses udførelse.
Formålet med dokumentation Dokumentationen skal først og fremmest benyttes ved driften af det  

 pågældende byggeri.
Men dokumentationen bør også kunne benyttes som led i  

 erfaringsformidling om driftforhold i almindelighed og om projektering og  

 gennemførelse af nybyggeri.
 Dokumentationsgraden bør afspejle de krav, der følger af god driftskik og  

 muliggøre såvel kvalitative som kvantitative evalueringer af driftindsatsen.
 Dokumentationens form og omfang bør tilpasses aktivitetens karakter og  

 dens betydning for det samlede resultat af driften.
Til gavn for andet byggeri Den information, der ligger i dokumentationsmaterialet, kan som ovenfor  

 nævnt udnyttes i projektering og udførelse af nye byggerier.
Herved kan  

 driftmæssige svagheder i projekterne afværges.
Det er i denne sammenhæng væsentligt, at informationen er struktureret  

 således, at den er umiddelbart anvendelig for de projekterende og udførende  

 parter.
Det betyder, at informationerne om driftforhold skal ordnes således,  

 at de i hovedsagen følger de almindeligt anvendte tegnings- og  

 beskrivelsesprincipper.
Udover tekniske oplysninger om holdbarhed og funktionsevne bør  

 driftdokumentationen indeholde oplysninger om omkostningerne i forbindelse  

 med driften.
Dette er især påkrævet af hensyn til totaløkonomiske  

 overvejelser i program- og projekteringsfaserne.
Grundlag for løsning af problemer Endelig er dokumentation af driften af afgørende betydning, hvis der  

 opstår driftmæssige problemer eller svigt i bygningen.
Det er langt lettere  

 at bedømme karakteren af konstaterede svigt, hvis bygningsdelenes tilstand er  

 kendt over længere tidsrum, således at fx udviklingen i revner eller  

 sætninger er kortlagt.
Eventuel placering af ansvar og risiko for svigt kan  

 også blive mere præcis, når der foreligger en dokumentation for forholdene og  

 deres udvikling, ikke mindst til belysning af, om årsagerne skal findes i  

 opførelsen eller i driften.
Grundlag for eftersyn Skal tilstandsvurderinger og 5-års eftersyn gennemføres på en økonomisk  

 overkommelig måde, må grundlaget for indsatsen ligge klar i form af en  

 dokumentation, som i let tilgængelig form kortlægger projektering, udførelse  

 og drift.
Bl.a. kan der herigennem tages stilling til, hvor eftersyn og  

 vurderinger særlig bør sættes ind.
5-års eftersyn 5-års eftersynet er behandlet i særskilte regler, men bør også betragtes  

 som et led i bygningsdriften.
Driftplanen bør angive i hvilket omfang og med  

 hvilke mellemrum, der skal foretages bygningstekniske eftersyn, også ud over  

 5-års eftersynet.
På visse felter findes der offentlige eftersynsordninger, fx varmesynet.  

 Herudover må bygningsejeren selv fastsætte hyppigheden og omfanget samt  

 fremgangsmåden ved eftersynene.
Som angivet i bilag 3 findes der  

 vejledningsstof herom.
Bygningsejeren bør holde øje med den betydelige  

 udvikling i eftersynsmetoder og eftersynsudstyr, som er i gang i disse år.
Anvendelse af edb Datamængderne kan nemt blive meget store, og der vil ofte blive  

 efterspurgt forskellige sorteringer og udpluk af data.
Det anbefales derfor,  

 at de forskellige data opbevares i en sådan form, at de nemt kan trækkes ud  

 efter enhver ønskelig sortering.
Dette kan bl.a. opnås ved anvendelse af  

 edb-baserede systemer.
 § 6.  Kommunalbestyrelsen påser som tilsynsmyndighed,  

 at det almennyttige byggeri, ungdomsboliger, lette kollektivboliger og  

 ældreboliger overholder reglerne i denne bekendtgørelse.
 Stk. 2.  For private andelsboliger påser  

 kommunalbestyrelsen ved godkendelsen af den endelige anskaffelsessum ved  

 byggeriets færdiggørelse, at driftplan foreligger.
Bestemmelsen er en præcisering af gældende regler, hvorefter  

 kommunalbestyrelsen som tilsynsmyndighed påser, at ejendommens  

 vedligeholdstilstand er forsvarlig.
Bestemmelsen gælder ikke for private  

 andelsboliger, som ikke er undergivet kommunalt tilsyn, når byggeriet er gået  

 i drift.
Men det er i stk. 2 bestemt, at kommunalbestyrelsen skal påse, at  

 dette byggeri får en driftplan.
 Kommunalbestyrelsen beslutter selv, hvorledes den vil tilrettelægge  

 tilsynet, herunder i hvilken udstrækning den ønsker at blive orienteret om  

 driftplaner for nybyggeri og eksisterende byggeri under Byggeskadefonden.
Ifølge § 5, stk. 2, i Bygge- og Boligstyrelsens bekendtgørelse nr. 541 af  

 18. juli 1990 om 5-års eftersyn underretter bygningsejeren repræsentanter for  

 beboerne og en eventuel tilsynsmyndighed om eftersynets påbegyndelse.
Såfremt  

 kommunalbestyrelsen deltager i et sådant møde, vil det være hensigtsmæssigt,  

 hvis den forinden er blevet orienteret om driftplanerne for byggeriet, idet  

 disse udgør en del af grundlaget for eftersynet.
 § 7.  Bekendtgørelsen træder i kraft den 1. september  

 1990.
 Stk. 2.  For byggerier, der har skæringsdato før den 1.  

 januar 1991, jf. § 4, stk. 2, har bekendtgørelsen dog først virkning fra den  

 1. juli 1991, og driftplaner skal foreligge senest fra denne dato.
Bekendtgørelsens ikrafttræden og overholdelse Bekendtgørelsens ikrafttræden er fastsat til 1. juli 1990.
 Dog har bekendtgørelsen først virkning fra den 1. juli 1991 for byggerier,  

 der er taget i brug eller tages i brug før 1. januar 1991. Baggrunden herfor  

 er, at ejerne af de eksisterende byggerier må have en vis tid til at indrette  

 sig på bekendtgørelsen, herunder udarbejde driftplaner.
Bilag 1. Bygge- og Boligstyrelsens bekendtgørelse Bekendtgørelse om bygningsdrift.
 I medfør af § 56, stk. 2, § 65, § 73 og § 82*1) i lov om boligbyggeri,  

 jf. lovbekendtgørelse nr. 82 af 2. februar 1989 og § 33 i lov om boliger for  

 ældre og personer med handicap, jf. lovbekendtgørelse nr. 600 af 7. oktober  

 1988 med senere ændringer, fastsættes:
§ 1 Bekendtgørelsen gælder for byggeri, der er omfattet af Byggeskadefonden,  

 jf. § 62 b i lov om boligbyggeri.
§ 2 Bygningsdrift skal gennemføres således, at byggeriet i overensstemmelse  

 med god driftskik opfylder sine funktioner og fremtræder i forsvarlig stand.
§ 3 Bygningsdrift omfatter forsyning, renhold, vedligehold, pasning og  

 overvågning af byggeriet og dettes installationer og friarealer.
§ 4 Bygningsejeren skal udarbejde og følge en plan for driften af byggeriet.
 Stk. 2.  Planen skal foreligge ved byggeriets overgang  

 fra anlæg til drift (skæringsdatoen). Hvis byggeriet overdrages inden denne  

 dato, skal driftplanen udarbejdes af den oprindelige bygherre.
 Stk. 3.  Projektmateriale, dokumentation for udførelsen,  

 driftinstrukser, brugsanvisninger og lignende, der danner grundlag for planen  

 skal til enhver tid findes i ajourført form hos bygningsejeren.
 Stk. 4.  Planen revideres efter behov af bygningsejeren,  

 særlig med henblik på at modvirke skader i byggeriet.
§ 5 I driftplanen angives Stk. 2.  Driften skal dokumenteres således, at der  

 fremkommer en systematisk oversigt over planens gennemførelse.
§ 6 Kommunalbestyrelsen påser som tilsynsmyndighed, at det almennyttige  

 byggeri, ungdomsboliger, lette kollektivboliger og ældreboliger overholder  

 reglerne i denne bekendtgørelse.
 Stk. 2.  For private andelsboliger påser  

 kommunalbestyrelsen ved godkendelsen af den endelige anskaffelsessum ved  

 byggeriets færdiggørelse, at driftplanen foreligger.
§ 7 Bekendtgørelsen træder i kraft den 1. september 1990.
 Stk. 2.  For byggerier, der har skæringsdato før den 1.  

 januar 1991, jf. § 4, stk. 2, har bekendtgørelsen dog først virkning fra den  

 1. juli 1991, og driftplaner skal foreligge senest fra denne dato.
Bygge- og Boligstyrelsen, den 18. juli  

 1990 gælder fortsat for byggeri, der har fået  

 tilsagn før den 1. januar Bilag 2.
Administrative forskrifter og vejledninger, der berører bygningsdrift (x betyder, at materialet gælder for byggeri under Byggeskadefonden) 1. Bygherrevejledning 1983. Forskrifter og generelle  

 retningslinier for statens byggevirksomhed mv.
Byggestyrelsen.
September  

 1983.
 x 2. Boligstyrelsens cirkulære nr. 117 af 25.11.1985 om de almennyttige  

 boligselskabers økonomi mv.
 x 3. Boligstyrelsens bekendtgørelse nr. 784 af 14.12.1988 om almennyttig  

 boligvirksomhed.
 x 4. Boligstyrelsens bekendtgørelse nr. 433 af 22.7.1987 om  

 vedligeholdelse og istandsættelse af almennyttige boligselskabers boliger.
 x 5. Boligstyrelsens bekendtgørelse nr. 1979 af 16.3.1988 om drift og  

 tilsyn med ungdomsboliger, der er opført med statsstøtte (lejefastsættelse,  

 regnskaber, revision og tilsyn). Boligstyrelsens vejledning af 16.3.1988 om  

 samme.
x 6. Boligstyrelsens bekendtgørelse nr. 693 af 25.11.1988 om  

 administration af ældreboliger.
Boligstyrelsens vejledning af 25.11.1988 om  

 administration af ældreboliger.
 x 7. Boligministeriets cirkulære nr. 182 af 1.9.1976 om støtte til lette  

 kollektivboliger mv.
 x 8. Byggestyrelsens cirkulære nr. 166 af 12.11.1986 om kvalitetssikring.
x 9. Kvalitetssikring 1986. Byggestyrelsens vejledning om  

 kvalitetssikring.
Publikation nr. 90. Byggestyrelsen.
December 1986.
 x 10. Byggestyrelsens cirkulære nr. 2 af 6.1.1987 om brug af beton.
 x 11. Byggestyrelsens cirkulære nr. 92 af 9.6.1987 om vedligehold af  

 statens bygninger.
 x 12. Byggestyrelsens skrivelse af 16.6.1987 om eftersyn af  

 betonbygninger.
 x 13. Byggestyrelsens skrivelse af 16.6.1988 om bygningssyn på  

 betonbygninger.
 x 14. Boligstyrelsens bekendtgørelse nr. 477 af 1.7.1987 om  

 bygningsgennemgang (førsyn) ved ombygning af og tilbygning til en  

 eksisterende bygning mv.
x 15. Bygge- og Boligstyrelsens bekendtgørelse nr. 541 af 18.7.1990 om  

 5-års eftersyn x 16. Bygge- og Boligstyrelsens vejledning om 5-års eftersyn (ikke færdig) Bilag 3.
Hjælpemidler til drift 1. Systematik 1.1. BPS-publikation 21, 3. udgave juni 1989: Fælles tegningsprincipper-  

 med eksempelsamling 1.2. BPS publikation 66, maj 1988: Vedligehold af ejendomme - fælles  

 orden.
 1.3. BPS publikation 67, maj 1988: Fælles principper for vedligehold af  

 ejendomme.
 1.4. BC/SFB - Bygningsdelstavle.
 Byggecentrum 1988.
2. Forholdet mellem projektering og drift 2.1. Planlægning af driftsvenligt byggeri - en anvisning.
 BUR-rapport, oktober 1985.
(Indeholder en række hjælpemidler til brug under planlægningen.
Der er  

 tale om en konkretisering og systematisering af en tidligere udsendt  

 publikation: Planlægning af driftsvenligt byggeri, BUR-rapport, august 1982).
 2.2. Vejledning om totaløkonomi i byggeriet.
 Byggestyrelsen, marts 1989.
 (Indeholder vejledning i beregning af totaløkonomi med en række  

 erfaringsdata).
 2.3. Vejledning i udarbejdelse af driftplan FRI, april 1990.
3. Almindelig vejledning, driftssystemer, generelle  

 erfaringer 3.1. Drifts- og vedligeholdssystem for bolig- byggeri.
 SBI-meddelelse 4, SBI 1980.
(SBI-meddelelsen beskriver med udgangspunkt i et nyetableret og kun delvis  

 afprøvet D & V-system for Vridsløselille Andelsboligforening (VA) et drifts- og vedligeholdssystem for  

 VVS-installationer i bygninger.
Systemet er baseret på VA's samlede D &  

 V-system).
 3.2. Drift og vedligehold af boligbyggeri.
 Boligselskabernes Landsforening, rapport 1.
 BUR-rapport, april 1981.
 3.3. Et system for energiøkonomisk drift i større bygninger.
 SBI-rapport 117. Statens Byggeforskningsinstitut. 1982.
 3.4. Afcheckning af kedelanlæg til fyringsolie.
 SBI-anvisning 133 (med bilag). SBI 1982.
 3.5. Driftsinstruktioner for ventilationsanlæg.
SBI-meddelelse 8. SBI 1983 3.6. Driftsinstruktioner for varmeanlæg.
 SBI-meddelelse 30. Statens Byggeforskningsinstitut. 1983.
 (Indeholder forslag til systematik for et instrumentmateriale, der  

 opbygges under projektering og udførelse og ligger klar ved afleveringen af  

 byggeriet).
 3.7. Drift og vedligehold af boligbyggeri.
 Boligselskabernes Landsforening, rapport 2. BUR-rapport, september 1983.
 (Forslaget i publikation 3.2 er afprøvet, og erfaringerne samles i denne  

 publikation).
 3.8. Bygningsvedligehold - Erfaringstilbageføring.
 Den Danske Vedligeholdsforenings fagudvalg om bygningsvedligehold -  

 Erfaringstilbageføring 1984.
(Indeholder resultatet af et udvalgsarbejde vedrørende  

 erfaringstilbageføring i forbindelse med vedligehold af bygninger.
Rapporten  

 giver en generel redegørelse for hele problematikken omkring  

 erfaringsopsamling og -anvendelse med udgangspunkt i de forskellige parter,  

 der har interesse heri).
 3.9. Bygningsgennemgang som led i energistyring i større bygninger.
 SBI-rapport 1954. Statens Byggeforskningsinstitut. 1984.
 3.10. Energistyring i offentlig bygningsforvaltning med brug af edb.
 SBI-rapport 170. Statens Byggeforskningsinstitut. 1985.
 3.11. Energistyring med CTS-anlæg.
 SBI-rapport 180. Statens Byggeforskningsinstitut. 1986.
 3.12 Drift- og vedligehold af boligbyggeri 3 -grundlag for driftsystemets  

 overførsel til EDB, BUR, marts 1987.
 3.13. Check- og indstillingsliste for varmeautomatik.
 SBI-anvisning 124 (med bilag). SBI 1988.
 3.14. Bygningsdrift - organisation og systematik vejledning for ledere i  

 driftsorganisationer.
 SBI rapport 204. SBI 1990.
 (Heri yderligere henvisning til litteratur).
 3.15 Energiundersøgelse af varme- og ventilationsanlæg.
 SBI-anvisning 162. SBI 1990.
 3.16. Eksempelsamling for indhold i en driftplan.
 udarbejdet af arkitektfirmaet Greisen og Zwinge og arkitektfirmaet Peter  

 Olsson ApS (Bilag 4 til denne vejledning).
3.17. Drift af boligbyggeri.
Boligselskabernes Landsforening BUR-rapport, marts 1990. (Redegørelse for driftplaners grundlag og  

 opbygning.
Indeholder et eksempel på en driftplan.
3.18. Vejledning i udarbejdelse af håndbog i bygningsdrift og tilhørende  

 driftsplan.
FRI, april 1990.
4. Særlig om indeklima 4.1. Indeklimaet i boligen, SBI-anvisning 152, 1986.
 4.2. Undgå fugtskader - luk vinduet op.
SBI-anvisning 76 4.3. Afcheckning af ventilationsautomatik.
SBI-anvisning 105 (med bilag.
SBI 1983.
 4.4. Afprøvning af programmerbar varme- og ventilationsautomatik.
 SBI-anvisning 161.
 4.5. Hovedpine og slimhindegener hjemme og på arbejde.
SBI-rapport 175. SBI 1986 4.6. Boligventilationssystemer.
 SBI-rapport 161. SBI 1984.
 4.7. Luftfugtighed i renoverede højhuse med tre ventilationsløsninger.
 SBI-rapport 198. SBI 1989.
 4.8. Indeklimaproblemer.
 SBI-rapport 199. SBI 1989.
 4.9. Måling af mineraluldsfibre i indeklimaet.
 SBI-rapport 201. SBI 1989.
 4.10. Udeluftventiler.
 SBI-rapport 196. SBI 1989.
 4.11. Måling af rengøring.
 AMI-rapport 27/1988. Arbejdstilsynet.
 4.12. Ventilationstekniske forbedringer for eksisterende bygninger med  

 kogegasinstallationer, prissætning og effektvurdering.
 Byggestyrelse-rapport 1987.
 4.13. Støv i ventilationsanlæg.
 SBI-rapport 206. SBI 1990.
5. Særlig om beton 5.1. Også beton skal vedligeholdes.
 ATV, 1982.
 5.2. Eftersyn af beton.
 Vejledning for driftspersonale i ejendoms- og boligselskaber.
 Teknologisk Institut.
 Beton 3, SBI 1984.
 5.3. 13 betonsygdomme.
 Hvordan de opstår, forløber og forebygges.
 Beton 4, SBI 1985.
 5.4. Bygningssyn på betonkonstruktioner - de konstruktive forholds  

 betydning for betonbygværkers holdbarhed.
 BPS-publikation nr. 59, marts 1988.
6. Tilstandsvurdering 6.1. Bygningstilstandskontrol.
 Den danske Vedligeholdsforenings fagudvalg om bygningsvedligehold, 1984.
(Rapporten er resultatet af et udvalgsarbejde under DDV, der havde til  

 formål at udveksle erfaringer og udvikle nye eller forbedrede rutiner og  

 metoder for tilstandskontrol af bygninger.
Der gives en bred dækning af emnet  

 med beskrivelse af samtlige hovedproblemstillinger).
 6.2. Et rammesystem for tilstandsbeskrivelser samt vejledninger for  

 eftersyn af trævinduer, flade tagpapdækkede tage og blankt murværk.
Teknologisk Institut og Jysk Teknologisk.
August 1986.
 (Indeholder en metode til objektiv beskrivelse af en bygnings tilstand.  

 Endvidere forslag til skemaer og diagrammer).
 6.3. Bygningssyn på betonkonstruktioner- de konstruktive forholds  

 betydning for betonbygværkers holdbarhed.
 BPS-publikation nr. 59. Marts 1988.
7. Elektronisk databehandling 7.1. Edb-styret overvågning af bygningskonstruktioner - et idekatalog.
 BUR-rapport, september 1985.
 (Med baggrund i erfaringerne i anvendelse af CTS-anlæg i driften af  

 bygninger belyses mulighederne for at anvende datamat baserede anlæg til  

 overvågning af bygningskonstruktioner).
 7.2. Drift og vedligehold af boligbyggeri 3 - grundlag for driftsystemets  

 overførsel til edb.
 BUR, marts 1987.
 7.3. Edb-programmer til bygningsdrift.
Byggestyrelsen.
Byggeriets Udviklingsråd.
BUR-rapportering.
December 1987.
7.4. EDB-styret overvågning af bygningskonstruktioner Et pilotprojekt - Etablering og drift.
 BUR-rapport, januar 1990.
8. Priser 8.1. Prisbog Drift og Vedligehold.
 Viemose & Spiele, 1989.
Bilag 4 Eksempel på indhold af en driftplan Dette bilag indeholder en række eksempler på dokumenter, der indgår i en  

 driftplan for byggeriet »Poppelparken III« Eksemplet skal alene opfattes som udtryk for dokumenter, der må indgå i en  

 driftplan, som opfylder driftbekendtgørelsens §§ 4 og 5. Opbygningen af  

 bilagets eksempel tager udgangspunkt i at kunne indgå i en samlet driftplan,  

 som beskrevet i »Drift af boligbyggeri« BUR rapport, marts 1990.
 Eksempel på dele af en driftplan:
Bygningsdelsoversigt Bygningsdelskort Eftersynskort Pris/mængdekort Eftersynsinstruktion/kontroljournal Vedligeholdelsesanvisninger Eftersynsplan Aktivitetsplan Driftsbudget Driftsjournal Forsyning.
Oversigter over forbrug Renhold/pasning.
