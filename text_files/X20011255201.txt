 Som følge heraf er der mellem klageren og indklagede opstået  

 uenighed om hvem der har ansvaret for disse forsinkelser.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 § 22, stk. 11.
Sagen vedrører et vejbyggeri, hvor klager som  

 hovedentreprenør for indklagede, skulle udføre dels  

 rehabiliteringen af en bestående vej, dels anlægget af en ny  

 omkørselsvej.
Indklagede havde en rådgiver ved projektet som  

 tillige udførte bygherrens tilsyn med arbejdet.
Der viste sig efter  

 entrepriseaftalens indgåelse at være problemer med  

 udførelse af det udbudte projekt vedrørende rehabiliteringen,  

 og dette projekt blev derefter ændret bl.a. således, at der i  

 rehabiliteringen skulle indgå en cementstabilisering af vejen.
De  

 specificerede komprimeringskrav blev imidlertid ikke opnået, og  

 yderligere ændringer blev gennemført, efter at en joint  

 commission med repræsentanter for klager og rådgiveren havde  

 været på pladsen og afgivet en rapport, der foreslog  

 ændrede komprimeringskrav og øget mobilisering af udstyr.
Disse  

 og andre forhold bevirkede en forsinkelse af både rehabiliteringen og  

 af projektet vedrørende omkørselsvejen.
Voldgiftssagens  

 hovedtema er, hvem der har ansvaret for disse forsinkelser, jf. nedenfor om  

 den hævede adcitationssag mod rådgiveren, og opgørelsen af  

 omkostningerne i forbindelse hermed.
Hertil kommer spørgsmål om  

 ansvaret for konstaterede mangler i form af vejsvedning, jf. nedenfor under  

 5.1.
Ved klageskrift modtaget den 21. juli 1999 mod indklagede  

 indbragte klageren tvisten for en af Voldgiftsnævnet for Bygge- og  

 Anlægsvirksomhed nedsat voldgiftsret, bestående af  

 administrerende direktør Ib Lyngholm, administrerende direktør  

 Erling Rask, højesteretspræsident Jacques Hermann, landsdommer  

 Knud A.
Knudsen og højesteretsdommer Mogens Hornslet, med  

 sidstnævnte som voldgiftsrettens formand.
 Indklagede adciterede rådgiveren, men hævede  

 sagen, efter at der i september 2000 var indgået forlig, der bl.a.  

 indebar, at rådgiveren til fuld og endelig opgørelse af ethvert  

 erstatningskrav som følge af fejl og mangler ved udført arbejde  

 i henhold til kontrakten om supervision skulle betale indklagede 25 mio. kr.  

   maksimum ifølge kontrakten   og 486.000 kr. til delvis dækning  

 af indklagedes omkostninger i forbindelse med voldgiftssagen og syn og  

 skøn, ifølge forligsteksten svarende til 2/3 af indklagedes  

 udgifter til syns- og skønserklæringen.
 Klager har nedlagt følgende endelige  

 påstande:
 Indklagede har nedlagt følgende endelige  

 påstande:
Over for klagers påstand 1 påstås  

principalt frifindelse, subsidiært frifindelse mod  

 betaling af et mindre beløb.
Renteberegningen fra den vægtede  

 mellemdato kan alene anerkendes for det tilfælde, at klager skulle  

 få fuldt medhold i den nedlagte betalingspåstand.
 Over for klagers påstand 3 har indklagede  

 taget bekræftende til genmæle.
 Indklagede har endvidere nedlagt følgende  

 selvstændige påstande:
 Principalt:
 Klager skal til indklagede betale 17.542.991 kr. med  

 tillæg af procesrente fra den 15. juni 2000. Som det fremgår af  

 den nedenfor side 6 gengivne skematiserede opgørelse af 22. juni 2001  

 af krav og modkrav, udgør indklagedes modkrav dog reelt 20.720.998  

 kr.
 Subsidiært:
 Klager skal til indklagede betale et mindre  

 beløb efter voldgiftsrettens skøn med tillæg af  

 procesrente fra den 15. juni 2000.
 Sagen blev mundtligt forhandlet den 25., 26., 27., 28.  

 og 29 juni og den 2. og 3. juli 2001. Under forhandlingen blev  

 gennemgået et omfattende skriftligt materiale, og der blev afgivet  

 forklaringer af en ansat ved Geoteknisk Institut, fem ansatte fra adciterede,  

 2 ansatte fra indklagede og fem ansatte fra klageren.
 Der blev endvidere under afhjemling forklaret af to  

 skønsmænd, der har afgivet en skønserklæring af 30.  

 marts 2000. Efter afslutning af proceduren den 3. juli 2001 blev sagen efter  

 aftale med parterne optaget med henblik på afgivelse af en summarisk  

 kendelse, der ikke indeholder referat af det skriftlige materiale og de  

 afgivne forklaringer, men som   ud over parternes hovedsynspunkter  

 redegør for voldgiftsrettens resultat og begrundelsen herfor.
Til brug for voldgiftsrettens behandling af sagen  

 forelå en skematisk opgørelse af 22. juni 2001 af krav og  

 modkrav, der dels indeholder en angivelse af kravenes art, størrelse  

 og rentedato, dels oplysninger om, i hvilket omfang kravet under sagen er  

 anerkendt eller omtvistet.
Ved gennemgangen af de enkelte krav i kendelsens  

 afsnit 5 vil der blive taget udgangspunkt i denne opgørelse.
 Om de krav, der danner grundlag for klagers påstand  

 1 om betaling af 37.776.922 kr., indeholder opgørelsen  

 følgende:
Nedenfor behandlet under Rentedato Krav Klagers krav kr.
 Indklagede anerkendt kr.
 Omtvistet kr.
5.2 12-02-98 Generelt krav 26.581.640 5.021.830 21.559.810 5.2 09-09-98 Generelt krav 9.002.316 0 9.002.316 5.3 15-06-98 Dagbøder omkørselsvejen 21/5-15/6 1998 420.067 0 420.067 5.4 30-09-98 Teststrækning rehabilitering 598.000 0 598.000 5.5 30-09-98 Afviste strækninger 1.128.549 564.275 564.274 5.6 30-09-98 Reduceret lagtykkelse 625.741 0 625.741 5.7 30-09-98 Scarification ripning 285.521 146.609 0 5.8 06-04-98 Borrow Pit Aplahoue 504.475 0 357.866 5.9 08-12-98 Asfaltreparationer Dako 442.748 342.600 442.748 5.10 08-12-98 Overfladebehandling skuldre 1998 685.201 302.204 342.601 5.10 20-10-98 Overfladebehandling skuldre 1999 604.408 175.106 302.204 5.11 08-12-98 Prisregulering, cement 427.986 34.945 252.880 5.12 21-07-99 Renter af for sent betalte beløb 77.510 0 42.565 5.13 06-04-01 Garantiprovision 87.843 6.873.090 87.843 I alt 41.472.005 2.695.083 34.598.915 30-09-98 Heraf betalt 2.695.083 4.178.007 0 Til rest 38.776.922 34.598.915 Når påstandsbeløbet ikke er 38.776.922  

 kr., men 37.776.922 kr., skyldes det, at et modkrav mod klager  

 vedrørende retablering af grøfter inden den mundtlige  

 forhandling er forligt, således at klager anerkender at skulle betale  

 til indklagede 1 mio. kr. ud af det oprindelig fremsatte krav på 3,5  

 mio. kr.
Forligsbeløbet er derfor fratrukket skemaets 38.776.922. kr.  

 ved beregningen af klagers påstand 1.
 Om de modkrav, der danner grundlag for indklagedes  

 selvstændige principale påstand om betaling af 17.542.991 kr.  

 indeholder opgørelsen følgende:
Nedenfor behandlet under Rentedato Krav Revideret modkrav kr.
 Klager anerkendt kr.
 Omtvistet kr.
5.3 15-06-00 Dagbøder 1.377.319 0 1.377.319 5.1 15-06-00 Vejsvedning (rev.
Krav 50%) 18.977.679 0 18.977.679 5.14 15-06-00 Retablering af grøfter, forlig 1.000.000 1.000.000 0 5.15 15-06-00 Udbedring af skilte, estimeret 366.000 0 366.000 Krav i alt 21.720.998 1.000.000 20.720.998 Beløbet på de 17.542.991 kr. fremkommer  

 ifølge opgørelsen således:
Indklagede anerkender af klagers krav der ikke er  

 betalt 6.873.090 kr.
Indklagede hævder over for klager et modkrav  

 på 21.720.998 kr.
Difference i indklagedes favør 14.847.908 kr.
Hvortil skal lægges 2.695.083 kr.
Som indklagede   jf. klagers opgørelse har  

 betalt Indklagedes påstandsbeløb  

 herefter 17.542.991 kr.
 På tilsvarende måde fremkommer klagers  

 påstandsbeløb 37.776.922 kr. ifølge opgørelsen  

 således:
Klager hævder et krav på 41.472.005 kr.
Men anerkender indklagedes modkrav med det  

 ovennævnte forligsbeløb 1.000.000 kr.
Difference i klagers favør 40.472.005 kr.
Hvorfra skal trækkes som er betalt af  

 indklagede 2.695.083 kr.
Klagers påstandsbeløb herefter 37.776.922 kr.
50% af ovennævnte                 18.977.679 Indklagedes hovedsynspunkt er, at bygherrens  

 rådgiver og klager som hovedentreprenør, begge er ansvarlige for  

 manglerne   der er erkendt   og at klager skal betale halvdelen af de  

 omkostninger, som manglerne har påført indklagede.
Klagers hovedsynspunkt er heroverfor, at det  

 er rådgiveren, der har fastsat den bitumenprocent, der er årsag  

 til vejsvedningen, at fejlen ved sammensætningen ikke var  

 så åbenlys, at klager af den grund skulle have sagt fra, at  

klager i øvrigt gjorde rådgiveren opmærksom på,  

 at den høje bitumenprocent kunne give anledning til vejsvedning,  

men at dette blev accepteret ad rådgiveren.
Under disse  

 omstændigheder er der efter klagers opfattelse ikke grundlag for at  

 pålægge klager nogen del af ansvaret for vejsvedningen, der blev  

 langt mere omfattende, end det kunne forudses.
Voldgiftsretten lægger til grund, at vejens  

 tilstand på grund af vejsvedningen var uacceptabel og kræver  

 omlægning, og at den afgørende årsag til vejsvedningen  

 var, at der ved sammensætningen af den asfaltmix, der skulle  

 udlægges, blev anvendt en for høj bitumenprocent.
Ved  

 fastlæggelsen af ansvaret herfor er udgangspunktet efter  

 sædvanlig praksis, ar rådgiveren sætter rammerne for  

 sammensætningen, men at det er entreprenøren, der   med  

 forbehold af rådgiverens godkendelse   udfylder disse rammer.
Dette  

 udgangspunkt findes ikke fraveget ved kontraktgrundlaget mellem denne sags  

 parter eller ved bevisførelsen om det faktiske  

 hændelsesforløb.
Voldgiftsretten finder det endvidere godtgjort,  

 at klageren inden udlægningen af asfaltmixen var klar over, at den  

 høje bitumenprocent udgjorde en risiko for vejsvedning   om end  

 vejsvedningens omfang senere kom bag på både adciterede og  

 klager.
Klager gjorde adciterede bekendt med sine overvejelser, men det skete  

 i en sådan form, at det ikke på nogen måde opfyldte de krav  

 om et egentligt forbehold, der havde været rimeligt under hensyn til  

 klagers kendskab til produktet og til de specielle materialeforekomster  

 på stedet.
Voldgiftsretten skal i denne forbindelse fremhæve  

 indholdet af et referat af et Technical Meeting den 28. oktober 1996 og af et  

 brev af den 4. august 1997 fra klager til adciterede.
I mødereferatet  

 er under punktet "Asphalt Mixdesign" anført, at "The  

 Consultant emphasizes that they can not approve a mixdesign if the Contractor  

 has any reservation", og i brevet af 4. august 1997, hvor det  

 nævnes, at man tidligere har henledt adciteredes opmærksomhed  

 på, at anvendelsen af "a binder rich mix to some extent will cause  

 some types of disadvantages", tages der i det følgende ikke nogen  

 reservation endsige noget egentligt forbehold ("However we have  

 understanding for your choice of an increased binder content, resulting in an  

 asphalt mix with improved resistance to reflevtive cracking" osv.).
I hvert fald under disse omstændigheder finder  

 voldgiftsretten, at indklagede må have medhold i, at den  

 skadepådragende bitumenprocent må anses som et fælles  

 produkt af et samarbejde mellem rådgiver og entreprenør på  

 en sådan måde, at der kan pålægges både  

 rådgiveren og entreprenøren et ansvar for indklagedes tab som  

 følge af vejsvedningen.
Voldgiftsretten kan ligeledes tilslutte sig,  

 at klagers andel kan fastsættes til halvdelen.
 Herefter, og idet der ikke findes grundlag for at  

 anfægte tabsopgørelsen, der i det væsentlige bygger  

 på skønserklæringen, tager voldgiftsretten indklagedes  

 modkrav på 18.977.679 kr. vedrørende vejsvedningen til  

 følge.
Indklagedes hovedsynspunkt er, at der   ud over de  

 anerkendte 5.021.830 kr.   ikke er grundlag for at imødekomme  

 klagerens krav.
Klager har været forsinket under hele projektet og har  

 selv begået fejl under udførelsen.
Rådgiverens fejl har  

 ikke været afgørende, og klageren kunne generelt have anvendt  

 sine ressourcer mere effektivt og kunne endvidere langt hurtigere have  

 gennemført den nødvendige mobilisering af yderligere materiel  

 efter joint commissions forslag.
 Klager har til brug for sagen tilvejebragt en meget  

 detaljeret opgørelse af diverse direkte og indirekte ombeslutninger,  

 som kræves betalt af indklagede.
 Voldgiftsretten finder det utvivlsomt, at klagers  

 arbejde med vejanlægget har været ramt af forsinkelser og  

 vanskeligheder, som klager ikke kan lastes for, men som skyldes bygherrens  

 rådgiver, og som derfor kan kræves kompenseret af indklagede.
 Det findes endvidere godtgjort af klager, at det af  

 indklagede anerkendte beløb på ca. 5 mio. kr. ikke i  

 tilstrækkelig grad giver klager kompensation.
På den anden side er det voldgiftsrettens  

 opfattelse, at klagers opgørelse over direkte og indirekte  

 omkostninger som følge af forsinkelserne   ca. 35 mio. kr.   kun i  

 begrænset omfang kan være vejledende ved vurderingen af  

 størrelsen af det kompensationsbeløb, som klager kan anses for  

 berettiget til.
Det må i denne henseende erindres, at det arbejde, der  

 ifølge parternes aftale skulle udføres af klager, angik en  

 hovedentreprise med en samlet entreprisesum på knap 130 mio. kr., der  

 oprindeligt skulle udføres over en periode på ca. 2  

 år.
 Hertil kommer, at der ved fastsættelsen af  

 kompensationsbeløbet må henses til, at klager, da man uden  

 erfaringer fra lignende arbejder indgik på det ændrede projekt,  

 måtte være klar over, at der under udførelsen kunne  

 opstå vanskeligheder, og at klager synes at have udnyttet sine  

 ressourcer mere optimalt.
 Efter en samlet vurdering finder voldgiftsretten herefter,  

 at kompensationsbeløbet til klager for forsinkelser  

 skønsmæssigt kan fastsættes til 10 mio. kr.
 Som ovenfor anført skyldes en væsentlig del  

 af klagers forsinkelse forhold, som ikke klageren, men bygherrens  

 rådgiver, må lastes for.
 Under disse omstændigheder finder voldgiftsretten,  

 at indklagede ikke har været berettiget til dagbøder for  

 omkørselsvejen i perioden 21. maj 1998 og til arbejdets afslutning.  

Klagers krav om tilbagebetaling af 420.067 kr. tages derfor til  

 følge, og klager frifindes for indklagedes krav om betaling  

 af yderligere dagbøder med 1.377.319 kr.
Det fremgår af tillæg til "the  

 Particular Specifications" for "Scarifying and Stabilisation Works,  

 rev. 3"   fremsendt med en skrivelse af 21. november 1996 fra  

 adciterede, at "a number of test sections shall be carried out as agreed  

 with the Engineer.
Five test sections are anticipated.
Additional test  

 sections will be paid for " Klagers krav vedrørende 8  

 teststrækninger, der er udført ud over de 5, der ifølge  

 parternes aftale var "anticipated", og som der derfor skulle  

 betales for.
Arbejdet er udført.
Der er ikke fra entreprenørens  

 side udvist forhold, der fritager indklagede for forpligtelsen til at betale,  

 og klager har da også uden forbehold overhovedet løbende  

 modtaget betaling.
Det er derfor uberettiget, at den skete betaling er  

 fratrukket i forbindelse med slutafregningen.
 Indklagedes hovedsynspunkt er, at det er  

 entreprenørens forhold, der nødvendiggjorde de ekstra tests,  

 fordi prøveresultaterne ikke kunne godkendes.
 Af de grunde, der er anført af klager, finder  

 voldgiftsretten det utvivlsomt, at klagers krav om betaling skal  

tages til følge.
Der er tale om en strækning på 3.128 m,  

 hvor den udførte cementstabilisering var kasseret og skulle  

 genudlægges.
Det må lægges til grund, at arbejdet som  

 permanent produktion blev udført i henhold til adciteredes projekt,  

 der er kritiseret som utilstrækkeligt og uegnet.
I forbindelse med  

 beslutningen om genudlægning tilsagde adciterede klager betaling ved  

 Site Instruction nr. 138 af 4. august 1997 ("Cost Estimate: BOQ or such  

 other price as shall be negotiated between the engineer and the  

 contractor"), men efter arbejdets udførelse forbeholdt bygherren  

 sig tilbagesøgning og har i forbindelse med slutafregningen trukket de  

 1.128.549 kr., som nu kræves betalt på ny.
 Indklagede har under voldgiftssagen anerkendt at  

 skulle betale 50 % af beløbet, dvs. 564.275 kr., ud fra en betragtning  

 om, at skylden for afviste strækninger, hvor kravene ikke kunne  

 opfyldes, må deles mellem rådgiver og entreprenør.
Voldgiftsretten finder imidlertid, at kravet  

 må betales fuldt ud.
Betaling var tilsagt ved ordningen, og  

 indklagede har i forbindelse med denne afviste strækning ikke godtgjort  

 forhold fra entreprenørens side, der gør det berettiget at  

 pålægge klager at dele ansvaret for det uhensigtsmæssige  

 projekt med rådgiveren, den adciterede.
 Indklagede skal derfor betale de krævede  

1.128.549 kr.
Kravet drejer sig om betaling for cementstabilisering  

 udlagt på rehabiliseringsvejen i perioden november 1997 til 29. januar  

 1998. Klager udlagde uden en Site Instruction herom fra adciterede  

 cementstabilisering i en lagtykkelse på 18 cm i forventning om, at  

 dette ville blive resultatet i overensstemmelse med den dybde, hvori joint  

 commission havde udført sine forsøg under opholdet.
Adciteredes  

 udkast fra oktober 1997 til Site Instruction 136A havde opstillet  

 tolerancekrav på minimum 17 cm i gennemsnit og ikke under 16 cm.  

 Resultatet blev imidlertid 17/15 ved en Site Instruction 136B den 29. januar  

 1998, som derefter blev fulgt.
Klager mener at have krav på betaling for den  

 udlagte cement i den omhandlede periode, idet adciteredes oprindelige  

 tolerancekrav var urealistiske, og klager måtte handle i  

 overensstemmelse med joint commissions prøver for at undgå  

 risikomen for mangelskrav fra bygherren.
Adciterede kunne på en  

 utvetydig måde have tilkendegivet, at man ønskede en mindre  

 scarificeringsdybde end 18. cm og har dermed fået et bedre produkt.
Det  

 må man derfor betale for, og betaling i overensstemmelse med klagers  

 acontobegæringer skete da også uden forbehold, og det er herefter  

 uberettiget ved slutafregningen at trække beløbet 625.741 kr.  

 for den reducerede lagtykkelse.
Indklagedes standpunkt er, at en lagtykkelse som  

 anvendt af klager i den nævnte periode ikke havde dækning i  

 kontraktgrundlaget.
Klagers krav blev betalt, fordi acontobegæringerne  

 ikke umiddelbart gav mulighed for at se, hvilken lagtykkelse der var anvendt.  

 I denne situation kan bygherren ikke anses for bundet af de skete  

 acontobetalinger.
 Voldgiftsretten finder af de grunde, der er  

 anført af indklagede, at klager ikke kan få medhold i sit krav.  

 Udenrigsministeriet må derfor frifindes for betaling af de nævnte  

 625.741 kr. for den reducerede lagtykkelse.
 Klagers krav er nu uomtvistet og skal derfor  

 betales.
 Kravet vedrører omkostninger  

 påført klager i anledning af en sag omkring adgangen til en  

 såkaldt "Borrow Pit". Der er enighed om, at bygherren havde  

 en forpligtelse til at skaffe sådan adgang, og at der i to perioder i  

 1996 og 1997 ikke var adgang til den nævnte borrow pit.
 Klagers krav omfatter væsentligst  

 transportomkostninger for medarbejdere i anledning af sagen, men derudover  

 nogle mindre poster vedrørende undersøgelser af borrow pits,  

 nedsat effektivitet og forhandlinger med landejere.
 Indklagede har anerkendt ansvarsgrundlaget og  

 forpligtelsen til at betale 146.609 kr. der   stort set   udgør  

 klagers omkostninger i 1997.
Omkostningerne for 1996   357.866 kr.   er derimod afvist,  

 idet det er indklagedes standpunkt, at kravet vedrørende 1996 , der  

 første til "Addendum no. 1", burde være bragt frem af  

 klager under disse forhandlinger.
Dette skete ikke, og kravet for 1996  

 må derfor anses for afhandlet med Addendum no. 1, hvorfor det ikke kan  

 føres frem efterfølgende.
 Voldgiftsretten finder ikke grundlag for at anse  

 nogen del af klagers krav for bortfaldet derved, at det ikke blev bragt op  

 under forhandlingerne om Addendum no. 1. Herefter, og idet der heller ikke er  

 grundlag for at anfægte kravets størrelse, skal indklagede  

 betale kravet fuldt ud, dvs. 504.475 kr.
 Klager mener, at indklagede skal refundere udgifterne  

 til reparation af en rundkørsel ved et hotel, fordi klager havde  

 advaret adciterede netop mod de skader, der senere indtraf som følge  

 af den tidligere omtalte høje bitumenprocent, jf. ovenfor under pkt.  

 5.1.
Selv bortset fra det under sagen anførte om den  

 anvendte skærvestørrelse på stedet følger det af  

 det tidligere anførte om den høje bitumenprocent, at arbejdet  

 var ukonditionsmæssigt og kunne kræves omlagt.
Dette skete efter  

 det oplyste på grund af vejsvedning som følge af den høje  

 bitumenprocent.
Efter det under pkt. 5.1. anførte finder  

voldgiftsretten, at klager må anses for ansvarlig for så  

 vidt angår halvdelen af de omkostninger, som er påført  

 indklagede ved dette forhold.
Klager kan derfor kun kræve indklagede  

 for betaling af halvdelen af 442.748 kr., dvs. 221.374 kr.
 5.10. Overfladebehandling skuldre 1998  

 685.201 kr., og 1999 604.408 kr., hvoraf indklagede er indstillet  

 på at betale halvdelen.
 Klagers hovedsynspunkt er, at udgiften skyldes  

 projektfejl, som adciterede   og dermed indklagede er eneansvarlig for.
 Indklagedes hovedsynspunkt er, at der foreligger en  

 klar projektfejl, som klager burde have indset og rejst indsigelse imod.
 Voldgiftsretten finder det ikke godtgjort, at  

 udgifterne til udskiftning af overfladebehandlingen er forårsaget ved  

 udførselsfejl fra klagers side eller ved projektfejl, som klager kan  

 anses medansvarlig for.
 Årsagen var derimod en projektfejl vedrørende  

 bitumentypen og   navnlig skærvestørrelsen, som klager ikke  

 burde have gjort indsigelser overfor, og indklagede skal derfor  

betale de rejste krav fuldt ud.
 5.11. Prisregulering cement,  

 427.986 kr., hvoraf 175.106 kr. anerkendt.
 Kravet drejer sig om faktiske prisstigninger på  

 cement, der løbende igennem ca. 1 ½ år er betalt uden forbehold,  

 men som i 1999 blev trukket af adciterede.
 Prisregulering er i aftalegrundlaget hjemlet ud fra de  

 faktiske priser, der betales, når materialerne indkøbes,  

 sammenholdt med "Basic Prices", der i Particular Conditions clause  

 70 er defineret som "the current prices for the specified materials  

 prevailing on the date 28 days prior to the latest date for submission of  

 tenders". Det er ubestridt, at klager i sit tilbud på grund af en  

 fejloplysning fra cementleverandøren oplyste en for høj  

 "current price". Klager har senere   efter berigtigelse af fejlen  

 afregnet under hensyn til de faktiske prisstigninger.
 Klagers hovedsynspunkt er, at klager ikke er bundet  

 af tilbudets fejlagtige prisangivelser, og at indklagede er uberettiget til  

 at fastholde tilbudets prisoplysninger, idet adciterede havde accepteret  

 fejlen og uden forbehold i mere end 1 ½ år havde betalt de  

 løbende notaer fra klager.
Indklagedes hovedsynspunkt er, at det er  

 prisoplysningerne i tilbudet, der må lægges til grund, og at fejl  

 i forbindelse med acontoafregninger ikke binder bygherren i den endelige  

 opgørelse, når der er tale om en fejl af så underordnet  

 karakter, at bygherren ikke har kunnet se dem.
Det er beklageligt, at  

 adciterede ikke opdagede forholdet, men klager bør ikke kunne drage  

 fordel heraf.
Voldgiftsretten finder det ikke godtgjort, at den  

 fejlagtige prisoplysning i klagers pristilbud blev accepteret af adciterede,  

 og at den løbende betaling uden forbehold gennem 1 ½ år var  

 udtryk for, at klagers prisregulering var godkendt af bygherren.
Herefter, og  

 under hensyn til beløbets relativt beskedne størrelse finder  

 voldgiftsretten, at klager ikke har krav på prisregulering ud over,  

 hvad indklagede har anerkendt.
Indklagede  skal derfor alene betale  

 175.106 kr. i prisregulering til klager.
 5.12. Renter af for sent betalte  

 beløb, 77.510 kr.
 Denne post vedrører et rentebeløb for  

 certifikat nr. 21 fremsendt den 15. juni 1998. Sidste rettidige betalingsdato  

 var den 10. august 1998, men betaling skete først den 23. september  

 1998.
 Klager kræver med henvisning til FIDIC  

 artikel 60.10 og voldgiftskendelse af 3. august 1998 s. 183, betaling af  

 renter fra kravets fremsættelse den 15. juni 1998 til betalingen den  

 23. september 1998, idet sidste rettidige betalingsdag kun medfører  

 løbedage, men ikke begrænsning af rentekravet ved for sen  

 betaling, jf. princippet i AB 92, § 22, stk. 11.
Indklagede anerkender, at certifikatet er betalt  

 for sent, men finder, da afgørelsen i den anden voldgiftssag   om  

 ekstrakrav   ikke anses for gældende for et ubestridt fakturakrav, at  

 der først kan kræves forrentning fra sidste rettidige  

 betalingsdag.
Den anerkendte 34.945 kr. er således renter for en  

 kortere periode.
 Af de grunde, der er anført af klager, finder  

voldgiftsretten, at indklagede må betale renter fra kravets  

 fremsættelse, dvs. 77.510 kr.
 5.13. Garantiprovision, 87.843  

 kr.
 Det krævede beløb udgør  

 præmier, som klager i perioden fra den 15. september 1999 og indtil den  

 15. juni 2001 har betalt for garantier, som indklagede   efter klagers  

 opfattelse med urette   har nægtet at frigive.
 Da indklagede efter udfaldet af denne voldgiftssag  

 må anses for at have været berettiget til ikke at frigive  

 garantierne   jf- bemærkningerne ovenfor under 5.1.   kan klager  

 ikke få medhold  vedrørende dette krav.
 5.14. Indklagedes modkrav  

 vedrørende retablering af grøfter, forlig, 1 mio. kr. er  

 uomtvistet og skal altså betales af klager.
5.15. Det sidste af indklagedes modkrav  

udbedring af skilte, estimeret, 366.000 kr. angår et antal  

 vejskilte, der i modstrid med kontrakten var forsynet med en slags  

 selvklæbende folie svarende til, hvad der i Danmark anvendes til visse  

 individuelle skilte.
Skiltene har været udsat for hærværk  

 derved, at folie er skrabet af. formentlig af lokale børn.
 Klager er enig i, at projektet foreskriver en anden  

 metode, men gør gældende, at ændringen var godkendt af  

 adciterede.
 Spørgsmålet er alene, om kontraktens krav er  

 ændret, og klager har bevisbyrden for, at dette er tilfældet.
Det kan lægges til grund, at den anvendte metode er  

 billigere end den foreskrevne, og at bygherren ikke er godskrevet den  

 besparelse, der er opnået.
Voldgiftsretten finder, at klager  

 ikke har løftet bevisbyrden for, at ændringen var godkendt, og  

klager må derfor betale de krævede 366.000 kr.
Det følger af det anførte, at klager af  

 de rejste krav får medhold for så vidt angår 14.700.211  

 kr., hvoraf 2.695.083 kr. er betalt.
Når yderligere fratrækkes  

 forligsbeløbet på 1 mio. kr. vedrørende retablering af  

 grøfter, resterer 11.005.128 kr., som skal betales af indklagede.
Det  

 samlede beløb findes efter omstændighederne at burde forrentes  

 fra den 1. september 1998.
 Indklagede får på sin side medhold i, at  

 klager   ud over forligsbeløbet   skal betale modkrav på  

 19.343.679 kr., der skal forrentes fra den 15. juni 2000.
 Indklagede skal endvidere i overensstemmelse med sin  

 påstand frigive de stillede garantier som påstået af klager  

 ved påstand 3.
Der afsiges derfor følgende Kendelse:
 Indklagede skal inden 14 dage fra modtagelsen af denne kendelse  

 til klager og underentreprenør betale 11.005.128 kr. med tillæg  

 af renter, Nationalbankens diskonto + 2 % p.a., fra den 1. september  

 1998.
 Klager og underentreprenør skal inden samme frist solidarisk til  

 indklagede betale 19.343.679 kr. med tillæg af procesrente fra den 15.  

 juni 2000.
 Senest 14 dage efter opfyldelsen af kendelsen vedrørende de  

 beløb, som er tilkendt indklagede, skal indklagede frigive de i  

 oversigt af 3. april 2001 (sagens bilag 30.2) omtalte garantier.
Inden 14 dage fra modtagelsen af kendelsen skal klager og  

 underentreprenøren solidarisk godtgøre indklagede halvdelen af  

 de udgifter til skønsmændene   herunder for afhjemlingen   der  

 overstiger 486.000 kr.
I øvrigt skal hver part bære sine egne  

 sagsomkostninger.
 Endvidere skal hver part efter opkrævning fra voldgiftsnævnet  

 betale halvdelen af voldgiftsretten omkostninger.
