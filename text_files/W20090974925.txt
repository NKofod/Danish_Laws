Rådighed ikke søgt nok jobs  fyldestgørende vejledning XXX XXX XXX j.nr.
 Ankenævnet har behandlet Deres klage på møde den 19. februar 2009.
Nævnet traf denne A F G Ø R E L S E De har ikke ret til dagpenge fra den 21. august 2008.
 De kan få dagpenge igen, når De har haft ustøttet arbejde i mere end 300 timer på normale løn - og ansættelsesvilkår inden for en periode på 10 uger.
 Ankenævnet tiltræder således Arbejdsdirektoratets afgørelse af den 17. oktober 2008.
B E G R U N D E L S E Ankenævnet har lagt til grund, at  De var til en rådighedssamtale den 17. marts 2008 i a-kassen, hvor a-kassen oplyste Dem om sanktioner ved selvforskyldt ledighed,  De den 25. marts 2008 var til et informationsmøde og en CV-samtale i a-kassen, hvor De blev oplyst om, hvor mange stillinger De skulle søge, når De var ledig eller i aktivering, enten i form af uddannelse eller i form af jobtræning med tilskud,  De den 14. april 2008 startede i jobtræning hos YY,  De den 4. juni 2008 var til en ny rådighedssamtale i a-kassen, hvor De oplyste, at de søgte 2-3 jobs om ugen,  a-kassen ved ovennævnte rådighedssamtale påtalte over for Dem, at De søgte for få jobs, og at a-kassen forventede at De søgte minimum mellem 4 og 5 stillinger pr. uge,  a-kassen ved rådighedssamtalen aftalte med Dem, at De kunne komme hver torsdag på afdelingens kontor i., så De kunne få hjælp til komme på jobnet og finde nogle jobs, som De kunne søge,  De den 21. august 2008 var til en rådighedssamtale i a-kassen, hvor De oplyste, at De i de seneste 3 måneder havde søgt 1 job,  a-kassen i afgørelse af 15. september 2008 traf afgørelse om, at De ikke stod til rådighed for arbejdsmarkedet, og at a-kassen derfor ville stoppe udbetalingen af dagpenge med virkning fra den 21. august 2008,  De i brev af 15. september 2008 til a-kassen har oplyst, at De siden den 14. april 2008 havde været i jobtræning hos YY, og at De ikke vidste, at De kunne miste Deres dagpenge, hvis De ikke søgte nogle jobs, og  De i ovennævnte brev videre har oplyst, at De i Deres jobtræning havde en arbejdsuge på 35 timer, hvilket gjorde det svært for Dem at søge jobs, idet De samtidig var nødt til at møde op personligt hos arbejdsgiverne på grund af sprogvanskeligheder.
Et ledigt medlem kan kun få dagpenge, hvis medlemmet står til rådighed for arbejdsmarkedet.
Heri ligger bl.a. betingelsen om, at et fuldtidsforsikret medlem skal være aktivt arbejdssøgende til et arbejde på fuld tid.
Rådighedsforpligtelse gælder også for medlemmer, der deltager i et tilbud, herunder jobtræning.
A-kassen skal ved ledighedens indtræden informere medlemmet om dennes rettigheder og pligter, herunder pligten til at stå til rådighed.
A-kassen skal desuden give det enkelte medlem individuel og personlig vejledning, hvis medlemmet har behov herfor.
 Hvis a-kassen finder, at der foreligger tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at vise sin tilknytning til arbejdsmarkedet.
Hvis a-kassen herefter finder, at medlemmet ikke står til rådighed, kan a-kassen ud fra en konkret rådighedsvurdering træffe afgørelse om, at medlemmet skal opfylde et arbejdskrav for igen at kunne få ret til dagpenge.
Det vil for et fuldtidsforsikret medlem betyde, at den pågældende først kan få dagpenge igen, når han har haft mere end 300 timer i en periode på 10 uger.
 På baggrund af oplysningerne i sagen finder ankenævnet, at De har modtaget fyldestgørende vejledning fra Deres a-kasse om betingelserne for at stå til rådighed for arbejdsmarkedet, herunder at De også skulle være arbejdssøgende, mens De deltog i jobtræning.
 Ankenævnet finder ikke, at De har ret til dagpenge fra den 21. august 2008, idet De ikke kan anses for at stå til rådighed for arbejdsmarkedet.
 Ankenævnet har herved lagt vægt på, at a-kassen den 4. juni 2008 indskærpede over for Dem, at De skulle søge mindst 4-5 stillinger om ugen, også selvom De var i jobtræning.
De har anført, at De er af den opfattelse, at det var forkert at a-kassen stoppede for udbetaling af dagpenge.
De har videre anført, at De ikke er blevet oplyst om, at De kunne miste retten til dagpenge.
 Ankenævnet skal hertil bemærke, at De efter nævnets vurdering ikke kan anses for at have været til rådighed for arbejdsmarkedet den 21. august 2008, idet De i perioden 4. juni 2006 og frem til 21. august 2008 kun har søgt 1 job.
Ankenævnet skal videre bemærke, at De må anses at være vejledt fyldestgørende om rådighedsreglerne, herunder hvor mange jobs De skulle søge om ugen.
I denne vurdering er indgået, at De ved flere rådighedssamtaler er blevet oplyst om rådighedsreglerne, herunder sanktioner ved selvforskyldt ledighed.
R E G L E R Ankenævnet henviser til  § 62, stk. 1 og stk. 2, nr. 5 og § 65, stk. 1 - 4 i lov om arbejdsløshedsforsikring mv., jf. lovbekendtgørelse nr. 994 af 8. august 2007,  § 3, § 8, § 10, stk. 1, § 12, stk. 1, § 24, stk. 1, § 28, stk. 1 og § 29, stk. 1, 2 og 4 i Arbejdsdirektoratets bekendtgørelse nr. 179 af 19. februar 2007 om rådighed, og  § 1, § 2, stk. 1 nr. 3 og § 3, stk. 1 i Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede m.v.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne ..
 De kan læse om afgørelsens retlige grundlag på de følgende sider.
 Kopi til:
 .
Regler Lov om arbejdsløshedsforsikring mv., jf. lovbekendtgørelse nr. 994 af 8. august 2007 . . . . . . . . . . . .
§ 62. Der kan kun udbetales dagpenge til et medlem, som står til rådighed for arbejdsmarkedet.
Det er en betingelse for at være til rådighed, at medlemmet 1) er aktivt arbejdssøgende, 2) kan og vil overtage arbejde med dags varsel, 3) kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler, 4) kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og 5) giver staten i jobcenteret de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.
Stk. 2. Dagpenge må ikke udbetales til et medlem, 1) som er sygt eller i øvrigt ude af stand til at påtage sig arbejde af normalt omfang, 2) som aftjener værnepligt eller unddrager sig denne, 3) som ved domstols- eller administrativ afgørelse er berøvet sin frihed, eller som unddrager sig frihedsberøvelse, 4) som forsørges på institution, eller 5) som af anden grund ikke står til rådighed for arbejdsmarkedet.
 . . .
 . . . . . . . . . . . .
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 2. Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63 a.
 Stk. 3. Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.
 Stk. 4. Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.
 . . .
 . . . . . . . . . .
Arbejdsdirektoratets bekendtgørelse nr. 179 af 19. februar 2007 om rådighed . . . . . . . . . . . .
 § 3. Et ledigt medlem kan kun få dagpenge, hvis medlemmet står til rådighed for arbejdsmarkedet.
 . . . . . . . . . . . .
§ 8. Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område.
For deltidsforsikrede er fuld sædvanlig arbejdstid 30 timer om ugen.
Stk. 2. Rimeligt arbejde omfatter alt arbejde, som medlemmet kan varetage.
Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.
§ 9. Et medlem skal som udgangspunkt kunne overtage arbejde med en samlet daglig transporttid på op til 3 timer med offentlige transportmidler.
Efter 3 måneders sammenlagt ledighed skal medlemmet kunne overtage arbejde med en samlet daglig transporttid på mere end 3 timer med offentlige transportmidler.
 Stk. 2. Et medlem skal i særlige situationer kunne overtage arbejde med en samlet daglig transporttid på op til 4 timer med offentlige transportmidler.
 Stk. 3. Et medlem, der er mellem- eller højtuddannet, skal uanset daglig transporttid kunne overtage arbejde, hvis det er nødvendigt for at få ledige stillinger besat med kvalificeret arbejdskraft.
 Stk. 4. Hvis et medlem bor i et område, hvor det er nødvendigt med længere transporttid end sædvanligt, må medlemmet acceptere denne transporttid.
 § 10. Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.
 § 11. . . . .
 Stk. 2. A-kassen kan ud fra en konkret rådighedsvurdering, jf. § 24, træffe afgørelse om, at medlemmet skal opfylde et arbejdskrav, jf. § 29, for igen at kunne få dagpenge.
 § 12. Et medlem, der deltager i en aktivitet eller et tilbud, skal søge arbejde, jf. § 10, og kunne overtage arbejde med dags varsel, medmindre jobcenteret har fraveget kravet, eller andet følger af bekendtgørelse om en aktiv beskæftigelsesindsats.
 Stk. 2..
 . . . . . . . .
 § 24. A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.
 Stk. 2. A-kassen skal notere alle oplysninger, der kan have betydning for medlemmets ret til dagpenge, herunder underretninger fra jobcenteret og oplysninger, som medlemmet selv giver.
 Stk. 3. Bliver a-kassen bekendt med forhold, der gør det sandsynligt, at medlemmet ikke står til rådighed for arbejdsmarkedet, skal a-kassen standse udbetalingen af dagpenge til medlemmet, så længe a-kassen undersøger forholdet.
 § 25. A-kassen skal, senest hver gang medlemmet har haft 3 måneders sammenlagt ledighed, vurdere medlemmets rådighed ved et personligt fremmøde, jf. dog stk. 4.
Stk. 2. Under samtalen skal a-kassen som minimum sikre sig, at 1) medlemmet har gjort en indsats for at komme ud af ledigheden ved at søge arbejde på fuld tid som fuldtids- eller deltidsforsikret, herunder at medlemmet har søgt et tilstrækkeligt antal job og været realistisk i sin jobsøgning, 2) medlemmet har søgt konkrete job efter pålæg af jobcenteret, a-kassen eller anden aktør, 3) medlemmet har overholdt sin jobplan, 4) medlemmet har deltaget i kurser, tilbud og aktiviteter, som medlemmet er pålagt, eller som øger mulighederne for at få arbejde, 5) medlemmet har fulgt a-kassens tidligere pålæg eller vejledning, 6) medlemmets oplysninger i CV'et til enhver tid er korrekte og fyldestgørende, 7) medlemmet ikke har helbredsmæssige problemer, som forhindrer medlemmet i at overtage arbejde på fuld tid som fuldtids- eller deltidsforsikret, og 8) der ikke er andre faktiske eller retlige forhold, som forhindrer medlemmet i at overtage arbejde på fuld tid som fuldtids- eller deltidsforsikret.
Stk. 3. Hvis et medlem arbejder på nedsat tid med supplerende dagpenge og har kvalifikationer inden for et område, hvor der er mangel på arbejdskraft, skal a-kassen ved rådighedsvurderingen give medlemmet en frist på højst 4 uger til at dokumentere, at medlemmet søger arbejde på fuld tid som fuldtids- eller deltidsforsikret inden for dette område.
A-kassen skal herefter vurdere medlemmets rådighed, jf. § 28, stk. 2.
 Stk. 4. En ny 3-måneders-periode, jf. stk. 1, begynder fra det tidspunkt, hvor medlemmet har haft dokumenteret beskæftigelse i det omfang, der er nævnt i § 53, stk. 2 eller 6, i lov om arbejdsløshedsforsikring m.v.
 § 28. Hvis a-kassen ved vurderingen efter §§ 24-27 finder, at medlemmet står til rådighed, men der dog er tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at dokumentere sin arbejdssøgning, jf. § 10.
Stk. 2. Efter fristens udløb skal a-kassen vurdere medlemmets rådighed for arbejdsmarkedet.
A-kassen skal træffe afgørelse over for medlemmet, hvis a-kassen finder, at medlemmet ikke står til rådighed for arbejdsmarkedet.
Hvis a-kassen finder, at medlemmet står til rådighed for arbejdsmarkedet, skal a-kassen notere dette med en begrundelse for vurderingen.
 § 29. Hvis et medlem ikke anses for at stå til rådighed efter § 17 og §§ 24-28, kan medlemmet ikke få dagpenge.
Stk. 2. Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger.
Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.
 . . .
 Stk. 4. Et medlem kan igen få dagpenge, hvis medlemmet i mindst 26 uger uafbrudt har drevet ustøttet selvstændig virksomhed i væsentligt omfang.
 . . . . . . . . . .
 Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede m.v.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
§ 2. Når et medlem bliver ledigt, skal a-kassen informere medlemmet om rådighedsforpligtelsen.
A-kassen skal herunder informere om, at et medlem for at stå til rådighed for arbejdsmarkedet skal 1) registrere sig hos staten i jobcenteret fra 1. ledige dag, 2) oprette et relevant og fyldestgørende CV i Jobnet inden 1 måned, 3) være aktivt arbejdssøgende fra 1. ledige dag, herunder når medlemmet deltager i tilbud, 4) kunne formidles rimeligt arbejde med dags varsel fra 1. ledige dag, 5) opretholde kontakten og møde til samtaler hos staten i jobcenteret, a-kassen og anden aktør gennem hele ledighedsforløbet, 6) deltage i tilbud efter lov om en aktiv beskæftigelsesindsats.
 . . .
§ 3. Når et medlem bliver ledigt, skal a-kassen informere om, hvilke konsekvenser det har for retten til dagpenge ikke at stå til rådighed for arbejdsmarkedet.
A-kassen skal herudover informere om selvforskyldt ledighed og de sanktioner, der knytter sig hertil.
 . . .
 . . . . . . . . . . . .
