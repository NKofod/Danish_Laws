I medfør af § 1, stk. 4, § 2, stk. 8, § 8, stk. 2 og 3, samt § 9, stk. 1,  3 og 4, i lov om jordfordeling mellem  

 landejendomme, jf.
lovbekendtgørelse nr. 231 af 25. marts 1994, og § 31 i lov om landbrugsejendomme jf. lovbekendtgørelse nr. 769 af 24. august 1994, fastsættes:
 § 1.  Anmodning om rejsning af en jordfordelingssag  

 skal indgives til Strukturdirektoratet for Landbrug og Fiskeri  

 (Strukturdirektoratet), Sankt Annæ Plads 19, 1250 København K (tlf. 33 63 73  

 00 ).
 Stk. 2.  Anmodningen skal normalt have skriftlig  

 tilslutning fra mindst 10 lodsejere, jf. dog stk. 3.
 Stk. 3.  Ønskes en sag fremmet efter lovens § 2a, skal  

 anmodningen have skriftlig tilslutning fra mindst 5 lodsejere, og normalt  

 ikke over 10.
 Stk. 4.  Anmodning om en sag, der betales af  

 rekvirenten, jf. lovens § 8, indgives af rekvirenten, uanset hvilken  

 procedure sagen ønskes gennemført efter.
 Stk. 5.  Strukturdirektoratet kan fastsætte nærmere  

 retningslinier for, hvilke oplysninger en anmodning skal indeholde.
 § 2.  Strukturdirektoratet tager inden for de  

 bevillingsmæssige rammer stilling til, i hvilket omfang de indkomne  

 anmodninger kan imødekommes.
 Stk. 2.  Strukturdirektoratet kan bestemme, at  

 anmodninger om sager, hvori der omlægges arealer fra lodsejere, der har  

 opnået tilsagn om ophørsstøtte i medfør af lov nr. 1106 af 22. december 1993  

 om ophørsstøtte, har prioritet forud for andre.
 Stk. 3.  Strukturdirektoratet kan afvise en anmodning,  

 der omfatter en eller flere lodsejere i områder, hvor der allerede er givet  

 tilsagn om fremme af en jordfordelingssag.
 § 3.  Når der kan meddeles tilsagn om fremme af en  

 sag, der behandles efter lovens § 2, stk. 1-6, indkalder Strukturdirektoratet  

 til et lodsejermøde, jf. lovens § 2, stk. 2.
 Stk. 2.  På mødet redegør Strukturdirektoratet for  

 reglerne for deltagelse i en jordfordelingssag og for fremgangsmåden ved  

 sagens gennemførelse.
Stk. 3.  Hvis der blandt de fremmødte lodsejere er ønske  

 om at søge jordfordeling gennemført, kan Strukturdirektoratet beslutte, at  

 der skal udarbejdes en plan til en hensigtsmæsig jordfordeling inden for et  

 fastlagt område.
I givet fald nedsættes et lodsejerudvalg, valgt af et  

 flertal af de fremmødte lodsejere.
 Stk. 4.  Strukturdirektoratet udpeger en planlægger, der  

 i samarbejde med lodsejerudvalget og efter Strukturdirektoratets  

 retningslinier udarbejder jordfordelingsplanen, jf. lovens § 2, stk. 5.
Stk. 5.  Iværksættelse af sagens planlægning annonceres  

 i lokale aviser eller på anden hensigtsmæssig måde.
Annoncen skal angive  

 planområdet, planlægningsperioden, overtagelses- og skæringsdagen samt hvem,  

 der er udpeget som planlægger.
 Stk. 6.  Annoncen, jf. stk. 5, skal endvidere udformes  

 således, at den tjener som fornøden annoncering efter eventuelle naboer med  

 fortrinsstilling efter reglerne i §§ 13 og 18 i lov om landbrugsejendomme.
Stk. 7.  Lodsejere, der ønsker at gøre fortrinsstilling  

 gældende i forbindelse med jordfordelingsplanlægningen, skal inden en frist  

 på 4 uger fra annoncens dato skriftligt fremsætte ønske herom over for  

 planlæggeren.
Denne bestemmelse gælder for lodsejere, hvis bygninger ligger  

 inden for planområdet eller inden for en vejafstand på 1 km uden for  

 planområdet.
§ 4.  Når tilsagn om fremme af en sag efter lovens § 2  

 a foreligger, skal den, der er ansvarlig for sagens udarbejdelse, hurtigst  

 muligt lade iværksættelsen af sagens planlægning annoncere i den lokale  

 presse.
Annoncen skal opfylde bestemmelserne i § 3, stk. 5, 6 og 7.
§ 5.  Strukturdirektoratet kan fastsætte rammer for  

 omfanget af jordfordelingssagen, herunder for områdets afgrænsning, antal  

 deltagende lodsejere, overtagelses- og skæringsdag m.v.
Strukturdirektoratet  

 kan opstille kvalitetskrav med hensyn til arrondering m.v.
 Stk. 2.  En jordfordelingsplan, der behandles efter  

 lovens § 2 a, skal ledsages af nødvendige godkendelser og tilladelser efter  

 gældende lovgivning samt de attester, erklæringer og garantier, der efter  

 Strukturdirektoratets bestemmelse er nødvendige for sagens gennemførelse ved  

 kendelse.
§ 6.  Hvis jordfordelingsplanen opfylder de af  

 Strukturdirektoratet stillede betingelser, jf. § 5, vil planen blive forelagt  

 for jordbrugskommissionen, jf.
Landbrugs- og Fiskeriministeriets  

 bekendtgørelse nr. 79 af 1. februar 1995 om jordbrugskommissionernes  

 behandling af sager efter jordfordelingsloven.
 § 7.  Udgifterne ved en jordfordeling eller en  

 rådgivningsopgave udført efter lovens § 8 skal betales af rekvirenten efter  

 statens regler om indtægtsdækket virksomhed.
§ 8.  Afgiften på 5 pct., jf. lovens § 9, beregnes på  

 grundlag af jordværdien for hvert enkelt areal, der omlægges, således som det  

 fremgår af deltagernes jordfordelingsoverenskomster.
Jordværdien, der lægges  

 til grund for afgiftsberegningen, kan normalt ikke fastsættes lavere end den  

 offentlige vurdering.
Afgiften kan ikke overstige 1.500 kr. pr. ha svarende  

 til afgiften af en jordværdi på 30.000 kr.
 Stk. 2.  Afgiften forfalder til betaling på  

 skæringsdagen.
 Stk. 3.  Afgiftens opkrævning fastsættes af  

 Strukturdirektoratet eller den, som er ansvarlig for afgiftens beregning.  

 Afgiften kan opkræves således, at afgiften fremkommer som forskellen mellem  

 de vederlag, som skal indbetales til Strukturdirektoratet, og de vederlag,  

 som skal udbetales fra Strukturdirektoratet.
§ 9.  Ved gennemførelse af en sag efter lovens § 2 a  

 kan Strukturdirektoratet forestå den matrikulære berigtigelse eller yde  

 tilskud til matrikulære udgifter, der afholdes af lodsejerne.
Tilskuddet  

 beregnes for sagen i sin helhed.
 Stk. 2.  Tilskuddet ydes efter følgende satser:
 Stk. 3.  For hver lodsejer, hvis ejendom ved  

 jordfordelingen reduceres til en lod på højst 5 ha, og hvor der i forbindelse  

 hermed skal foretages skelafsætning, ydes der ud over de i stk. 2 nævnte  

 satser:
 Stk. 4.  Ved beregning af lodtillæg efter stk. 2, nr. 3  

 og stk. 3, nr. 2, anses salg af sammenhængende lodder fra samme sælger til  

 samme køber som en lod.
 Stk. 5.  Udbetaling af tilskud er betinget af, at der er  

 afsagt kendelse i jordfordelingssagen, og at der fremsendes dokumentation for  

 de afholdte udgifter til matrikulær berigtigelse.
 Stk. 6.  Tilskuddet i sagen kan ikke overstige  

 udgifterne til den matrikulære berigtigelse.
Stk. 7.  Ansøgning om tilskud indsendes til  

 Strukturdirektoratet.
Tilskuddet kan enten udbetales til den ansvarlige for  

 sagens udarbejdelse eller til de enkelte lodsejere på grundlag af en af  

 lodsejerne godkendt partsfordeling.
 Stk. 8.  Strukturdirektoratet fastsætter de nærmere  

 retningslinier for udbetaling af tilskud.
 § 10.  Bekendtgørelsen træder i kraft den 15. februar  

 1995.
 Stk. 2.  Bekendtgørelse nr. 469 af 22. juni 1990 om  

 gennemførelse af jordfordeling ophæves.
