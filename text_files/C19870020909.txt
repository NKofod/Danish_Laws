Indledende bemærkninger I tilslutning til lov nr. 151 af 19. marts 1986 om indkomstskat og  

 formueskat for personer m.v. (personskatteloven) har Skattedepartementet  

 udsendt et cirkulære af 9. december 1986 om personskatteloven og andre  

 skattelove (skattereformen). I cirkulæret er der i punkterne 58 og 59 kort  

 redegjort for anvendelsen af reglerne i personskattelovens § 19, stk. 3 og 4,  

 vedrørende formueskatteloftet (78 pct.'s-loftet) for ægtefæller, der er  

 samlevende i hele indkomståret, og dette har en længde af et helt år.
 Dette cirkulære giver en uddybende redegørelse for anvendelsen af disse  

 regler.
 I det følgende gennemgås opgørelsen af indkomstgrundlaget for  

 skatteloftsberegningen, dernæst opgørelsen af de skattebeløb, der indgår i  

 beregningen og til sidst beregningen af nedslaget og slutskatten.
Cirkulæret indeholder to gennemgående eksempler til illustration af  

 beregningsreglerne.
I bilag 1 og bilag 2 er for de samme to eksempler vist en  

 detaljeret beregning af indkomstskatten, før  skatterne nedsættes  

 efter reglerne om formueskatteloftet.
Indholdsfortegnelse Afsnit:
I.
Skatteloftsbestemmelsen for helårssamlevende ægtefæller.
II.
Indkomstgrundlaget i skatteloftsbestemmelsen.
 Bilag 1.
 Ad eksempel 1: Beregning af indkomstskat før formueskatteloftet.
 Bilag 2.
 Ad eksempel 2: Beregning af indkomstskat før formueskatteloftet.
 Bilag 3.
Eksempel 3: Opgørelse af skatterne til skatteloft. (Illustration af reglen  

 i § 19, stk. 3, nr. 3, hvor ægtefællen med den mindste skattepligtige  

 indkomst har positiv kapitalindkomst.) Eksempel 4: Opgørelse af skatterne til skatteloft. (Illustration af reglen  

 i § 19, stk. 3, nr. 3, hvor ægtefællen med den mindste skattepligtige  

 indkomst har negativ kapitalindkomst og den skattepligtige indkomst er mindre  

 end personfradraget).
I.
Skatteloftsbestemmelsen for helårssamlevende ægtefæller Reglerne om det såkaldte »vandrette« skatteloft eller  

 formueskatteloft går ud på at nedsætte formueskat og indkomstskat for  

 skattepligtige, hvis samlede formueskat og indkomstskat overstiger 78 pct. af  

 deres skattepligtige indkomst.
 Reglerne om formueskatteloftet for ægtefæller, der er samlevende i hele  

 indkomståret findes i personskattelovens § 19, stk. 3 og 4.
 For ægtefæller, der er samlevende i hele indkomståret, og dette har en  

 længde af et helt år, skal nedslaget som følge af skatteloftet beregnes ved  

 hjælp af summen af den skattepligtige indkomst for den af ægtefællerne, der  

 har den største skattepligtige indkomst og den anden ægtefælles  

 nettokapitalindkomst samt de hertil svarende skatter (ekskl. kirkeskatter)  

 med tillæg af ægtefællernes samlede formueskat.
Overstiger de nævnte skatter 78 pct. af indkomstbeløbet, nedsættes  

 skatterne med det overskydende beløb.
Først nedsættes formueskatten med  

 indtil 60 pct. og herefter statsindkomstskatterne.
 Det samlede nedslag kan ikke overstige et beløb svarende til den samlede  

 formueskat.
 Nedslaget i formueskatten og statsindkomstskatterne fordeles mellem  

 ægtefællerne efter forholdet mellem deres skattepligtige formue.
II.
Indkomstgrundlaget i skatteloftsbestemmelsen Det samlede indkomstbeløb, hvoraf de samlede skatter ikke må udgøre mere  

 end 78 pct., opgøres på følgende måde:
 Er summen af a) + b) negativ, sættes beløbet til 0.
 Eksempel 1. Opgørelse af indkomst og formue i skatteloftsberegningen.
 Eksempel 2. Opgørelse af indkomst og formue i skatteloftsberegningen.
III.
Skatterne i skatteloftsberegningen Såfremt de samlede skatter udgør mere end 78 pct. af den under afsnit II  

 opgjorte indkomst, berettiger det ægtefællerne til nedslag i skatterne.
De  

 samlede skatter er summen af følgende skatter:
1. Er kapitalindkomsten positiv, medregnes almindelig  

 indkomstskat til stat, amt og kommune.
Der medregnes dog højst skat af et  

 beløb svarende til den del af den skattepligtige indkomst, der overstiger  

 personfradraget.
Der kan således højst medregnes et skattebeløb svarende til  

 den for personen beregnede almindelige indkomstskat af den samlede  

 skattepligtige indkomst nedsat med skatteværdien af personfradraget. (Se  

 eksempel 3 i bilag 3).
 2. Er kapitalindkomsten negativ, nedsættes de  

 medregnede skatter med skatteværdien af den negative kapitalindkomst.
Er den skattepligtige indkomst mindre end personfradraget, skal der dog  

 kun beregnes skatteværdi af den del af den negative kapitalindkomst, der  

 overstiger et beløb svarende til forskellen mellem personfradraget og den  

 positive eller negative skattepligtige indkomst.
Der kan således kun  

 medregnes et skatteværdibeløb, svarende til det positive skattebeløb, der  

 efter nedsættelse med skatteværdien af personfradraget, ville være blevet  

 beregnet, såfremt den negative kapitalindkomst ikke havde været til stede.  

 (Se eksempel 4 i bilag 3).
 Eksempel 1 fortsat: Opgørelse af skatter i skatteloftsberegningen.
 (Aalborg kommune, 1987).
 (Detaljeret skatteberegning i bilag 1, side 7).
IV.
Nedslagsberegningen Overstiger skattebeløbet opgjort under afsnit III 78 pct. af  

 indkomstbeløbet opgjort under afsnit II, beregnes der nedslag i skatterne.
 Nedslagets størrelse svarer til forskellen mellem 78 pct. af  

 indkomstbeløbet og det beregnede skattebeløb.
 Først gives nedslag i indtil 60 pct. af formueskatten og derefter i  

 ægtefællernes indkomstskatter til staten.
Uanset forskelsbeløbets størrelse kan det samlede nedslag dog ikke  

 overstige ægtefællernes samlede formueskat.
Nedslaget kan heller ikke  

 overstige summen af 60 pct. af formueskatten og ægtefællernes  

 statsindkomstskatter.
Eksempel 1 fortsat.
Beregning af nedslaget.
V.
Fordeling af nedslaget og beregning af slutskatten Nedslagsbeløbene i formueskatten og statsindkomstskatterne fordeles mellem  

 ægtefællerne i forholdet mellem deres skattepligtige formuer.
 Overstiger den ene ægtefælles nedslag i statsindkomstskatten efter  

 fordelingen denne ægtefælles statsindkomstskatter, overføres nedslaget til  

 modregning i den anden ægtefælles statsindkomstskatter.
Eksempel 1 fortsat.
Fordeling af nedslaget og opgørelse af slutskatten.
Eksempel 3: Opgørelse af skatterne til skatteloftet.
Illustration af  

 afsnit III, c) 1). (Aalborg kommune 1987).
Eksempel 4: Opgørelse af skatterne til skatteloftet.
Illustration af  

 afsnit III, c) 2). (Aalborg kommune 1987).
