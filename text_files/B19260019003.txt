 VI CHRISTIAN den TIENDE, af Guds Naade konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: I Medfør af § 6 i Lov  

 Nr. 146 af 29. Marts 1920 om Forholdsregler til Skibsfartens Betryggelse med  

 ændringer af 18. April 1925 ville Vi herved have anordnet følgende:
Med Hensyn til den Sejlads, som omhandles i Artikel 30 i Anordning Nr. 4  

 af 22. Januar 1897 angaaende Søvejsregler og Nødsignaler, kan af Ministeren  

 for Industri, Handel og Søfart, saavidt angaar indre Farvande - herunder  

 gravede Sejlløb, Havneindløb, Aaer og Indsøer - fastsættes Afvigelser fra de  

 internationale Forskrifter saa vel i enkelte Tilfælde som ved Udfærdigelsen  

 af almindelige Regler, sigtende til Betryggelse af Sejladsen i de paagældende  

 Farvande.
Sejladsregler, der angaar gravede Sejlløb og Havneindløb,  

 udfærdiges efter Samraad med Ministeren for offentlige Arbejder.
 Ved Udfærdigelsen af Forskrifter i Medfør af nærværende Anordning bliver i  

 hvert foreliggende Tilfælde at bestemme, i hvilket Omfang disse Forskrifter  

 skal finde Anvendelse paa ikke her i Riget hjemmehørende Skibe.
 Bestemmelser om Orden i Havneindløbene bliver som hidtil at udfærdige af  

 Ministeren for offentlige Arbejder gennem Havnereglementerne.
 Hvorefter alle vedkommende sig have at rette.
 Givet paa Marselisborg, den 8. Juli  

 1926.
 Under Vor Kongelig Haand og Segl.
 CHRISTIAN R.
(L.S.) /Th.
Stauning.
