Resumé En assistent ved en amtskommunal døgninstitution gav under  

 ansættelsessamtalen  

 urigtige oplysninger om tidligere sygefravær og blev derfor senere  

 afskediget.
 Ombudsmanden udtalte at det var i strid med  

 helbredsoplysningslovens § 2, stk. 1 og 3, at arbejdsgiveren havde spurgt  

 generelt om assistenten havde et godt helbred.
 Det var desuden i strid med loven at arbejdsgiveren  

 havde indhentet oplysninger om antallet af sygedage uden at det drejede sig  

 om  

 fravær på grund af bestemte sygdomme af betydning for udførelsen af arbejdet.
 Endvidere var det i strid  

 med loven at amtskommunens centrale personalesekretariat videregav  

 oplysningerne til døgninstitutionen.
Ombudsmanden udtalte at det  

 ikke var sagligt at inddrage generelle oplysninger om antallet af sygedage i  

 forbindelse med en ansættelsesbeslutning.
Afgivelsen af de urigtige  

 oplysninger  

 måtte derfor karakteriseres som værende af mindre betydning for  

 ansættelsesforholdet.
Som følge heraf var afskedigelsen i strid med  

 proportionalitetsprincippet.
Ombudsmanden henstillede at sagen blev  

 genoptaget.  

 (J.nr. 2001-2410-813).
Afskedigelse som følge af urigtige oplysninger om sygedage  

 under ansættelsessamtale.
Proportionalitetsprincippet.
Indhentelse,  

 videregivelse og brug af helbredsoplysninger Det fremgik  

 af sagen at A blev ansat som assistent med virkning fra den 23. februar 2001  

 ved døgninstitutionen X under Vestsjællands Amt.
De første 3 måneder var  

 prøvetid.
Ansættelsen skete efter overenskomst mellem Amtsrådsforeningen og  

 Socialpædagogernes Landsforbund for pædagogisk personale ved  

 døgninstitutioner  

 mv.
 I brev af 6. marts 2001 til A  

 skrev stedfortræderen for forstanderen følgende:
Du indstilles hermed til  

 uansøgt afsked.
Fratræden vil ske efter gældende varsel.
 Det er mellem parterne  

 aftalt, at (A) fritstilles i perioden op til fratrædelsesdatoen.
Du vil snarest modtage  

 meddelelse herom fra Vestsjællands Amt. Stedfortræderen sendte den 7.  

 marts 2001 et referat af tjenstlig samtale med A til amtets personalekontor.  

 Af  

 referatet fremgik følgende:
 Undertegnede forholder (A)  

 at hun i ansættelsessamtalen har afgivet ukorrekte oplysninger og som følge  

 heraf, opsiges hun i overensstemmelse med ansættelsesbrevets bestemmelser.
 (A) har ingen umiddelbare  

 kommentarer til dette.
(A) er blevet tilbudt  

 deltagelse i samtalen af tillidsrep. ( ), men har afslået dette. Af et telefonnotat af 8.  

 marts 2001 udarbejdet af amtets personalekonsulent fremgik at forstanderen  

 for  

 døgninstitutionen X under samtalen oplyste at afskedigelsen ikke var  

 begrundet  

 i oplysninger om graviditet eller anden diskriminering ift. religion,  

 race,  

 fagforening m.v..
Det fremgik ikke af telefonnotatet hvilke oplysninger  

 der lå  

 til grund for indstillingen om afsked.
I brev af 8. marts 2001 skrev  

 amtet til A at man påtænkte at afskedige hende.
Begrundelsen var at du  

 ved  

 ansættelsessamtalen har afgivet ukorrekte oplysninger, jf. vedlagte referat  

 af  

 den 7. marts 2001 fra møde mellem dig og stedfortræder ( ).  

 Partshøringsfristen var den 22. marts 2001.
 As fagforbund, B, bad på  

 vegne af A i brev af 12. marts 2001 amtet redegøre for hvilke oplysninger der  

 lå til grund for den påtænkte afskedigelse.
 Amtet bad forstanderen om en  

 udtalelse, og denne oplyste i brev af 20. marts 2001 bl.a. følgende:
På spørgsmålet har du et  

 godt helbred oplyser (A), at det har hun.
Hun oplyser i den forbindelse  

 et  

 antal fraværsdage inden for det sidste års tid, der markant afviger fra de  

 faktiske.
Ved telefonisk samtale umiddelbart efter ansættelsessamtalen  

 gentager  

 (A) ovenstående udsagn dog således, at hun ved denne lejlighed oplyser et  

 antal  

 fraværsdage, som afviger endog endnu mere fra de faktiske.
 (A) understreger endvidere  

 gentagne gange under samtalen, at ærlighed er en helt afgørende  

 faktor for  

 hende i relation til ledelse, kolleger og arbejdet i almindelighed.
På spørgsmålet har du noget  

 imod vi tager referencer på dig bekræfter (A), at det er hun  

 indforstået med.  

 Oplysningerne er indhentet hos tidligere arbejdsgiver Vestsjællands  

 amt. Amtet sendte den 22. marts  

 2001 forstanderens udtalelse til B som i brev af 22. marts 2001 bad amtet om  

 mere præcise oplysninger således at A havde et formelt korrekt juridisk  

 grundlag at afgive sit partshøringssvar på.
 I en e-mail af 23. marts 2001  

 til amtet fastholdt B sin anmodning.
 I brev af 27. marts 2001 til  

 B skrev amtet bl.a. følgende:
 Vestsjællands Amt står  

 uforstående overfor (B)s brev af den 22. marts 2001, og mail af den 23.  

 marts  

 2001 kl. 14.09, idet amtet finder at det fremgår af dels amtets brev af den  

 8.  

 marts 2001 ang. den påtænkte afsked og forstander (E)s brev af den 20.  

 marts  

 2001, idet det er oplyst:
 - at det er  

 ukorrekte oplysninger afgivet ved ansættelsessamtalen af (A), der begrunder  

 en  

 uansøgt afsked af (A).
 - hvilket  

 spørgsmål der blev stillet til (A) ved ansættelsessamtalen og hvilket svar  

 (A)  

 har givet til ansættelsesudvalget og efterfølgende ved telefonsamtalen.
 - at  

 reference er taget hos (A)s tidligere arbejdsgiver, Vestsjællands Amt.  

 Oplysninger indhentet hos tidligere arbejdsgiver er de faktiske oplysninger  

 om  

 (A)s sygefravær for år 2000.
 Til understregning af  

 ovennævnte oplysninger kan det til orientering oplyses, at stedfortræder (C)  

 og  

 afdelingsleder (D) har deltaget i ansættelsessamtalen den 20. februar 2001  

 med  

 (A).
 (A) har ved  

 ansættelsessamtalen da der spørges har du et godt helbred?  

 oplyst, at det har  

 hun og at hun cirka på årsbasis har haft 14 sygefraværsdage.
 Stedfortræder (C) har  

 efterfølgende samme dag telefonisk spurgt (A) om omfanget af hendes  

 sygefravær.  

 Hertil svarer (A), at 14 dage i gennemsnit på et år nok er lige i overkanten.  

 (C) spørger om det er i orden at indhente en reference på (A), hos hendes  

 tidligere arbejdsgiver. (A) giver samtykke hertil.
Til amtet er det oplyst fra  

 forstander (E), at (A)s sidste arbejdsgiver er institutionen ( ) under  

 Vestsjællands  

 Amt.
Institutionen (X) henvender sig derfor for at få oplysninger om  

 (A)s  

 sygefravær det sidste år.
Af oplysningerne fremgår det at (A) har haft 38  

 sygefraværsdage fra den 1. februar 2000 til 31. juli 2000 og senere i  

 perioden  

 1. oktober 2000 til 5. november 2000 6 sygefraværsdage.
 Dette ligger som det også  

 fremgår af forstander (E)s svar af den 20. marts 2001 markant over,  

 hvad (A)  

 har oplyst til ansættelsessamtalen og efterfølgende ved telefonsamtalen  

 mellem  

 (C) og (A).
Vedrørende spørgsmålet om  

 hvorvidt en forvaltningsmyndighed i henhold til offentlighedslovens § 6 har  

 en  

 notatpligt i sager, hvor der vil blive truffet afgørelse af en  

 forvaltningsmyndighed angående mundtlige oplysninger om faktiske  

 omstændigheder, der har betydning for sagens afgørelse, er det naturligvis  

 korrekt.
Hvis oplysningerne i øvrigt fremgår af sagen er notatpligt ikke  

 påkrævet jf. offentlighedslovens § 6, stk. 1, sidste punktum.
 Vestsjællands Amt er af den  

 opfattelse at alle sagens oplysninger om faktiske omstændigheder, der [har]  

 betydning for denne sags afgørelse fremgår af sagen og har gjort det siden  

 den  

 22. marts 2001 ved forstander (E)s brev med en udtalelse i sagen, idet  

 det der  

 er oplyst:
 ·  

  

 	  

 Hvilke oplysninger døgninstitutionen (X)  

 fik ved ansættelsessamtalen fra (A).
 ·  

  

 	  

 Hvilket spørgsmål, der ved  

 ansættelsessamtalen blev stillet (A).
 ·  

  

 	  

 Hvilke oplysninger der ligger til grund for  

 den påtænkte afsked.
 ·  

  

 	  

 Hvorfra oplysningerne stammer.
·  

  

 	  

 Fra hvem oplysningerne stammer. B bad herefter i brev af 28.  

 marts 2001 amtet om udsættelse af svarfristen.
Denne blev af amtet fastsat  

 til  

 den 5. april 2001.
A afgav den 2. april 2001 et  

 partshøringssvar.
Heraf fremgår bl.a. følgende:
Til samtalen er  

 stedfortræder (C) og afdelingsleder (D) tilstede. ( ) Jeg bliver også spurgt  

 om  

 hvor mange sygedage jeg har haft i det forgangne år.
Jeg er IKKE 100% sikker  

 på  

 hvad jeg svarede på det spørgsmål, men jeg mener jeg sagde omkring de 14 dage  

 og jeg gav ikke nogen begrundelse for, hvorfor jeg havde haft de sygedage.
Det er rigtigt at (C) og jeg  

 taler i telefon samme dag som ansættelsessamtalen har fundet sted.
Samtalen  

 går  

 på, at jeg har fået jobbet. (C) siger en masse positive ting om mig, samt  

 siger  

 at det eneste ved samtalen hun studsede over, var de af mig nævnte 14  

 sygedage.  

 I den forbindelse husker jeg ikke, om jeg har nævnt et andet antal sygedage,  

 men jeg husker jeg har talt (C) efter munden forstået på den  

 måde, at da hun  

 siger at hun er studset over de 14 sygedage, trækker jeg lidt i land fordi  

 jeg  

 fornemmer på hende, at det er for mange.
Det gør jeg for at gøre hende  

 tilfreds  

 fordi jeg er så glad for at være blevet ansat og fordi jeg selvfølgelig gerne  

 vil have jobbet.
I brevet fra Vestsjællands  

 Amt står der at (C) spørger om lov til at indhente reference under  

 telefonsamtalen.
Dette er IKKE korrekt.
Allerede ved ansættelsessamtalen  

 spørges der om, om der må indhentes referencer og straffeattest på mig, hvad  

 jeg naturligvis svarer ja til.
Jeg er uforstående overfor  

 det anførte antal sygedage for år 2000. Men efter hvad jeg selv har noteret i  

 min kalender, har jeg haft 33 + 6 sygedage, hvoraf de 14 dage stadig har  

 været  

 på lægeerklæring.
Og ja jeg har et godt helbred og jeg har ikke tilbageholdt  

 helbredsmæssige oplysninger.
De 14 lægeerklæringsdage har ikke haft med  

 fysisk  

 sygdom at gøre, men derimod med personlige problemer.
Resten har været  

 sygedage  

 pga. influenza, omgangssyge osv.
Ligesom alle andre mennesker render ind i nu  

 og da. Den 6. april 2001 blev sagen  

 forhandlet mellem B, institutionen og amtet uden at der opnåedes enighed.
 A blev herefter afskediget  

 ved brev af 6. april 2001 til fratræden den 20. april 2001. Hun blev  

 fritstillet fra den 6. marts 2001.
 Den 13. juli 2001 skrev det  

 daværende indenrigsministerium til forbundet at ministeriet ikke havde  

 grundlag  

 for at iværksætte undersøgelser angående de forhold som blev påset af  

 ministeriet.
Herefter klagede B i brev af  

 17. juli 2001 til mig.
B anførte at reglerne om notatpligt og partshøring  

 samt  

 lov om brug af helbredsoplysninger var overtrådt.
Desuden var det påfaldende  

 at  

 de indhentede oplysninger efterfølgende blev brugt til ugunst for A samtidig  

 med at der bortfaldt en arbejdsopgave.
A havde ikke været sygemeldt under sin  

 ansættelse på døgninstitutionen X, og der var heller ikke påtalt mangler i  

 hendes udførelse af tjenesten.
B fandt ikke at der var proportionalitet  

 mellem  

 sanktionen og den påståede forseelse.
Endelig mente B at tidligere  

 arbejdsgivere ikke havde ret til at videregive helbredsoplysninger.
Efter en gennemgang af sagens  

 akter bad jeg Vestsjællands Amt om en udtalelse.
Jeg bad om at amtet særligt  

 udtalte sig om hvorvidt amtet kunne anses for at have overholdt lov om brug  

 af  

 helbredsoplysninger på arbejdsmarkedet, særligt lovens §§ 2 og 11.
 I sin udtalelse af 30.  

 oktober 2001 anførte amtet bl.a. følgende:
 Helbredsoplysningslovens §  

 11, stk. 3, har følgende ordlyd:
 Arbejdsgiveren må ikke  

 anmode om eller modtage og gøre brug af fuldmagt til indhentning af  

 helbredsoplysninger.
 Ud fra ordlyden og  

 bemærkningerne til loven er det arbejdsgiveren forbudt at indhente  

 helbredsoplysninger.
 Efter forarbejderne til loven  

 var denne regel fundet nødvendig bl.a., fordi forvaltningsloven ikke anvendes  

 i  

 den private sektor.
Om videregivelse af  

 oplysninger til en anden forvaltningsmyndighed hedder det i  

 forvaltningslovens  

 § 28, stk. 1 og 2, at Oplysninger om  

 enkeltpersoners rent private forhold, herunder oplysninger om race, religion  

 og  

 hudfarve, om politiske, foreningsmæssige, seksuelle og strafbare forhold samt  

 oplysninger om helbredsforhold, væsentlige sociale problemer og misbrug af  

 nydelsesmidler og lignende må ikke videregives til en anden  

 forvaltningsmyndighed.
Stk. 2. Videregivelse af de i  

 stk. 1 nævnte oplysninger kan dog ske, når den oplysningen angår, har givet samtykke, Det fremgår af John Vogter,  

 Forvaltningsloven p. 541, at Justitsministeriet har udtalt, at ordet  

 helbredsforhold - i forvaltningslovens forstand - synes at vise, at der skal  

 foreligge mere præcise sygdomsoplysninger eller en nærmere karakteristik af  

 vedkommendes helbredstilstand.
Justitsministeriet fandt således ikke at  

 oplysninger om sygefravær i sig selv indeholder så præcise oplysninger om en  

 persons helbredsforhold, at disse oplysninger er omfattet [af] begrebet om  

 helbredsforhold.
Da det ifølge forarbejderne  

 til loven med vedtagelsen af § 11, stk. 3 var hensigten at udbrede hidtidig  

 praksis fra den offentlige sektor til den private sektor, er det  

 Vestsjællands  

 Amts opfattelse, at der intet kritisabelt findes i forbindelse med, at  

 institutionen (X) indhentede sygefraværsstatistikken fra amtets centrale  

 personalesekretariat, da sygestatistik ikke er omfattet af begrebet  

 helbredsoplysninger efter hidtidig praksis.
Det fremgår da også af  

 bemærkningerne til lovforslagets § 2, stk. 1, at arbejdsgiver med hensyn til  

 hidtidigt fravær kan spørge andre kilder end lønmodtageren, fx en  

 tidligere  

 arbejdsgiver.
I forhold til lovens § 2 har  

 forstanderen på (X) forklaret, at man ikke har indhentet  

 helbredsoplysninger, idet oplysningerne om antallet af sygefraværsdage  

 uopfordret er afgivet til (X) på spørgsmålet har du et godt  

 helbred.
Dette  

 spørgsmål har ikke til formål at afdække, hvorvidt (A) lider af en sygdom  

 eller  

 har haft symptomer på sygdomme men har alene til formål at afdække (A)s  

 egen  

 oplevelse af sin helbredstilstand.
Spørgsmålet blev ikke fulgt op af (X)  

 m.h.p.  

 uddybning af de afgivne oplysninger. Videre er det blevet  

 forklaret, at boinstitutionen er en specialinstitution for ( ). Det  

 indebærer,  

 at ansatte akut må forvente at skulle håndtere endog meget kaotiske og  

 voldsomme situationer, hvor institutionens beboere i affekt foretager angreb  

 på  

 personalet i form af slag, spark, bid eller lignende.
Det fordrer, at ansatte skal  

 besidde en vis fysisk kapacitet således, at de er i stand til at foretage en  

 fysisk magtanvendelse og berolige den pågældende beboer.
Der foreligger en  

 reel  

 risiko for, at ansatte udsættes for fysiske og psykiske skader, såfremt det  

 modsatte måtte være tilfældet.
Det skal bemærkes, at der på institutionen  

 foretages 4-600 fysiske magtanvendelser årligt, som indberettes i henhold til  

 gældende lovgivning.
 Det skal bemærkes, at der på  

 institutionen er foretaget en række organisatoriske og samarbejdsmæssige  

 foranstaltninger af hensyn til medarbejdernes tryghed og sikkerhed.
I henhold til lovens § 2 stk.  

 1, er det derfor af meget væsentlig betydning for (A)s arbejdsdygtighed  

 ved  

 (X), at hun oplever sin helbredstilstand som værende god.
Vi opererer i et  

 arbejdsmiljø, hvor ansatte til enhver tid nødvendigvis må kunne foretage  

 indgriben og/eller opbakning i det omfang situationen kræver.
 Adkomst til spørgsmålet har  

 du et godt helbred gives derfor, efter min mening, ikke alene efter  

 lovens §  

 2, men også efter lovens § 3, hvoraf det fremgår, at der kan indhentes  

 helbredsoplysninger, hvis forhold i arbejdsmiljøet gør det rimeligt og  

 hensigtsmæssigt  

 af hensyn til lønmodtageren selv eller andre ansatte.
I forhold til det af (B)  

 øvrigt anførte henvises til Vestsjællands Amts brev af 27. marts 2001 til  

 (B). I brev af 9. november 2001  

 kommenterede B amtets udtalelse.
B anførte at der ikke i det foreliggende  

 materiale havde været rejst tvivl om As fysiske kapacitet.
Hun havde  

 ikke  

 under sin ansættelse ved X været sygemeldt og havde efter det oplyste heller  

 ikke været ude i situationer som kunne antyde at hun ikke både fysisk og  

 psykisk var i stand til at bestride stillingen.
Ombudsmandens udtalelse Lov om brug af helbredsoplysninger mv. på arbejdsmarkedet (lov nr. 286  

 af 24. april 1996) indeholder bl.a. følgende bestemmelser:
  

  

 § 1.  

  

 Loven har til formål at sikre, at helbredsoplysninger ikke uberettiget  

 anvendes til at begrænse lønmodtageres muligheder for at opnå eller bevare  

 ansættelse. ( ) § 2.  

  

 En arbejdsgiver må i forbindelse med ansættelse eller under ansættelse af en  

 lønmodtager alene anmode om helbredsoplysninger med det formål at få belyst,  

 om lønmodtageren lider eller har lidt af en sygdom eller har eller har haft  

 symptomer på en sygdom, når sygdommen vil have væsentlig betydning for  

 lønmodtagerens arbejdsdygtighed ved det pågældende arbejde, jf. dog §§ 3-6.
 Stk. 3.  

  

 Ved anmodning om oplysninger efter stk. 1 og 2 skal arbejdsgiveren angive  

 over for lønmodtageren, hvilke sygdomme eller symptomer på sygdomme der  

 ønskes oplysninger om.
 § 3.  

  

 En arbejdsgiver kan tilbyde, at der indhentes helbredsoplysninger med de  

 formål, som er nævnt i § 2, stk. 1 og 4, hvis forhold i arbejdsmiljøet gør  

 det rimeligt og hensigtsmæssigt af hensyn til lønmodtageren selv eller andre  

 ansatte.
 Stk. 2.  

  

 Indhentning af oplysninger efter stk. 1 skal være velegnet til at forebygge  

 arbejdsbetingede lidelser eller til forbedring af arbejdsmiljøforholdene.  

 Arbejdsmiljølovgivningens regler og retningslinjer for undersøgelsesmetoder  

 og brug af sagkyndige finder tilsvarende anvendelse.
Stk.  

 3.  

  

 Arbejdsgiveren skal orientere den stedlige arbejdstilsynskreds, inden sådanne  

 undersøgelser  

 iværksættes.
Orienteringen skal indeholde fyldestgørende oplysninger om  

 undersøgelsen, herunder omfang, metode mv., og om, hvem der medvirker ved og  

 forestår undersøgelsen.
Undersøgelsen må først iværksættes 4 uger efter, at  

 orienteringen er kommet frem til arbejdstilsynskredsen.
Stk.  

 4.  

  

 Når der  

 iværksættes en helbredsundersøgelse, skal arbejdsgiveren meddele den, der foretager undersøgelsen, alle  

 nødvendige oplysninger til brug herfor, afholde udgifterne i forbindelse med undersøgelsen og sørge for, at undersøgelsen kan foregå uden tab af  

 indtægt for lønmodtageren og så vidt muligt i arbejdstiden.
 § 6.  

  

 En lønmodtager skal inden ansættelsen af egen drift eller på  

 spørgsmål derom fra arbejdsgiveren oplyse, om lønmodtageren er bekendt med at  

 lide af en sygdom eller har symptomer på en sygdom, som vil have væsentlig  

 betydning for lønmodtagerens arbejdsdygtighed ved det pågældende arbejde.
 § 11.  

  

 Læger, klinikker, laboratorier, offentlige myndigheder mv. må  

 ikke videregive helbredsoplysninger omfattet af denne lov til andre end den  

 person, som oplysningerne angår, jf. dog stk. 2.
Stk. 2.  

  

 Videregivelse af de i stk. 1 nævnte oplysninger kan dog  

 ske, i det omfang det er nødvendigt for at opfylde formålet.
Det er endvidere  

 en betingelse, at videregivelsen følger af anden særlig lov eller bestemmelser fastsat  

 med hjemmel heri, sker til brug for forskning med den pågældende persons  

 samtykke eller er nødvendig for at afværge risici af den karakter, som  

 er nævnt i § 4, stk. 1.
Stk. 3.  

  

 Arbejdsgiveren må ikke anmode om eller modtage og gøre brug  

 af fuldmagt til indhentning af helbredsoplysninger. Lovens forarbejder  

 (Folketingstidende 1995-96, tillæg A, s. 132f) indeholder bl.a. følgende  

 bemærkninger til § 2:
 Reglen i  

  

 § 2, stk. 1,  

  

 sikrer, at arbejdsgiveren har  

 mulighed for at spørge, om lønmodtageren lider af nærmere angivne, aktuelle  

 sygdomme, som vil gøre lønmodtageren uarbejdsdygtig ved det pågældende  

 arbejde.
Det er fx opfattelsen, at en  

 velbehandlet sukkersyge normalt ikke medfører uarbejdsdygtighed, og i så fald  

 kan arbejdsgiveren altså ikke spørge, om man lider heraf.
Arbejdsgiveren må  

 kun  

 spørge, om man lider af sukkersyge, som (fortsat) giver anledning til  

 uarbejdsdygtighed.
Det berettiger heller ikke  

 til at kræve oplysning, om man lider af en sygdom, at denne en gang imellem  

 medfører et sygefravær, så længe den pågældende dog almindeligvis må  

 karakteriseres som arbejdsdygtig.
En arbejdsgiver må heller ikke spørge, om  

 lønmodtageren i almindelighed har et dårligt helbred.
Med hensyn til arbejdsgiverens  

 spørgsmål om hidtidigt sygefravær er konsekvensen af bestemmelsen, at  

 arbejdsgiveren kun må spørge om antallet af sygedage, når det drejer sig om  

 fravær pga. sygdomme, som - fortsat - vil have væsentlig betydning for  

 arbejdsdygtigheden ved det pågældende arbejde.
Dette gælder, uanset hvem  

 arbejdsgiveren måtte spørge, dvs. også andre kilder end lønmodtageren, fx en  

 tidligere arbejdsgiver.
 Grundsynspunktet er således,  

 at der kun må spørges om, hvad der er relevant for stillingen.
Det følger af  

  

 § 2, stk. 3,  

  

 at det er en betingelse for  

 at bede om oplysningerne, at arbejdsgiveren nærmere angiver, hvilke sygdomme  

 eller symptomer på sygdom, det drejer sig om.
Disse sygdomme skal normalt  

 gøre  

 lønmodtageren helt eller delvis uarbejdsdygtig, og uarbejdsdygtigheden skal  

 være i relation til det pågældende arbejde på den pågældende virksomhed.
Bestemmelsen forbyder således  

 i sammenhæng med  

  

 stk. 1  

  

 den praksis,  

 som har dannet sig hos både private og offentlige arbejdsgivere i retning af  

 at  

 spørge generelt til lønmodtageres helbred, når der i denne forbindelse  

 spørges  

 om både relevante og irrelevante sygdomme. Spørgsmålet har du et godt helbred Det følger af ovenstående at  

 en arbejdsgiver kun må spørge om bestemte sygdomme, og at disse skal være  

 relevante, dvs. sygdomme som gør lønmodtageren uarbejdsdygtig til det  

 pågældende arbejde.
En arbejdsgiver må derfor ikke spørge generelt til  

 lønmodtagerens helbred.
Jeg henviser tillige til Merete Preisler,  

 Helbredsoplysningsloven med kommentarer, (1999), s. 21ff.
Under ansættelsessamtalen  

 blev (A) spurgt om hun havde et godt helbred.
Ifølge institutionen havde  

 spørgsmålet ikke til formål at afdække om hun led af en sygdom eller havde  

 haft  

 symptomer på sygdomme, men at afdække hendes egen oplevelse af sin  

 helbredstilstand.
Spørgsmålet blev imidlertid  

 formuleret som en generel forespørgsel om hendes helbred.
Jeg kan derfor ikke  

 tillægge institutionens oplysning om formålet afgørende vægt.
Således som  

 spørgsmålet var formuleret, var det i strid med bestemmelsen i § 2, stk. 1 og  

 3.  

 Dette anser jeg for kritisabelt.
Vestsjællands Amt burde have påtalt  

 forholdet  

 over for institutionen.
Jeg har gjort amtet bekendt med min opfattelse.
 Jeg gør i denne forbindelse  

 opmærksom på lovens § 12 efter hvilken personer hvis rettigheder er krænkede  

 ved overtrædelse af § 2, kan tilkendes en godtgørelse.
 Forstanderen har anført at  

 spørgsmålet desuden var berettiget efter lovens § 3. Han har i den  

 forbindelse  

 henvist til institutionens arbejdsmiljø.
 Efter § 3, stk. 1, kan en  

 arbejdsgiver tilbyde, at der indhentes helbredsoplysninger med de  

 formål, som  

 er nævnt i § 2, stk. 1 og 4, hvis forhold i arbejdsmiljøet gør det rimeligt  

 og  

 hensigtsmæssigt af hensyn til lønmodtageren selv eller andre ansatte.
For at kunne anvende denne  

 bestemmelse skal der foreligge et tilbud fra arbejdsgiveren.
Spørgsmålet  

 har  

 du et godt helbred kan efter min opfattelse ikke forstås således at der  

 var  

 tale om noget tilbud. § 3, stk. 1, er derfor ikke anvendelig i den  

 foreliggende  

 sag.
Desuden var der ikke tale om en undersøgelse som beskrevet i § 3, stk.  

 2-4.
Indhentelse af oplysninger om hidtidigt  

 sygefravær (A) har oplyst at hun under  

 ansættelsessamtalen blev spurgt hvor mange sygedage hun havde haft i det  

 forgangne år.
 Institutionen har imidlertid  

 udtalt at oplysningerne om antallet af sygefraværsdage uopfordret blev  

 afgivet  

 på spørgsmålet har du et godt helbred.
Der er ikke i sagen noget  

 referat af ansættelsessamtalen.
Ombudsmandsinstitutionen er ikke egnet til at  

 afklare et bevisspørgsmål som det foreliggende fordi ombudsmanden i  

 almindelighed ikke har mulighed for at afhøre vidner i sagen, men behandler  

 klager på et skriftligt grundlag.
En endelig konstatering af om oplysningerne  

 blev givet uopfordret eller efter forespørgsel, vil ikke kunne gennemføres  

 inden for rammerne af min undersøgelse, men må efter min opfattelse ske ved  

 domstolene.
Det fremgår imidlertid af  

 amtets brev af 27. marts 2001 til forbundet at institutionens stedfortræder  

 efterfølgende samme dag som ansættelsessamtalen telefonisk spurgte (A) om  

 omfanget  

 af hendes sygefravær.
Det fremgår endvidere at institutionen indhentede  

 oplysninger om sygefraværet i det seneste år fra amtets centrale  

 personalesekretariat.
 Amtet har anført at  

 sygestatistik ikke er omfattet af begrebet helbredsoplysninger efter hidtidig  

 praksis, og henviser i den forbindelse til begrebet helbredsforhold i  

 forvaltningslovens forstand og til at hensigten med helbredsoplysningsloven  

 bl.a. var at udbrede hidtidig praksis for den offentlige sektor til den  

 private  

 sektor.
Som citeret ovenfor fra  

 lovens forarbejder til § 2, stk. 1, må arbejdsgiveren kun spørge om antallet  

 af  

 sygedage når det drejer sig om fravær på grund af sygdomme som - fortsat -  

 vil  

 have væsentlig betydning for arbejdsdygtigheden ved det pågældende arbejde.  

 Forarbejderne nævner således udtrykkeligt antallet af sygedage og  

 betingelserne  

 for at spørge herom.
Det kan derfor ikke antages at sygestatistik ikke skulle  

 være omfattet af begrebet helbredsoplysninger i helbredsoplysningslovens § 2,  

 stk. 1s, forstand.
Hidtidig praksis efter forvaltningsloven kan ikke  

 tillægges  

 betydning i denne henseende idet forvaltningsloven viger for særloven.
Efter § 11, stk. 1, må  

 helbredsoplysninger som hovedregel ikke videregives til andre end den person  

 som oplysningerne angår.
Videregivelse kan dog ske når de betingelser som er  

 nævnt i § 11, stk. 2, er opfyldt.
Dette er ikke tilfældet i denne sag.
 Det følger imidlertid af  

 bemærkningerne til § 2, stk. 1, at oplysninger om antal sygedage kan  

 indhentes  

 og dermed også videregives under visse betingelser.
 Institutionens forespørgsel  

 drejede sig ikke om fravær på grund af en eller flere bestemte sygdomme, og  

 lovens betingelser for at spørge om antallet af sygedage var derfor ikke  

 opfyldt.
 Det forhold at (A) gav  

 samtykke til indhentning af referencer fra tidligere arbejdsgivere, kan ikke  

 føre til et andet resultat.
Jeg anser det for kritisabelt  

 at institutionen indhentede oplysningerne uden at lovens betingelser var  

 opfyldt.
Amtet burde have påtalt forholdet over for institutionen.
Jeg har  

 gjort amtet bekendt med min opfattelse.
Videregivelse af oplysningerne om  

 sygefravær Amtets centrale  

 personalesekretariat videregav oplysninger om (A)s antal sygedage til  

 institutionen.
Som nævnt ovenfor fremgår det  

 af forarbejderne at en arbejdsgiver under visse betingelser kan indhente  

 oplysninger om sygefravær fra f.eks. en tidligere arbejdsgiver.
Det må derfor  

 også være berettiget at en tidligere arbejdsgiver giver sådanne oplysninger  

 hvis de nævnte betingelser er opfyldt.
Heraf følger modsætningsvis at en  

 videregivelse  

 ikke kan være berettiget hvis oplysningerne ikke relaterer sig til bestemte  

 sygdomme af betydning for udførelsen af det pågældende arbejde.
I sådanne  

 tilfælde er en videregivelse ikke sagligt begrundet.
Kravet om saglighed må  

 efter min opfattelse også gælde ved videregivelse af sådanne oplysninger  

 inden  

 for samme forvaltningsmyndighed.
Jeg anser det for beklageligt  

 at personalesekretariatet videregav oplysningerne uden at betingelserne var  

 opfyldt.
Jeg har gjort amtet bekendt med min opfattelse.
Brugen af oplysningerne om sygefravær -  

 afskedigelsen Helbredsoplysningsloven  

 regulerer ikke direkte en arbejdsgivers brug af oplysninger om antal  

 sygedage.  

 Det følger imidlertid af lovens § 1 at det vil stride mod lovens formål hvis  

 oplysninger indhentet i strid med loven, og som lønmodtageren ikke var  

 forpligtet til at afgive, jf. lovens § 6, anvendes til at begrænse  

 lønmodtageres muligheder for at opnå eller bevare ansættelse.
I den foreliggende sag var  

 (A) ikke forpligtet til at oplyse om antallet af sygedage, og arbejdsgiveren  

 indhentede disse oplysninger i strid med loven.
Et afslag på ansættelse eller  

 afskedigelse alene begrundet i de indhentede oplysninger ville derfor stride  

 mod loven.
Afskedigelsen var da også  

 begrundet med at hun havde afgivet ukorrekte oplysninger om antallet af  

 sygedage.
Det antages i ansættelsesretlig teori og praksis at afgivelse af  

 bevidst urigtige oplysninger som har været motiverende for ansættelsen,  

 normalt  

 berettiger den anden part til at opsige forholdet.
Jeg henviser bl.a. til  

 Lars  

 Svenning Andersen, Funktionærret, (1998), s. 130.
En offentlig arbejdsgiver må  

 ved ansættelse af en medarbejder udelukkende varetage saglige hensyn.
Som det  

 fremgår af det jeg har anført ovenfor, vil det ikke være sagligt at inddrage  

 generelle oplysninger om antal sygedage i forbindelse med en  

 ansættelsesbeslutning.
 Arbejdsgiveren kunne derfor i  

 denne sag ikke med rette tillægge hendes oplysninger om antal sygedage vægt  

 ved  

 afgørelsen om ansættelse.
Som følge heraf er det min  

 opfattelse at afgivelsen af de urigtige oplysninger må karakteriseres som  

 værende af mindre betydning for ansættelsesforholdet.
På den baggrund mener  

 jeg  

 at amtets reaktion var for vidtgående, og at afskedigelsen således var i  

 strid  

 med proportionalitetsprincippet.
Jeg anser dette for kritisabelt, og jeg har  

 henstillet til amtet at genoptage sagen med henblik på en stillingtagen til  

 hvilke konsekvenser dette bør få.
Jeg har herefter ikke  

 tilstrækkelig grund til at behandle de sagsbehandlingsspørgsmål som sagen i  

 øvrigt rejser.
Jeg tænker herved særligt på at der er notatpligt med hensyn  

 til  

 oplysninger indhentet fra andre end parten som (lovligt) kan indgå i  

 afgørelsesgrundlaget når disse ikke i øvrigt fremgår af sagens dokumenter, og  

 at der er partshøringspligt for så vidt angår sådanne oplysninger, i den  

 udstrækning de er væsentlige og til ugunst for den pågældende part. Vestsjællands  

 Amt meddelte mig i brev af 2. august 2002 at der var indgået en aftale med A  

 og  

 hendes faglige organisation om at A fik en økonomisk godtgørelse og  

 erstatning.  

 Amtet meddelte desuden at amtets procedure omkring håndtering og brug af  

 helbredsoplysninger var ændret i overensstemmelse med min udtalelse.
 Jeg meddelte herefter amtet  

 at jeg ikke foretog mig mere i sagen.
