Tillægsbetænkning afgivet af Beskæftigelsesudvalget den 23. maj 2018 Tillægsbetænkning over Forslag til lov om ændring af lov om udstationering af lønmodtagere m.v.
(Styrket håndhævelse af RUT med mulighed for administrative tvangsbøder) [af beskæftigelsesministeren (Troels Lund Poulsen)]:
1. Udvalgsarbejdet Lovforslaget blev fremsat den 21. marts 2018 og var til 1. behandling den 6. april 2018. Lovforslaget blev efter 1. behandling henvist til behandling i Beskæftigelsesudvalget.
Udvalget afgav betænkning den 16. maj 2018. Lovforslaget var til 2. behandling den 22. maj 2018, hvorefter det blev henvist til fornyet behandling i Beskæftigelsesudvalget.
Dispensation fra Folketingets forretningsorden Udvalget indstiller, at der dispenseres fra bestemmelsen i Folketingets Forretningsordenens § 8 a, stk. 2, om, at der skal gå 2 dage fra offentliggørelsen af tillægsbetænkningen, til lovforslaget kommer til 3. behandling.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Spørgsmål Udvalget har under den fornyede behandling af lovforslaget stillet 3 spørgsmål til beskæftigelsesministeren til skriftlig besvarelse, som vil blive besvaret inden 3. behandling.
2. Indstillinger og politiske bemærkninger Udvalget indstiller lovforslaget til vedtagelse i den affattelse, hvori det foreligger efter 2. behandling.
 Dansk Folkepartis, Venstres, Liberal Alliances og Det Konservative Folkepartis medlemmer af udvalget udtaler, at i forlængelse af en god finanslovsaftale for 2018, hvor det bl.a. var vigtigt for regeringen og Dansk Folkeparti fortsat at bekæmpe social dumping og herunder at skærpe indsatsen over for virksomheder, der systematisk ikke anmelder sig i RUT, støtter Dansk Folkeparti, Venstre, Liberal Alliance og Det Konservative Folkeparti det af Socialdemokratiet i betænkningen stillede ændringsforslag, hvorefter niveauet for de daglige bøder øges med 50 pct., således at bøderne vil være på ikke under 1.500 kr. i stedet for det oprindelig foreslåede niveau på ikke under 1.000 kr.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Martin Geertsen (V) Joachim B.
Olsen (LA) Laura Lindahl (LA) Rasmus Jarlov (KF) Carsten Hansen (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Jette Gottlieb (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
