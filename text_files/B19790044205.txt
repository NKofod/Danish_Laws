 § 1.  I henhold til § 15 i lov nr. 250 af 8. juni 1978  

 om gasinstallationer og installationer i forbindelse med vand- og  

 afløbsledninger har ministeren for offentlige arbejder den 18. oktober 1979  

 udfærdiget bestemmelser vedrørende F-gas distributionsanlæg i boligområder  

 m.v.
 Stk. 2.  Bestemmelserne omfatter krav om, at  

 eksisterende F-gas distributionsanlæg i boligområder m.v. udført af stålrør,  

 der ikke fra starten er katodisk beskyttet, inden 1. april 1980 skal  

 underkastes en engangsundersøgelse efter nærmere fastsatte retningslinier,  

 ligesom der inden 1. januar 1981 skal være gennemført nogle nærmere fastsatte  

 foranstaltninger.
 Stk. 3.  Bestemmelserne omfatter endvidere nogle  

 forskrifter, som træder i kraft den 1. januar 1980, for periodiske  

 undersøgelser af alle typer af F-gas distributionsanlæg i boligområder m.v.
 Stk. 4.  I henhold til anordning nr. 364 af 10. juli  

 1979 indføres bestemmelserne ikke i Lovtidende.
 § 2.  Oplysninger om indholdet af bestemmelserne vil  

 kunne fås ved henvendelse til ministeriet for offentlige arbejder eller  

 Danmarks Gasmateriel Prøvning.
