 Ifølge de gældende bestemmelser er det ikke tilladt at udlevere ost, der  

 indeholder, er behandlet med eller som har været i kontakt med  

 skimmelbekæmpelsesmidlet Natamycin (handelsnavnet Delvocid, Pimaricin og  

 muligvis andre) til forbrug i Danmark:
 Som et led i kontrollen hermed for så vidt angår importerede oste har  

 Statskontrollen hidtil forlangt, at hver enkelt parti skulle ledsages af en  

 af producenten eller eksportøren udfærdiget erklæring om, at osten /ostene  

 ikke har været i forbindelse med Natamycin eller andre  

 skimmelbekæmpelsesmidler.
 Det har imidlertid nu vist sig, at disse erklæringer i betydeligt omfang  

 ikke er korrekte, idet der såvel af Levnedsmiddelsstyrelsen som af  

 Statskontrollens laboratorium er konstateret tilstedeværelse af Natamycin på  

 oste omfatter af en erklæring om, at ostene ikke har været i kontakt med  

 Natamycin eller andre skimmelsbekæmpelsesmidler.
 På den baggrund finder Statskontrollen det nødvendigt indtil videre i  

 medfør af bestemmelserne i §§ 4, 20, 39 og 39 a, i bekendtgørelse nr. 540 af  

 3. december 1969 om tilvirkning, forhandling, udførsel og indførsel af ost og  

 smelteost m.m. at kræve enhver forsendelse af udenlandsk ost til forbrug i  

 Danmark med undtagelse af umodnede oste, ost i saltlage samt skimmeloste med  

 synlig skimmelvækst på overfladen, ledsaget af et af en relevant myndighed i  

 fremstillingslandet udstedt certifikat med oplysninger om, at ingen af de af  

 forsendelsen omfattede oste og osteprodukter har været i kontakt med  

 Natamycin elle andre skimmelbekæmpelsesmidler.
 Certifikatet for hver forsendelse skal afleveres til Statskontrollen i det  

 distrikt, hvor osten/ostene oplægges før videresalg eller udlevering til  

 forbrug i Danmark.
 I tilfælde af at forsendelsen ikke er ledsaget af et sådant certifikat,  

 vil det pågældende parti ost først blive frigivet til forhandling i Danmark  

 efter at prøver af partiet for importørens regning er blevet analyseret ved  

 Statskontrollens Laboratorium og fundet fri for rester af Natamycin.
 Denne meddelelse træder i stedet for Statskontrollens meddelelse af 24.  

 februar 1986, j.nr. 10.1.5-7/86.
 e.b.
