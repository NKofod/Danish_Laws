Lønsumsafgift Reference:
Lønsumsafgiftslovens § 4, stk. 2, nr. 1, jf. § 5, stk. 2 Foreningen A's klage til Landsskatteretten skyldes, at told- og  

 skatteregionen har anset foreningen for omfattet af  

 lønsumsafgiftslovens § 4, stk. 2, nr. 1, og dermed pligtig at svare  

 afgift ud fra afgiftssatsen i § 5, stk. 2.
 Det fremgår af sagens oplysninger, at foreningen er en forening  

 dannet af forsikringsselskaber og drives uden gevinst for øje.  

 Foreningen har til formål at sikre, at forsikringssøgende med  

 forøget risiko så vidt muligt kan tilbydes personforsikring  

 på et tilstrækkeligt statistisk og lægeligt grundlag.  

 Foreningen beskæftiger sig med at foretage risikovurderinger gennem  

 foreningens bedømmelseskomite, at føre et register over  

 personer bedømt af komiteen og at gennemføre  

 statistikundersøgelser af erfaringer med dødelighed og  

  invalidehyppigheder for forøgede risici.
Told- og skatteregionen har truffet afgørelse om, at foreningens  

 aktivitet  må anses som en finansiel ydelse omfattet af  

 lønsumsafgiftslovens § 4, stk. 2, nr. 1, samt cirkulære nr. 186  

 af 29. oktober 1992 om afgift af lønsum.
Regionen har herved  

 anført, at virksomheden er etableret som en forening, der er omfattet  

 af § 4, stk. 2, nr. 4, men da indholdet af § 4, stk. 2, nr. 1, imidlertid er  

 mere specifikt end § 4, stk. 2, nr. 4, skal lønsumsafgiften beregnes  

 med satsen ifølge lovens § 5, stk. 2, der i 1999 udgjorde 8,92 % af  

 lønsummen.
Regionens afgørelse er truffet med virkning fra 1.  

 oktober 1999.
 Foreningen har over for Landsskatteretten nedlagt påstand om, at  

 regionens afgørelse ændres, således at der skal betales  

 lønsumsafgift som for foreninger i henhold til  

 lønsumsafgiftslovens § 4, stk. 2, nr. 4, og dermed satsen i § 5, stk.  

 3, på 3,8 % af den del af afgiftsgrundlaget, der udgøres af  

 virksomhedens lønsum med tillæg af 2,5 % af 90 % af  

 lønsummen, og ikke efter lønsumsafgiftslovens § 5, stk. 2, som  

 for virksomheder inden for den finansielle sektor.
Foreningen har anført, at det er korrekt, at der er en lovkonflikt,  

 idet loven både opererer med en sondring efter den aktivitet, der  

 udøves, og en sondring efter den organisationsform, hvori aktiviteten  

 udøves.
Videre er anført, at det for så vidt også  

 er korrekt, at foreningen udøver finansiel virksomhed på sine  

 medlemmers vegne, og for så vidt kan siges at falde ind under finansiel  

 virksomhed, som beskrevet i lønsumsafgiftslovens § 4, stk. 2, nr. 1.  

 Klageren har dertil anført, at virksomheden imidlertid drives i  

 foreningsform, og dermed falder ind under bestemmelsen i § 4, stk. 2, nr.  

 4.
 Videre har foreningen anført, at regionens argument om lex  

 specialis ikke fører til noget resultat.
 Endvidere har foreningen henvist til momsnævnets afgørelse  

 gengivet i TfS 1997.373, hvor nævnet traf afgørelse om, at en  

 fond, som drev museumsvirksomhed, skulle afregne lønsumsafgift ud fra  

 organisationsformen, det vil sige efter lønsumsafgiftslovens § 4, stk.  

 2, nr. 4. Det er dertil anført, at der ikke i loven er støtte  

 for, at bestemmelsen i nr. 4 alene skulle omfatte virksomheder med "anden  

 økonomisk virksomhed". Der er herved henvist til, at efter den  

 tidligere arbejdsmarkedsbidragslov betalte momsfrie virksomheder drevet som  

 fonde, foreninger m.v. arbejdsmarkedsbidrag efter den såkaldte  

 lønsumsmetode, det vil sige af lønsummen med tillæg af 90  

 %, og at afgiften, herunder afgiftsgrundlaget ved omlægning af  

 arbejdsmarkedsbidraget pr. 1. januar 1992, for disse virksomheder blev  

 ført uændret videre i lønsumsafgiftsloven.
Foreningen har endvidere henvist til, at det i  

 tillægsbetænkningen til lovforslag 124 til lov om ændring  

 af lønsumsafgift for virksomheder inden for den finansielle sektor,  

 afgivet den 19. december 1991, udtales: "Flertallet er opmærksom  

 på, at bestemmelserne i § 5, stk. 2, nr. 4, svarer til de  

 gældende regler i arbejdsmarkedsbidragslovens § 8, stk. 2, jf. punkt 5  

 i bilaget til denne lov.
Reglerne kan medføre, at selvejende  

 institutioner m.v. som udfører f.eks. undervisnings- og  

 kursusaktivitet, kan blive hårdere belastet end selskaber, som  

 udfører tilsvarende aktiviteter.
Flertallet vil i foråret 1992  

 overveje indholdet til justeringer, der kan sikre neutralitet i belastningen  

 af lønsumsafgift mellem virksomheder med forskellig organisationsform,  

 der udfører samme aktiviteter".
Foreningen har dertil anført, at Folketinget således var klar  

 over, at organisationsformen som kriterium for lønsumsafgiften  

 går forud for aktiviteten, og Folketinget har ved sin vedtagelse af  

 loven med disse regler dermed også accepteret dette forhold.
Den  

 planlagte justering har aldrig fundet sted, og retstilstanden er derfor som  

 antaget af det nævnte flertal og dermed af Folketinget.
Endelig har foreningen anført, at det næppe kan være  

 afgørende, hvad der giver det største provenu, idet det  

 må følge af almindelige skatteretlige grundsætninger og  

 det i grundloven indeholdte princip om, at ingen skatter og afgifter må  

 opkræves uden en lov, at hjemlen må være klar og tydelig og  

 navnlig ikke være i strid med de klare forudsætninger om lovens  

 virkning, som var tilkendegivet ved lovens vedtagelse i Folketinget.[sd1] Landsskatteretten udtalte:
 Det fremgår af lønsumsafgiftslovens § 4, stk. 1, 1. pkt.:
"Afgiftsgrundlaget er virksomhedens lønsum med tillæg af  

 overskud eller med fradrag af underskud af selvstændig  

 erhvervsvirksomhed  i indkomståret opgjort efter reglerne i 2.-4. pkt.,  

 jf. dog stk. 2 og 5." Af lønsumsafgiftslovens § 4, stk. 2, fremgår:
 "Afgiftsgrundlaget er virksomhedens lønsum med tillæg af 90 %  

 for følgende virksomheder:
 Det fremgår af lønsumsafgiftslovens § 5, stk. 2:
"For virksomheder omfattet af § 4, stk. 2, nr. 1, er afgiften 5,08 % af  

 den del af afgiftsgrundlaget, der udgøres af virksomhedens  

 lønsum, med tillæg af 4,50 % af 90 % af lønsummen" Landsskatteretten bemærker, at inden ophævelse af AMBI-loven  

 (lovbekendtgørelse nr. 602 af 19. august 1991) i 1992 var virksomheder  

 inden for den finansielle sektor både bidragspligtige efter AMBI-loven  

 og afgiftspligtige efter lov om lønsum for virksomheder inden for den  

 finansielle sektor (lov nr. 830 af 19. december 1989).
 For virksomheder inden for den finansielle sektor udgjorde bidraget efter  

 AMBI-loven 2,5 % af virksomhedens samlede lønsum med tillæg af  

 90 %, jf. lovens § 8, stk. 1, nr. 1 og § 9, stk. 1, nr. 2. Bidraget var  

 uafhængigt af virksomhedens organisationsform.
 Ifølge lov om lønsumsafgift for virksomheder inden for den  

 finansielle sektor skulle virksomheder med aktiviteter inden for den  

 finansielle sektor, der skulle svare bidrag efter AMBI-loven og opgøre  

 bidragsgrundlaget efter AMBI-lovens § 8, stk. 1, nr. 1 eller § 9, stk. 1, nr.  

 2, betale en afgift på 2 % af virksomhedens samlede lønsum med  

 tillæg af 90 %, jf. lovens §§ 4 og 5. Afgiften var uafhængig af  

 virksomhedens organisationsform.
 Virksomheder inden for den finansielle sektor skulle således i alt  

 svare bidrag og afgift i henhold til de nævnte love med 4,5 % af  

 virksomhedens lønsum med tillæg af 90 %.
 Af bemærkningerne til lovforslaget til lønsumsafgiftsloven  

 (Folketingstidende 1991-1992, tillæg A, sp. 2660) fremgår:
"For virksomheder inden for den finansielle sektor foreslås en  

 afgiftssats på 4,5 % svarende til de gældende  

 afgiftsforhold." Senere i sp. 2662 fremgår:
"Virksomheder inden for den finansielle sektor (forsikringsvirksomhed samt  

 bank- og kreditvirksomhed m.v., jf. den gældende lovs § 1,s tk. 1) skal  

 betale 4,5 % af afgiftsgrundlaget.
Dette er anført i den nye § 4, stk.  

 2, og svarer til den hidtidige sats på 2 % tillagt  

 arbejdsmarkedsbidragssatsen på 2,5 %".
Retten bemærker, at der ved lov nr. 423 af 14. juni 1995 skete en  

 ændring af lønsumsafgiftsloven, således at § 4 blev § 5,  

 og samtidig blev bestemmelserne om afgiftssatsen ændret.
Af  

 bemærkninger til lovforslaget L216 fremgår:
"For virksomheder, der skal betale 4,5 % i afgift, dvs. virksomheder i den  

 finansielle sektor, forhøjes afgiften fra 4,5 % til 5,08 % af selve  

 lønsummen, mens afgiften er uændret 4,5 % for 90 %´s  

 tillægget." Landskatteretten finder, at det af lønsumsafgiftslovens forarbejder  

 fremgår, at det var lovgivers hensigt, at en virksomhed inden for den  

 finansielle sektor skulle svare den samme afgift efter  

 lønsumsafgiftsloven, som denne hidtil havde betalt i medfør af  

 AMBI-loven og lov om lønsumsafgift for virksomheder inden for den  

 finansielle sektor.
Da bidrag og afgift i medfør af AMBI-loven og lov  

 om lønsumsafgift for virksomheder inden for den finansielle sektor var  

 uafhængige af, om den finansielle virksomhed var organiseret som en  

 fond, må retten antage, at fonde m.v., der driver virksomhed inden for  

 den finansielle sektor, ligeledes skal svare afgift efter reglerne om  

 virksomheder inden for den finansielle sektor.
 Klageren findes således at skulle svare afgift efter bestemmelsen i  

 lønsumsafgiftslovens § 4, stk. 2, nr. 1, jf. § 5, stk. 2, hvorfor den  

 påklagede afgørelse blev stadfæstet.
