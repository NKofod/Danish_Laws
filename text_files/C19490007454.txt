 Ved skrivelse af 31. maj 1948 bestemte justitsministeriet i medfør af § 9  

 i lov nr. 397 af 12. juli 1946 om borteblevne, at en sag, som O. m.fl. agtede  

 at anlægge i henhold til § 8, stk. 2 b) i nævnte lov til opnåelse af  

 dødsformodningsdom vedrørende deres broder P., ville være at anlægge ved  

 retten for X købstad m.v.
 Efter at P. ved fornævnte rets dom af 23. december 1948 er blevet anset  

 som død, har De som sagfører for den borteblevnes fornævnte søskende ansøgt  

 om, at boet efter han må blive henvist til behandling ved skifteretten for X  

 købstad m.v.
 Foranlediget heraf skal man meddele, at skifteretten for X købstad m.v.  

 efter justitsministeriets formening er berettiget til at tage boet under  

 behandling, uden at nogen henvisning er nødvendig.
