 Under 20. august 1959 er der i Oslo afsluttet følgende tillægsprotokol til  

 aftalen af 20. december 1951 mellem Danmark, Norge og Sverige angående  

 samarbejdet på luftfartens område (jfr. udenrigsministeriets bekendtgørelse  

 af 11. juni 1952, nr. 24 i lovtidende C):
 Tillægsprotokol til aftalen af 20. december 1951 mellem Danmark, Norge og  

 Sverige angående samarbejde på luftfartens område.
Danmark, Norge og Sverige, som den 20. december 1951 traf aftale angående samarbejde på luftfartens  

 område, er blevet enige om følgende:
 Artikel 1.
 Andet stykke i artikel 7 i aftalen af 20. december 1951 angående  

 samarbejde på luftfartens område gives følgende ændrede ordlyd:
 »Efter den 1. oktober 1984 kan nærværende aftale opsiges af enhver af  

 de kontraherende parter med 12 måneders varsel«.
 Artikel 2.
 Artikel 1 i denne protokol skal udgøre en integrerende del af aftalen af  

 20. december 1951 angående samarbejde på luftfartens område.
 Artikel 3.
 Denne tillægsprotokol træder i kraft ved underskrivelsen.
 Til bekræftelse heraf har undertegnede befuldmægtigede undertegnet denne  

 protokol.
Udfærdiget i Oslo den 20. 8. 1959 i et eksemplar med dansk, norsk og  

 svensk tekst, hvilke tre tekster skal have samme gyldighed.
Dette eksemplar  

 skal opbevares i det norske udenrigsministeriums arkiv.
Bekræftet afskrift af  

 denne tillægsprotokol skal af det norske udenrigsministerium sendes til de  

 øvrige parter.
 Sven Ebbesen.
 udenrigsministeriet, den 28. september 1959.
H.C.
Hansen.
