Patentankenævnet omstødte Patentdirektoratets afgørelse efter  

 indsigelse.
Direktoratet havde afvist indsigelsen, da man havde fundet kravet  

 om nyhed opfyldt.
Ankenævnet udtalte bl.a., at det ansøgte findes at være nyt  

 i forhold til indsigerens patentansøgning med tidligere prioritet.
Derudover  

 fandt Nævnet, at der måtte stilles krav om opfindelseshøjde i forhold til  

 indsigerens produkt, der har været markedsført i USA fra marts 1985.  

 Ansøgningen blev afslået.
År 1996, 29. marts afsagde Patentankenævnet (Grønning-Nielsen, Hans Chr.
Thomsen, Herborg, Holm, Ansgar Sørensen) følgende Den 18. januar 1988 fremlagdes under nr. 151930B en den 24. september 1985  

 indleveret ansøgning om patent på kateterapplikator til urinalt  

 inkontinensudstyr.
 De fremlagte krav lød således:
 »1. Applikator til påsætning af et eksternt kateter til et urinalt  

 inkontinensudstyr til mænd, hvilket kateter (2) er af den art, som omfatter  

 en blød elastisk tyndvægget, i det væsentlige cylindrisk kropdel, der er åben  

 ved den ene ende og ved den anden går over i en indsnævret, til forbindelse  

 med en opsamlingspose udformet drænrørsdel (5), hvorhos kateteret leveres til  

 brugeren med kropdelen oprullet fra den åbne ende mod drænrørsenden (5), og  

 applikatoren omfatter et ring- eller rørformet element (1) af et  

 eftergiveligt tyndvægget materiale med større stivhed end kateteret (2) og  

 udformet til anbringelse uden på dette, kendetegnet ved, at det ring-  

 eller rørformede element (1) er udformet, så det fra ovengangen mellem  

 kropdelen og drænrørsdelen (5) omslutter kateteret (2) over en aksial  

 strækning svarende i det væsentlige til længden af penisglans, hvorhos den  

 mod kropdelens åbne ende vendende ende af nævnte element (1) er udformet til  

 fastholdelse af kateterets (2) oprullede del i leveringstilstanden, medens  

 kateterets drænrørsdel (5) er optaget i en i forlængelse af nævnte ring-  

 eller rørformede element (1) udformet lukket, indsnævret rørdel (4).
 2. Applikator ifølge krav 1, kendetegnet ved, at den mod kropsdelen  

 åbne ende vendende ende af applikatoren er udformet med et spor (3) til  

 fastholdelse af kateterets oprullede del.
 3. Applikator ifølge krav 1 eller 2, kendetegnet ved, at nævnte  

 indsnævrede rørdel (4) er i det væsentlige cylindrisk og udformet med et  

 antal udvendige langsgående, som fingergreb tjenende ribber (6).
4. Applikator ifølge krav 1, 2 eller 3, kendetegnet ved, at dens  

 åbne ende og den omkring denne fastholdte del af kateteret er dækket af en  

 kapsel.« Klageren i denne sag nedlagde ved skrivelse af 18. april 1988 indsigelse  

 mod udstedelse af patent under henvisning til, at »...den i den fremlagte ansøgning omhandlede applikator var kendt  

 eller ikke adskilte sig væsentligt fra, hvad der var kendt før  

 patentansøgningens indleveringsdag den 24. september 1985.
Som kendt henvises foreløbig til den i indsigernes danske patentansøgning  

 nr. 1298/86 omhandlede kombination af kateter og påsætningsindretning,  

 hvilken kombination blev markedsført første gang i USA den 29. marts 1985,  

 dvs. før indleveringsdagen for ansøgning nr. 4317/85....« I indsigelsesbegrundelse af 14. september 1988 anfører klageren:
»Krav 1 til fremlæggelsesskrift nr. 151 930 B angår en »applikator til påsætning af et eksternt kateter til et urinalt  

 inkontinensudstyr til mænd, hvilket kateter (2) er af den art, som omfatter  

 en blød elastisk tyndvægget, i det væsentlige cylindrisk kropdel, der er åben  

 ved den ene ende og ved den anden går over i en indsnævret, til forbindelse  

 med en opsamlingspose udformet drænrørsdel (5), hvorhos kateteret leveres til  

 brugeren med kropdelen oprullet fra den åbne ende mod drænrørsdelen (5), og  

 applikatoren omfatter et ring- eller rørformet element (1) af et  

 eftergiveligt tyndvægget materiale med større stivhed end kateteret (2) til  

 anbringelse uden på dette«, hvilken applikator ifølge kravets kendetegnende del skal være ejendommelig  

 ved, »at det ring- eller rørformede element (1) er udformet, så det fra  

 overgangen mellem kropdelen og drænrørsdelen (5) omslutter kateteret (2) over  

 en aksial strækning svarende i det væsentlige til længden af penisglans,  

 hvorhos den mod kropdelens åbne ende vendende ende af nævnte element (1) er  

 udformet til fastholdelse af kateterets (2) oprullede del i  

 leveringstilstanden, medens kateteres drænrørsdel (5) er optaget i en i  

 forlængelse af nævnte ring- eller rørformede element (1) udformet lukket,  

 indsnævret rørdel (4).« TEKNIKKENS STANDPUNKT Indsigeren har før indleveringsdagen, den 24. september 1985, for DK  

 patentansøgning nr. 4317/85 markedsført og dermed offentliggjort en  

 applikator med eksternt kateter, hvilken kombination er nærmere beskrevet i  

 indsigerens danske patentansøgning nr. 1298/86 med prioritet fra 21. marts  

 1985.
Til nærmere dokumentation for offentliggørelsen vedlægges - Affidavit af Peter A.
Amelse med bilag mærket A-I - Udtalelse fra Alvin C.
Klein, Becker Professional Pharmacy med bilag G  

 og H - Udtalelse fra Herbert P.
Gray, Suburban Ostomy Supply Company, Inc. med  

 bilag H Som det fremgår af affidavit af Peter A.
Amelse, markedsførte Hollister  

 Incorporated i slutningen af marts eller begyndelsen af april 1985 et nyt  

 selvklæbende urinalt eksternt kateter, der er beskrevet i de som bilag A, B  

 og C vedlagte brochurer med trykkeangivelsen - 385 - som viser, at det  

 pågældende materiale blev trykt i den tredie måned af 1985. Ligeledes har  

 emballagen til det aktuelle produkt, fremlagt som bilag D, angivelsen - 385.  

 Indsigerens markedsførte produkt er som forklaret det, der er vist i US  

 patentskrift nr. 4 589 874, fremlagt som bilag E.
US patentskrift nr. 4 589  

 874 svarer til indsigerens foran omtalte danske patentansøgning nr. 1298/86,  

 hvortil der af nemheds grunde vil blive henvist i det følgende.
Bilag F og G dokumenterer yderligere markedsføringen på det angivne  

 tidspunkt, idet de bærer datoerne henholdsvis 25. marts 1985 og 28. marts  

 1985. Endelig dokumenterer bilag H og I salg til trediemand, henholdsvis  

 Suburban Ostomy Supply Company og Becker Professional Pharmacy.
Udtalelserne  

 fra de to sidstnævnte firmaer bekræfter yderligere, at man indkøbte de  

 pågældende produkter.
APPLIKATOREN IFØLGE KRAV 1 OPFYLDER IKKE PATENTLOVENS § 2, STK. 1 Idet vi herefter henviser til indsigerens danske patentansøgning nr.  

 1298/86, vil det ses, at Hollister Incorporated10s produkt er en applikator til påsætning af et eksternt kateter til et urinalt  

 inkontinensudstyr til mænd, hvilket kateter (10) er af den art, som omfatter  

 en blød elastisk tyndvægget, i det væsentlige cylindrisk kropdel (11a), der  

 er åben ved den ene ende, og ved den anden går over i en indsnævret, til  

 forbindelse med en opsamlingspose udformet drænrørsdel (11b), hvorhos  

 kateteret leveres til brugeren med kropdelen oprullet fra den åbne ende mod  

 drænrørsenden (11b), og applikatoren omfatter et ring- eller rørformet  

 element (20) af et eftergiveligt, tyndvægget materiale med større stivhed end  

 kateteret (10) og udformet til anbringelse uden på dette.
 Det ring- eller rørformede element (20) er udformet, så det fra overgangen  

 mellem kropdelen (11a) og drænrørsdelen (11b) omslutter kateteret (10) over  

 en aksial strækning (11c) svarende i det væsentlige til længden af  

 penisglans, hvorhos den mod kropdelens åbne ende vendende ende af nævnte  

 element (20) er udformet til fastholdelse af kateterets (10) oprullede del  

 (25) i leveringstilstanden.
 De foran angivne træk ved indsigerens produkt er identiske med indholdet  

 af line 1-19 i den fremlagte ansøgnings krav 1, hvorimod indsigerens produkt  

 ikke opfylder bestemmelsen i krav 1's sidste tre linier:
 »medens kateterets drænrørsdel (5) er optaget i en i forlængelse af  

 nævnte ring- eller rørformede element (1) udformet lukket, indsnævret rørdel  

 (4)».
 Den eneste forskel mellem indsigerens publicerede og den fremlagte  

 ansøgnings krav 1 er med andre ord, at indsigerens applikator (20) mangler en  

 forlængelse med en lukket, indsnævret rørdel til omslutning af drænrørsdelen  

 (11b).
Tilvejebringelsen af en sådan lukket, indsnævret rørdel kan imidlertid af  

 flere grunde ikke i sig selv repræsentere en patenterbar opfindelse.
For det  

 første er en applikator med en fuldstændig tilsvarende lukket, indsnævret  

 rørdel kendt fra den under patentansøgningens behandling allerede fremdragne  

 WO-ansøgning nr. 81/03609, jvf. for eksempel den internationale ansøgnings  

 beskrivelse, side 5, linie 18 ff, hvorfor det må være nærliggende at udforme  

 en sådan rørdel på indsigerens produkt.
For det andet ses den i  

 fremlæggelsesskrift nr. 151 930 B forklarede tekniske virkning intet at have  

 at gøre med en sådan lukket, indsnævret rørdel, idet den på  

 fremlæggelsesskriftets side 2 givne forklaring ikke forudsætter  

 tilstedeværelsen af en lukket, indsnævret rørdel, jvf. også at virkemåden er  

 eksakt den samme som for indsigerens produkt.
For det tredie fremgår det af  

 fremlæggelsesskriftets side 5, linie 5 og 6, at de i fremlæggelsesskriftet  

 foran angivne fordele også kan opnås, selvom applikatoren er udformet uden  

 rørdelen, der således er valgfri.
 Den eneste selvstændige virkning, som er forklaret for den lukkede,  

 indsnævrede rørdel er, at der opnås en beskyttende indkapsling af kateteret,  

 men dette er for det første indlysende fra WO-ansøgning nr. 81/03609, og for  

 det andet ses der ikke at være tale om en reel, vigtig virkning, idet der  

 ikke ses at være noget behov for, at kateterets udvendige del på det  

 pågældende sted skal være mere beskyttet end det, der opnås ved hjælp af en  

 sædvanlig emballage, såsom den, hvori indsigerens produkt leveres.
Den i den fremlagte ansøgnings krav 1 omhandlede applikator opfylder  

 derfor ikke fordringerne til nyhed og opfindelseshøjde, jvf.
Patentlovens §  

 2, stk. 1.
DE USELVSTÆNDIGE KRAV INDEHOLDER HELLER INTET SELVSTÆNDIGT  

 PATENTERBART Ifølge den fremlagte ansøgnings krav 2 kan den mod kropsdelen (s?) åbne  

 ende vendende ende af applikatoren være udformet med et spor til fastholdelse  

 af kateterets oprullede del.
Et tilsvarende, fuldt tilstrækkeligt spor er  

 allerede tilvejebragt i indsigerens applikator ved hjælp af vulsten (21).
Ifølge den fremlagte ansøgnings krav 3 kan den nævnte indsnævrede rørdel  

 være i det væsentlige cylindrisk og udformet med et antal udvendige  

 langsgående, som fingergreb tjenende ribber.
I indsigerens produkt er  

 udformet fingergreb (23), og der kan intet selvstændigt patenterbart være i  

 at udforme sådanne fingergreb som ribber.
Endelig angiver den fremlagte ansøgnings krav 4, at applikatorens åbne  

 ende og den omkring denne fastholdte del af kateteret kan være dækket af en  

 kapsel, hvilken kapsel iøvrigt ikke er nærmere forklaret i beskrivelse eller  

 på tegninger.
Teknisk må en sådan kapsel imidlertid fuldstændig svare til den  

 emballage, hvori indsigerens produkt leveres.
KONKLUSION På grundlag af det foregående turde det være klart, at der hverken i  

 beskrivelse eller krav til fremlæggelsesskrift nr. 151 930 B er forklaret en  

 opfindelse, som opfylder Patentlovens § 2, stk. 1, og vi skal derfor  

 henstille at ansøgningen i sin helhed afslås.« Ansøgeren fremsendte med skrivelse af 26. maj 1989 en revideret  

 beskrivelse med patentkrav.
De reviderede krav lød som følger:
 »1. Applikator til påsætning af et eksternt kateter til et urinalt  

 inkontinensudstyr til mænd, hvilket kateter (2) er af den art, som omfatter  

 en blød elastisk tyndvægget, i det væsentlige cylindrisk kropdel, der er åben  

 ved den ene ende og ved den anden går over i en indsnævret, til forbindelse  

 med en opsamlingspose udformet drænrørsdel (5), hvorhos kateteret leveres til  

 brugeren med kropdelen oprullet fra den åbne ende mod drænrørsenden (5), og  

 applikatoren omfatter et ring- eller rørformet element (1) af et  

 eftergiveligt tyndvægget materiale med større stivhed end kateteret (2) og  

 udformet til anbringelse uden på dette, hvilket element ved sin ene ende er  

 udformet til fastholdelse af kateterets (2) oprullede del i  

 leveringstilstanden kendetegnet  ved, at det ring- eller rørformede  

 element (1) er udformet, så det fra overgangen mellem kropdelen og  

 drænrørsdelen (5) omslutter kateteret (2) over en aksial strækning svarende i  

 det væsentlige til længden af penisglans, medens kateterets drænrørsdel (5)  

 er optaget i en i forlængelse af nævnte ring- eller rørformede element (1)  

 udformet lukket, indsnævret i det væsentlige cylindrisk og som fingergreb  

 tjenende rørdel (4).
 2. Applikator ifølge krav 1, kendetegnet ved, at den mod kropsdelen  

 åbne ende vendende ende af applikatoren er udformet med et spor (3) til  

 fastholdelse af kateterets oprullede del.
 3. Applikator ifølge krav 1 eller 2, kendetegnet ved, at nævnte  

 indsnævrede rørdel (4) er udformet med et antal udvendige langsgående, ribber  

 (6).
4. Applikator ifølge krav 1, 2 eller 3, kendetegnet ved, at dens  

 åbne ende og den omkring denne fastholdte del af kateteret er dækket af en  

 kapsel.« I skrivelsen udtalte ansøgeren bl.a.:
»....Til yderligere afgrænsning af den foreliggende opfindelse fra  

 indsigerens kendte applikatorudførelse er angivelsen af, at applikatoren ved  

 sin ene ende er udformet til fastholdelse af kateterets oprullede del i  

 leveringstilstanden flyttet fra krav 1's kendetegnende del til kravets  

 indledning.
Yderligere er krav 1 præciseret gennem optagelse af den i krav 3  

 angivne udformning af applikatorens lukkede indsnævrede rørdel til at tjene  

 som fingergreb.
Under hensyn hertil er krav 3 begrænset til at angive  

 udformningen med langsgående ribber.
 I beskrivelsens indledning, som i fremlæggelsesskriftet desværre ikke har  

 været tilpasset de fremlagte patentkrav, er nu foretaget en tilpasning til de  

 nu præciserede krav med tilsvarende præcisering af virkningsangivelsen til at  

 den forenklede påsætning opnås ved hjælp af den lukkede indsnævrede i det  

 væsentlige cylindriske og som fingergreb tjenende rørdel af applikatoren.
 De foretagne ændringer fremgår af medfølgende kontroleksemplar, og der er  

 ikke indført noget nyt i sagen.
 Til det af indsigeren fremførte skal herefter bemærkes følgende.
 I indsigerens skrivelse af 18. april 1998 begrundes indsigelsen med, at  

 applikatoren ifølge opfindelsen var kendt eller ikke adskilte sig væsentligt  

 fra, hvad der var kendt før ansøgningens indleveringsdag den 24. september  

 1985, idet der herved foreløbig blev henvist til den i indsigerens danske  

 patentansøgning nr. 1298/86 omhandlede kombination af kateter og  

 påsætningsindretning med angivelse af, at denne kombination første gang blev  

 markedsført i U.S.A. den 29. marts 1985.
I indsigelsesbegrundelsen af 14. september 1988 er som dokumentation for  

 den påberåbte åbenlyse udøvelse henvist til en affidavit af Peter A.
Amelse  

 med ledsagende bilag A-I.
 Det skal straks bemærkes, at ansøgeren ikke finder grundlag for at  

 bestride rigtigheden af de i indsigerens bilagsmateriale angivne dateringer  

 og dermed heller ikke finder grundlag for at bestride, at indsigerens produkt  

 har været bragt på markedet i U.S.A. på det angivne tidspunkt i foråret 1985.
 Ej heller skal det bestrides, applikatoren i indsigerens produkt svarer  

 til den beskrivelse som er givet i indsigelsesbegrundelsen side 2, linie 6  

 f.n. - side 3, linie 4 og dermed er udformet som angivet i den indledende del  

 af det nu præciserede krav 1.
 Derimod kan ansøgeren ikke være enig i, at det ring- eller rørformede  

 element hos indsigerens produkt er udformet, så det fra overgangen mellem  

 kateterets kropdel og drænrørsdel omslutter kateteret over en aksial  

 strækning svarende i det væsentlige til længden af penisglans.
 Af det fremlagte materiale vil fremgår, at indsigerens applikator har en  

 ganske kort aksial længde, således at overgangen mellem kateterets kropdel og  

 drænrørsdel i realiteten befinder sig uden for den i begge ender åbne  

 applikatorring.
 Dertil kommer at indsigerens applikator i den nærmest drænrørsdelen  

 liggende endekant har to udskæringer, som giver plads for at brugeren eller  

 en assistent ved påsætning af kateteret kan gribe om den yderste ende af  

 selve den tyndvæggede kropsdel for at holder kateteret under dets udrulning.
 Denne funktion fremgår med al ønskelig tydelighed af indsigerens eget som  

 bilag E fremlagte US-patentskrift 4 589 874.
 Fremfor alt gælder imidlertid, at indsigerens produkt, som også erkendt i  

 indsigelsesbegrundelsen, ganske mangler den til optagelse af kateterets  

 drænrørsdel udformede indsnævrede lukkede, i det væsentlige cylindriske og  

 som fingergreb tjenende rørdel.
 Herom anføres det i indsigelsesbegrundelsen af tilvejebringelsen af denne  

 rørdel af flere grunde ikke i sig selv kan repræsentere en patenterbar  

 opfindelse.
 Det anføres for det første at en »fuldstændig tilsvarende«  

 lukket indsnævret rørdel er kendt fra det i fremlæggelsesskriftets  

 beskrivelse anførte WO 81/03609.
 Af dette internationale offentliggørelsesskrift fremgår imidlertid, at det  

 element, som svarer til applikatoren ifølge opfindelsen nemlig den side 3,  

 linie 19-21 angivne »casing« 4 består af to i det væsentlige  

 trekantede vægge 5 og 6, der er sammenføjet langs sidekanter 5a, 6a og 5b, 6b  

 således, at der ved enderne fremkommer åbninger 7 og 8.
 Selv om man på grundlag af tegningen i WO 81/03609 antager, at  

 applikatoren i sin snævre ende har en rørdel som afgrænser åbningen 7 -  

 hvilket dog ikke er nævnt i beskrivelsen -ses denne rørdel ikke at kunne  

 optage kateterets drænrørsdel 1b, hvilket også fremgår af fig. 1 og 3, hvoraf  

 fig. 1 iøvrigt viser, at påsætning af et kateter ved hjælp af denne kendte  

 »applikator« sker ved, at man med fingrene griber om applikatoren i  

 et område nærmest den store åbning 8, hvilket også må være nødvendigt for at  

 tilvejebringe den nødvendige udspiling af den i leveringstilstanden flade,  

 trekantede applikator.
 Uanset at det side 5, linie 18 f.f. i WO 81/03609 angives, at åbningen 7  

 kan være lukket, hvilket iøvrigt i det omhandlede eksempel også gælder for  

 rørdelen 1b, vil en sådan lukning af den snævre ende af den flade trekantede  

 applikator for os at se gøre det umuligt at der i denne ende kan være en  

 rørdel, der optager rørdelen 1b, som i dette tilfælde da også angives at være  

 beliggende »inside the space between walls 5 and 6«.
 Det turde således kunne betegnes som en betydelig overfortolkning af WO  

 81/03609 at påstå, at applikatoren 4 skulle have en rørdel svarende  

 »fuldstændigt« til den i krav 1 i den foreliggende ansøgning  

 angivne indsnævrede lukkede rørdel ved applikatoren ifølge opfindelsen.
 Tilmed gælder det, at selv om en sådan rørdel fandtes ved applikatoren  

 ifølge WO 81/03609 ville det stride ganske mod den tekniske lære - herunder  

 først og fremmest funktionsbeskrivelsen - i US patentskrift nr. 4 589 874 er  

 overføre en sådan lukket rørdel til den aksialt korte og forholdsvis stive  

 applikatorring ifølge dette patentskrift.
 En fagmand vil hverken i US patentskriftet eller WO 81/03609 kunne hente  

 nogen form for tilskyndelse til en sådan modifikation, der hermed langtfra  

 kan påstås at være nærliggende.
 Til indsigerens bemærkninger om forklaringen i fremlæggelsesskriftet af  

 den tekniske virkning skal henvises til den nu fremsendte reviderede  

 beskrivelse, som angiver de tekniske fordele, der opnås gennem de nu  

 præciserede patentkrav.
 Endelig skal til indsigerens bemærkninger om fremlæggelsesskriftets  

 underkrav anføres, at ved indsigernes produkt har de omhandlede fingergreb  

 (23) form af udsparinger som forudsætter, at fingrene griber selve det  

 tyndvæggede kateter.
Det skal herefter henstilles til Direktoratet, at den foreliggende  

 ansøgning fremmes til patentudstedelse på grundlag af den nu fremsendte  

 reviderede beskrivelse med krav.' Hertil replicerede klageren i skrivelse af 2. oktober 1989:
»I ansøgerens svarskrift af 26. maj 1989 bestrides ikke rigtigheden  

 af de i indsigerens bilagsmateriale angivne dateringer.
Det må herefter  

 lægges til grund, at det med indsigelsesbegrundelse som bilag D fremlagte  

 produkt har været markedsført før indleveringsdagen for dansk patentansøgning  

 nr. 4317/85. Det må ligeledes lægges til grund, at indsigerens bilag A, B, C,  

 F og G tilhørte teknikkens standpunkt, på baggrund af hvilken nyhed og  

 opfindelseshøjde for det i ansøgningen nr. 4317/85 omhandlede skal vurderes.  

 Indsigerens danske patentansøgning nr. 1298/86 og det tilsvarende US  

 patentskrift nr. 4.589.874 (bilag E) må antages ikke at have været offentligt  

 tilgængelige på patentansøgningens indleveringsdag.
Ansøgeren hævder i svarskriftet, at han ikke kan være enig i »at det  

 ring- eller rørformede element hos indsigerens produkt er udformet, så det  

 fra overgangen mellem kateterets kropdel og drænrørsdel omslutter kateteret  

 over en aksial strækning svarende i det væsentlige til længden af  

 penisglans«.
Til støtte herfor henviser ansøgeren til indsigerens  

 bilagsmateriale samt det som bilag E fremlagte US patentskrift 4.589.874.  

 Dette US patentskrift tilhørte som anført ovenfor ikke teknikkens standpunkt  

 og kan derfor ikke bruges til en fortolkning af, hvorledes indsigerens  

 applikator skal betjenes.
Denne betjening fremgår af bilag A, B, C og D, og  

 der er intet heri, der skulle kunne give plads for en fortolkning gående ud  

 på, at brugeren med sine fingre kommer til at berøre kateteret.
Tværtimod er  

 indsigerens applikator beregnet på at blive let fastholdt mod penisglans,  

 hvorefter kateteret let kan udrulles.
Vi henviser i denne forbindelse til  

 følgende angivelser i indsigerens bilagsmateriale:
 - Bilag A: »makes application simple, even for those with limited  

 dexterity«.
- Bilag B: »a special disposable plastic collar presents the inner  

 flap in a position ready for application.
It makes application simple and  

 encourages self-care, even for those with limited manual dexterity«.
 - Bilag C og D:
 »do not attempt to push the plastic collar onto the penis«.
I fremlæggelsesskriftet nr. 151.930 er det side 2, linie 21-35, forklaret,  

 hvorledes ansøgerens kateter skal påsættes »på enkel måde ved, at kateterets drænrørsende omsluttet af det  

 nævnte ring- eller rørformede element placeres på penisglans og fastholdes  

 til denne med et let udvendigt tryk på selve elementet uden berøring med  

 kateteret, som herefter kan placeres sikkert ved udrulning fra den oprullede  

 leveringstilstand, idet den eftergivelige tyndvæggede applikator har en sådan  

 forøget stivhed i forhold til kateteret, at den stabiliserer formen af  

 kateterets drænrørsende ved anbringelsen omkring penisglans og tillige som  

 følge af sin aksiale udstrækning dækker glans, således at udrulningen sker  

 over den længde af penis, hvor der i det væsentlige ikke forekommer  

 tykkelsesvariationer«.
Det fremgår heraf, at ansøgerens applikator ligesom indsigerens skal  

 placeres på penisglans og fastholdes til denne med et let udvendigt tryk på  

 selve elementet.
Det fremgår endvidere, at angivelsen om, at det ring- eller  

 rørformede element er udformet, så det fra overgangen mellem kropsdelen og  

 drænrørsdelen omslutter kateteret over en aksial strækning svarende i det  

 væsentlige til længden af penisglans, har den betydning, at udrulningen skal  

 kunne ske over den længde af penis, hvor der i det væsentlige ikke forekommer  

 tykkelsesvariationer.
Den aksiale længde af det ring- eller rørformede  

 element er således i fremlæggelsesskriftet knyttet til den efterfølgende  

 udrulningsoperation, på hvilket punkt det fuldstændigt svarer til den af  

 indsigeren offentliggjorte applikator.
 Den eneste forskel mellem det af indsigeren før den angrebne  

 patentansøgnings indleveringsdag offentliggjorte og det i patentansøgningen  

 omhandlede må derfor siges at være den af ansøgeren anviste forlængelse af  

 applikatoren med lukket ende.
I den af ansøgeren med svarskriftet fremsendte reviderede beskrivelse med  

 patentkrav er der nu sket den ændring af opfindelsens genstand, at det er  

 forlængelsen, der skal tjene som fingergreb »uden berøring af det ring-  

 eller rørformede element«, jfr. den nye beskrivelse, side 2, linie 27,  

 hvorimod det ifølge fremlæggelsesskriftet, side 2, linie 25, 26, var det  

 ring- eller rørformet element, der skulle tjene som fingergreb.
Uanset  

 hvordan ansøgeren mener at kunne fortolke sit basisdokument, turde det være  

 indlysende, at der ingen som helst forskel i virkning er på, om brugeren  

 holder det ene eller andet sted på applikatoren, idet meningen naturligvis  

 blot er, at denne applikator skal fastholdes mod penisglans, mens kateteret  

 oprulles.
Denne funktion og de dertil nødvendige elementer er i alt  

 væsentligt kendt fra indsigerens bilagsmateriale.
 Med hensyn til WO 81/03609 skal vi til ansøgerens fortolkning af dette  

 patentskrift bemærke følgende:
Uanset hvad ansøgeren mener at kunne læse i dette patentskrift, står det  

 ganske klart, at figur 1 og 3 viser en applikator et ring- eller rørformet  

 element med en forlængelse med en lukket ende.
Ved den i figur 1 viste  

 udførelsesform er det klart, at applikatoren før påsætningen er flad og  

 derfor skal åbnes ved hjælp af et fingertryk.
Ved den i figur 3 viste  

 udførelsesform er der intet anført om, at den skal være flad før påsætningen,  

 og det fremgår tværtimod af spalte 3, linie 67 til spalte 4, linie 1, at der  

 er tale om et elastisk, tragtformet plastrør 10 med en cirkulær åbning 11 og  

 en større cirkulær åbning 12.
 På denne baggrund kan den i ansøgerens ændrede krav 1 angivne applikator  

 med oprullet kateter betragtes på en af følgende måder:
1. Der er i alt væsentligt tale om indsigerens kendte applikator med  

 oprullet kateter, hvor applikatoren er forlænget på den i internationalt  

 offentliggørelsesskrift WO 81/03609 anviste måde, eller 2. Der er i alt væsentlig tale om i WO 81/03609, figur 3, viste applikator  

 forsynet med et oprullet kateter på den i indsigerens bilagsmateriale viste  

 måde.
Med hensyn til den af ansøgeren med svarskriftet fremsendte nye  

 beskrivelse har vi allerede ovenfor gjort bemærkninger med hensyn til ændring  

 af opfindelsens genstand.
Vi skal endvidere bemærke, at omtalen af teknikkens  

 standpunkt er ufuldstændig, ukorrekt og misvisende.
Ved at læse den nye  

 beskrivelse får man det indtryk, at indsigerens i marts 1985 markedsførte  

 kateter med applikator var kendt før internationalt offentliggørelsesskrift  

 WO 81/03609, og at sidstnævnte havde til formål at afhjælpe visse ulemper ved  

 indsigerens produkt.
Denne forklaring er misvisende, fordi indsigerens  

 produkt netop udgjorde en forbedring af den allerede i 1981 offentliggjorte  

 PCT-ansøgning.
Forklaringen er endvidere ukorrekt, idet indsigerens produkt  

 som forklaret ovenfor er let at anvende for personer med nedsat bevægeligehed  

 i fingrene.
Af samme grunde bliver også ansøgerens forklaring af formålet med  

 opfindelsen side 2, linie 6-11, meningsløs.
 For såvidt angår de af ansøgeren nu foreslåede afhængige krav finder vi  

 kun anledning til at supplere det i indsigelsesbegrundelsen af 14. september  

 1988 allerede anførte med, at det i de nye krav 2 og 4 anførte nu må være  

 opfinderisk uafhængigt af hovedkravet.
Vi fastholder, at ansøgningen bør afslås i sin helhed.' Ansøgeren fremsendte med skrivelse af 4. april 1990 en ny  

 beskrivelsesindledning side 1-2a og følgende duplik:
 »Til imødegåelse af indsigerens med skrivelse af 6. oktober 1989  

 fremsendte indlæg i sagen COLOPLAST A/S ans. nr. 4317/85 skal vi tillade os  

 at fremkomme med følgende.
 Vi har noteret os indsigerens anbringende om, at den danske  

 patentansøgning nr. 1298/86 og det tilsvarende US patentskrift 4.589.874 som  

 sådanne ikke tilhører teknikkens standpunkt i den foreliggende sag og forstår  

 dette som en klar erkendelse af opfindelsens objektive nyhed i forhold til,  

 hvad der er vist og beskrevet i disse skrifter.
 Heri kan vi kun være enige, men denne enighed strækker sig ikke til det  

 efterfølgende anbringende om, at beskrivelsen af funktionen af den omhandlede  

 applikator i US patentskriftet af den grund ikke skulle kunne tjene til  

 belysning af den faktiske betjening af den af indsigeren modholdte  

 applikatorudførelse som vist og beskrevet i bilag A-D.
 For os at se er der fuldstændig identitet mellem denne faktiske  

 markedsførte applikator og den udførelsesform, som fremgår af tegningen i de  

 nævnte to patentdokumenter, se navnlig fig. 1 og 2.
 Dette ses da heller ikke at være bestridt af indsigeren.
 I realiteten forekommer der heller ikke at være nogen modstrid mellem de  

 virkningsangivelser og betjeningsanvisninger, som fremgår af bilagene A-S og  

 forklaringen i USA patentskriftet, og indsigerens fortolkning af citater af  

 fra helheden løsrevne uddrag af forklaringerne i bilag A-D, forekommer i  

 denne sammenhæng delvis misvisende.
 Den af indsigeren citerede angivelse fra bilag A må således betegnes som  

 reelt intetsigende, idet det er en almen bestræbelse i forbindelse med  

 hjælpemidler af den foreliggende art at gøre påsætningen enkel også for  

 brugere med nedsat bevægelighed i fingrene.
 Den enkle påsætning synes i dette tilfælde at hænge nøje sammen med en  

 anden nok så væsentlig angivelse af applikatoren i bilag A.
 »Presents inner flap in a position ready for use«.
 Denne angivelse vedrører for os at se det reelle formål med indsigerens  

 kraveelement nemlig at præsentere den indvendige elastiske krave i kateteret  

 i påsætningsklar stilling ved at denne indvendige krave som en ringformet  

 membran dækker kraveelementets åbning.
 I indsigerens citat fra bilag B er den pågældende angivelse medtaget, men  

 den er åbenbart ikke tillagt nogen vægt i indsigerens argumentation.
 Når indsigeren om bilag A-D gør gældende, at der i disse bilag intet  

 findes, der skulle give plads for en fortolkning gående ud på, at brugeren  

 med sine fingre kommer til at berøre kateteret, må vi erklære os uenige.
Bilag C indeholder således en ret udførlig påsætningsanvisning, hvoraf det  

 fremgår, at kravelementet med kateteret holdes med penis så den elastiske  

 indvendige krave placeres omkring glans således, at yderenden af glans  

 stikker ca. 1/4 tomme ind i den elastiske kransåbning.
Herefter udrulles  

 kateteret langsomt på penis skaft og det er for denne operation fremhævet som  

 vigtigt, at det ikke forsøges at presse plastkraven mod penis.
 En fuldstændig tilsvarende advarsel fremgår af pkt. 4 på emballagen til  

 det som bilag D fremlagte produkt, og et studium af den ret stive plastkrave  

 i produktet mod en forholdsvis hård vulstkant for kateterets oprullede del må  

 tilsige at denne advarsel er særdeles velanbragt, når det yderligere tages i  

 betragtning, at plastkraven modsat applikatoren ifølge den foreliggende  

 anvendelse ikke dækker hele længden af glans men kun den yderste ende heraf.
Modsat hvad indsigeren prøver at give udtryk for kan den pågældende  

 advarsel ikke forstås på anden måde end at påsætningen også i praksis må  

 foregå på den måde, som er udførligt beskrevet i US patentskriftet, se  

 navnlig spalte 6 øverst, hvor det bl.a. af linie 3-13 fremgår, at »Once the glans is fully received within the opening of collar 20 and  

 sleeve protion 12 is fully streched over the glans in firm sealing contact  

 with it, the user grips the nect section 11c and holds it firmly against the  

 glans as shown most clearly in Fig. 1. Such operation is greatly facilitated  

 by the enlarged recesses 23 which serve as finger openings for gripping the  

 catheter's neck section 11c and the glans G, and for also immobilizing or  

 holding the collar as, with the fingers of the other hand, the user urges  

 torus 25 rearwardly over bead 21 ((Fig. 7).« Hermed må den forståelse af funktion og betjening af indsigerens produkt,  

 som er angivet side 3 i vort svarskrift af 26. maj 1989 i et og alt  

 fastholdes.
 Når indsigeren derefter søger at gøre gældende, at der med den med  

 ovennævnte svarskrift fremsendte reviderende beskrivelse er sket en ændring  

 af opfindelsens genstand, må heroverfor først henvises til, at brugen af den  

 indsnævrede rørdel som fingergreb klart fremgår af krav 4, side 3, linie 2-3  

 og side 4, linie 2-4 i den oprindelige beskrivelse.
 Indsigerens antydning af at der skulle være foretaget en utilladelig  

 ændring må således bestemt afvises.
 Hvad endelig angår det internationale offentliggørelsesskrift WO 81/03609  

 er det som anført af indsigeren rigtigt, at fig. 3 og side 5 linie 30 - side  

 6, linie 13 viser og beskriver en udførelsesform med en applikator i form af  

 et elastisk tragtformet plastrør 10, som er åbent i begge ender.
 Det må herefter imidlertid fastholdes, at denne udførelse ikke udviser en  

 lukket, indsnævret i det væsentlige cylindrisk og som fingergreb tjenende  

 rørdel, hvor kateterets drænrørsdel er optaget.
 Det ganske korte udmundingsrør 11 ved den pågældende udførelsesform er,  

 som vist i skriftets fig. 4 ikke lukket og er så kort, at det hverken optager  

 drænrørsdelen, men kun dennes yderste del, eller tjener som fingergreb.
 Det skal hertil bemærkes, at applikatoren ifølge WO 81/03609 ikke er  

 indrettet til optagelse af et oprullet kateter men rummer hele kateterets  

 længde inklusive et indvendigt klæbemiddellag, som ved påsætning placeres  

 umiddelbart bag glans.
Påsætningsoperationen er således forskellig fra såvel applikatoren ifølge  

 opfindelsen som indsigerens plastkraveelement og dermed heller ikke  

 umiddelbart sammenlignelig hermed, idet der ikke kræves nogen  

 udrulningsfunktion.
Til gengæld nødvendiggør den omstændighed, at  

 fastsætningen på penis sker gennem aktivering af det indvendige trykfølsomme  

 klæbemiddel at applikatoren som beskrevet i offentliggørelsesskriftet, må  

 være væsentligt mere elastisk end såvel applikatoren ifølge opfindelsen som  

 indsigerens kraveelement.
 Hermed kræver også udførelsesformen i fig. 3 i det internationale  

 offentliggørelsesskrift en manipulation, som angivet side 4, linie 12-14 i  

 vort svarskrift, således som det er bragt til udtryk i medfølgende nye  

 beskrivelsesindledning.
 Ingen af de to fortolkningsmåder som indsigeren forsøger sig med nederst i  

 replikken kan hermed betragtes som holdbare.
 Den som første mulighed angivne forlængelse af indsigerens meget stive  

 kraveelement ville således stride mod den grundlæggende funktion af dette  

 kraveelement og medføre, at dette inden påsætningen uundgåeligt ville blive  

 trykket mod penis i modstrid med den advarsel herimod som klart fremgår af  

 indsigerens bilagsmateriale.
 Omvendt ville den elastiske applikatorudformning i fig. 3 i det  

 internationale offentliggørelsesskrift ikke være egnet til fastholdelse af et  

 oprullet kateter.
 Indsigerens afsluttende bemærkning om ukorrekt og misvisende omtale af  

 teknikkens standpunkt i den med vort svarskrift fremsendte besvarelse må  

 tilbagevises, idet udførelsen ifølge det internationale  

 offentliggørelsesskrift klart er omtalt som et forsøg på afhjælpning af de  

 ulemper, som optræder ved påsætning af konventionelle katetre uden brug af  

 applikator.
 For at gøre dette yderligere klart har vi i medfølgende nye  

 beskrivelsesindledning indføjet en omtale af indsigerens produkt, som  

 omfatter de træk er gengivet i den indledende del af det ændrede krav 1.
Vi håber, at den foreliggende ansøgning hermed kan fremmes til hurtig  

 patentudstedelse på grundlag af besvarelsen af 26. maj 1989 med de ændrede  

 sider 1-2a.' Patentdirektoratet besluttede ved skrivelse af 22. februar 1993 at udstede  

 patent, idet indsigelsen blev afvist med følgende begrundelse:
 »1. Vi er enige med Dem i, at applikatorens ring- eller rørformede  

 element og den indsnævrede rørdel til afskærmning af katederets drænrørsdel  

 repræsenterer to indbyrdes uafhængige opfindelser, idet virkningen af den ene  

 af disse opfindelser ikke afhænger af, om der samtidig gøres brug af den  

 anden opfindelse, således som både De og til dels også ansøgeren  

 (fremlæggelsesskriftets side 5, linie 5-6) har påvist.
 Vi mener også, at den nu i krav 1 optagne angivelse af, at  

 drænrørsafskærmningen skal tjene som fingergreb, ikke tilvejebringer  

 opfinderisk afhængighed, bl.a. fordi det formentlig vil være mere naturligt  

 at gribe om applikatorens brede del under påsætningen af katederet.
 Desuden er vi enige med Dem i, at krav 4 (men ikke krav 2) af 26 maj 1989  

 er uafhængigt af krav 1.
Endelig er vi enige med Dem i, at hverken drænrørsafskærmningen eller den  

 derpå anbragte kapsel udgør selvstændigt patenterbare opfindelser.
Der er  

 tværtimod tale om banaliteter, som imidlertid ikke tilslører, hvad der  

 egentlig er opfindelsen, og som vi derfor ikke har forlangt udeladt, jfr.  

 Patentdirektoratets vejledning P 5.4-1, afsnit IV.
 2. Af ovenstående redegørelse følger, at spørgsmål om patenterbarheden  

 alene skal afgøres på grundlag af en vurdering af, om udformningen af  

 applikatorens brede del adskiller sig væsentligt fra kendt teknik, herunder,  

 om der ved den angivne udformning opnås en ny teknisk virkning.
 I Deres danske patentansøgning nr. 1298/86, som har prioritet fra 20 mar  

 1986, og som svarer til det af Dem fremsendte, efter nærværende ansøgnings  

 indleveringsdag offentliggjorte US-patent nr. 4.589.874, viser fig. 7, ganske  

 vist, at applikatoren under påsætningen er anbragt således, at glans  

 fuldstændigt ligger inden for applikatorens åbning, hvorved udrulningen af  

 katederet udelukkende sker over den del af penis, hvor der ikke er  

 tykkelsesvariationer, hvilket netop er den virkning, som opnås ved nærværende  

 opfindelse.
 Vi er imidlertid uenige med ansøgeren i, at beskrivelsen i ovennævnte  

 publikation kan tjene til belysning af den faktiske betjening af den  

 applikator, der er vist og beskrevet i bilag A-D (3. afsnit af ansøgerens  

 brev af 4 apr 1990).
 Hertil kommer, at ansøgning nr. 1298/86 og bilag A-D ikke vedrører præcis  

 samme vare, eftersom bilag C, fig. 2 viser, at den deri omhandlede applikator  

 under påsætningen af katederet skal anbringes således, at kun den yderste del  

 af glans befinder sig inden for applikatorens åbning, hvilket indicerer, at  

 den fra bilag A-D kendte applikator har en fladere tætningsmembran til anlæg  

 omkring urinrørsåbningen end den stærkt hvælvede membran (12), som er vist på  

 fig. 7 i ansøgning nr. 1298/86.
 Indholdet af Deres ovennævnte ansøgning har kun den betydning for  

 diskussionen om nærværende opfindelses patenterbarhed, at det skal afgøres,  

 om applikatoren ifølge opfindelsen adskiller sig fra applikatoren ifølge  

 ansøgning nr. 1298/86, idet der i denne situation ikke stilles krav om, at  

 opfindelsen skal adskille sig væsentligt fra denne kendte teknik, jfr.  

 patentlovens § 2, stk. 2, 2. punktum.
 Da kravet om nyhed utvivlsomt er opfyldt, er ovennævnte publikations rolle  

 i diskussionen om nærværende opfindelses patenterbarhed hermed udspillet.
 3. Herefter skal opfindelsens patenterbarhed bedømmes på grundlag af, hvad  

 der kan udledes af bilag A-D, betragtet isoleret, d.v.s. at indholdet af  

 ansøgning nr. 1298/86 ikke må benyttes til fortolkning af disse bilags  

 indhold.
 Af bilag C, fig. 2 med tilhørende tekst fremgår, at kun den yderste del af  

 glans befinder sig inden for applikatorens åbning under påsætningen af  

 kateteret, idet teksten foreskriver, at kun ca. 6 mm af glans må befinde sig  

 inden for åbningen af tætningsmembranen (»the inner flap«), medens  

 tegningen viser, at skønsmæssigt yderligere ca. 10 mm af glans befinder sig  

 inden for applikatorens åbning uden at have gennemtrængt membranens åbning.
På grundlag heraf skønnes, at ca. 1.5 cm af glans befinder sig inden for  

 applikatorens åbning.
Selv om et skøn, som delvist er baseret på vurdering af  

 størrelsesforhold på en tegning, som ikke foregiver at være målrigtig, er  

 behæftet med betydelig usikkerhed, mener vi dog at kunne udlede, at bilag C  

 ikke kan give grundlag for en påstand om, at den kendte teknik skulle omfatte  

 applikatorer, hvis betjening forudsætter, at glans i sin fulde udstrækning  

 eller blot i størstedelen af sin udstrækning befinder sig inden for  

 applikatorens åbning.
 En vurdering af bilag D giver samme resultat.
 Endvidere må vi ved vurderingen af den i bilag A-D beskrevne teknik lægge  

 vægt på, at den foreskrevne anbringelse af applikatoren under brugen er  

 baseret på helt andre hensyn end tilfældet er i forbindelse med den  

 foreliggende opfindelse.
Vi mener at nemlig kunne udlede af bilag C, at det eneste som tilsigtes  

 ved brugsanvisningens forskrift, er en korrekt placering af glans i forhold  

 til tætningsmembranen.
Den angivne brugsanvisning indebærer, at pårulningen  

 af kateteret sker over dele af penis, hvor der forekommer  

 tykkelsesvariationer, hvilket er i modstrid med, hvad der tilsigtes ved den  

 foreliggende opfindelse.
 Den i nærværende ansøgning indeholdte lære, at placeringen af glans inden  

 for applikatorens åbning vil medføre en lettelse af pårulningen af kateteret,  

 er derfor ikke foregrebet af bilag A-D.
 Endvidere mener vi, at forskellen mellem applikatorens anbringelse ifølge  

 bilag A-D og ifølge nærværende ansøgning ikke blot er betinget af forskellige  

 ønsker med hensyn til virkningerne, men tillige hidrører fra konstruktive  

 forskelle mellem applikatorerne med tilhørende katetere.
 Denne opfattelse er baseret på, at den i nærværende ansøgnings krav 1  

 angivne konstruktive foranstaltning, at applikatorens brede del har stort set  

 samme aksiale udstrækning som glans, muliggør opnåelsen af den angivne  

 tekniske virkning (pårulning af kateteret, uhæmmet af tykkelsesvariationerne  

 langs penis), samtidig med, at den hindrer eller vanskeliggør, at  

 applikatorens placering justeres således, som det forlanges ifølge bilag C og  

 D.
 Efter vor opfattelse er derfor ikke blot den i ansøgningen omhandlede  

 brugsanvisning, men også det omhandlede produkt nyt og medfører en ny  

 virkning i forhold til, hvad der opnås (og tilsigtes) ved den i bilag A-D  

 beskrevne kendte teknik.
 Vi mener derfor, at den i ansøgningen omhandlede opfindelse er  

 patenterbar.
 4. Desuden mener vi, at den omtale af applikatoren ifølge bilag A-D, som  

 ansøgeren har optaget i den ændrede beskrivelse af 04 apr 1990 under  

 redegørelsen for teknikkens standpunkt, er korrekt, idet den fuldstændigt  

 stemmer overens med den opfattelse af denne kendte teknik, som vi har  

 redegjort for ovenfor.
Vi har derfor vedtaget at meddele patent på grundlag af den ændrede  

 beskrivelse med krav af 09 feb 1993.' Denne afgørelse har klageren ved skrivelse af 21. april 1993 indbragt for  

 Patentankenævnet og anført, at den i ansøgningen omhandlede opfindelse ikke  

 opfylder bestemmelserne i Patentlovens § 2, stk. 1.
 I ankebegrundelse af 27. juli 1993 har klageren anført følgende:
 »Indsigeren har påklaget Patentdirektoratets afgørelse i skrivelse af  

 22. februar 1993 med den påstand, at den i ansøgning nr. 4317/85 omhandlede  

 opfindelse ikke opfylder bestemmelserne i Patentlovens § 2.1, hvorefter  

 patent kun meddeles på opfindelser, som er nye i forhold til, hvad der var  

 kendt før patentansøgningens indleveringsdag, og som tillige adskiller sig  

 væsentlig derfra.
Indledningsvis skal det med henvisning til punkt 1 i Patentdirektoratets  

 afgørelse af 22. februar 1993 bemærkes, at Patentdirektoratet har vedtaget at  

 meddele patent uanset at man er enig med indsigeren i, at patentansøgning nr.  

 4317/85 med de af Patentdirektoratet godkendte krav flere af hinanden  

 uafhængige opfindelser.
Herved er Patentlovens § 10 ikke opfyldt.
Dernæst er det væsentligt at bemærke, at det af sidste afsnit under punkt  

 1 af Direktoratets afgørelse fremgår, at drænrørsafskærmningen (som vi må  

 opfatte som rørdelen 4) ikke udgør en selvstændigt patenterbar opfindelse, og  

 at der tværtimod er tale om en banalitet.
Når det af indsigeren anses for  

 væsentligt at fremhæve denne del af Patentdirektoratets afgørelse, skyldes  

 det ikke mindst, at ansøgeren under indsigelsesproceduren i forhold til  

 Patentdirektoratet har argumenteret for, at tilvejebringelsen af den til  

 optagelse af kateterets drænrørsdel udformede, indsnævrede lukkede, i det  

 væsentlige cylindriske og som fingergreb tjenende rørdel, skulle være en  

 væsentlig grund til at den i krav 1 af 27. maj 1989 angivne opfindelse skulle  

 adskille sig væsentligt fra det af indsigeren fremdragne materiale.
Vi  

 anmoder Ankenævnet om at lægge specielt mærke til ansøgerens svarskrift af  

 26. maj 1989, herunder afsnittende, der begynder side 3, linie 19:  

 »Fremfor alt gælder imidlertid ...«.
Udformningen af den lukkede  

 rørdel (4) er derfor af ansøgeren blevet betragtet som et meget væsentligt  

 element ved opfindelsen, og den hidtidige indsigelsesprocedure har i meget  

 høj grad drejet sig herom.
 Af punkt 2 i Patentdirektoratets afgørelse af 22. februar 1993 fremgår det  

 imidlertid, at spørgsmålet om patenterbarheden efter Patentdirektoratets  

 opfattelse alene skal afgøres på grundlag af en vurdering af, om udformningen  

 af applikatorens brede del adskiller sig væsentligt fra kendt teknik,  

 herunder om der ved den angivne udformning opnås en ny teknisk virkning.
Ved at lægge en sådan vurdering til grund for afgørelsen af spørgsmålet om  

 patenterbarhed, har patentdirektoratet efter indsigerens opfattelse for det  

 første set helt bort fra, hvad ansøgeren har anført som det væsentlige ved  

 opfindelsen, og Patentdirektoratet har endvidere afgjort sagen på et  

 grundlag, som ikke har været grundigt behandlet under den hidtidige  

 indsigelsesprocedure.
Såfremt den hidtidige indsigelsesprocedure havde  

 vedrørt udformningen af applikators brede del, ville indsigeren have  

 redegjort for de hertil knyttede forhold i langt væsentligere grad, og de  

 misforståelser, som tilsyneladende har ligget til grund for Direktoratets  

 afgørelse, og som vil fremgå af det følgende, kunne have været undgået.
 Det er således en fuldstændig misforståelse, når det på side 2, 2. nye  

 afsnit i Direktoratets afgørelse anføres:
»Vi er imidlertid uenige med ansøgeren i, at beskrivelsen i  

 ovennævnte publikation kan tjene til belysning af den faktiske betjening af  

 den applikator, der er vist og beskrevet i bilag A-D (3. afsnit af ansøgerens  

 brev af 4. apr 1990).« Såvel ansøgeren som indsigeren er blandt verdens førende producenter af de  

 her omhandlede artikler, og såvel ansøgeren som indsigeren er eksperter på  

 dette område.
Såvel ansøgeren som indsigeren har under den hidtidige  

 indsigelsesprocedure været enige om at lægge til grund, at beskrivelsen til  

 dansk patentansøgning nr. 1298/86 og US patent nr. 4.589.874 er i fuld  

 overensstemmelse med indsigerens applikator, der er vist og beskrevet i bilag  

 A-D.
 Denne enighed fremgår eksempelvis af duplikken af 4. april 1990, hvor  

 ansøgeren på side 1, linie 6 fra neden til side 2, linie 7 fra oven, har  

 anført:
 »For os at se er der fuldstændig identitet mellem denne faktiske  

 markedsførte applikator og den udførelsesform, som fremgår af tegningen i de  

 nævnte to patentdokumenter, se navnlig fig. 1 og 2. Dette ses da heller ikke  

 at være bestridt af indsigeren.
I realiteten forekommer der heller ikke at være nogen modstrid mellem de  

 virkningsangivelser og betjeningsanvisninger, som fremgår af bilagene A-D og  

 forklaringen i USA patentskriftet, og indsigerens fortolkning af citater af  

 fra helheden løsrevne uddrag af forklaringerne i bilag A-D, forekommer i  

 denne sammenhæng delvis misvisende.« Ansøgeren finder med andre ord, at der er fuldstændig identitet mellem de  

 nævnte publikationer og indsigerens applikator, ligesom ansøgeren ikke  

 finder, at der er nogen modstrid mellem de virkningsangivelser og  

 betjeningsanvisninger, som fremgår af bilagene A-D og forklaringen i USA  

 patentskriftet.
Af samme grund må ansøgeren derfor være enig i, at  

 indsigerens applikator ifølge A-D under påsætningen er anbragt således, at  

 glans fuldstændigt ligger inden for applikatorens åbning, hvorved udrulningen  

 af kateteret udelukkende sker over den del af penis, hvor der ikke er  

 tykkelsesvariationer, hvilket samtidig er den virkning, som efter  

 Direktoratets opfattelse opnås ved opfindelsen ifølge patentansøgning nr.  

 4317/85, jvf. side 2, linie 11 af Direktoratets afgørelse af 22. februar  

 1993.
Det forekommer uforståeligt, at Direktoratet gør sig til en større ekspert  

 end Coloplast A/S og Hollister Inc., når det drejer sig om en forståelse af  

 virkemåden af det af Hollister Inc. før dansk patentansøgning nr. 4317/83  

 markedsførte produkt og dettes virkemåde.
I denne forbindelse skal det  

 specielt fremhæves, at ansøgeren har erklæret sig enig i, at kateteret  

 udrulles på penisskaft, jvf. duplikken af 4. april 1990, side 2, sidste linie  

 og side 3, første linie, og derfor ikke kan være af den opfattelse, at  

 kateteret udrulles over den del af penis, hvor der forekommer variationer i  

 tykkelse, dvs. penisglans.
Patentdirektoratets misforståelse er baseret på en fejlfortolkning af  

 bilag C, hvorfor vi af nemheds grunde i det følgende vil referere til  

 vedlagte forstørrede kopi af bilag C, hvori vi har tilføjet nogle  

 tydeliggørende termer.
I fig. 2 af bilag C er applikatorkraven ikke vist,  

 fordi den ville bortlede opmærksomheden fra de informationer brugeren har  

 behov for, men den vil i virkeligheden være til stede og skulle i så fald  

 have været vist i området fra den oprullede del af kateteret til den del af  

 kateteret, som dækker den spændte »inner flap«.
Inderflappen  

 »inner flap«, som svarer til indermembran 12 beskrevet i ansøgning  

 nr. 1298/86, er spændt over glans, og den yderste del af glans »glans  

 tip« befinder sig ca. 1/4 tomme (ca. 6 mm) inden for åbningen af denne  

 inderflap.
Den oprullede del »rolled portion« af kateteret er  

 anbragt et godt stykke over inderflappen i et område, hvor udrulning vil ske  

 over den del af penis, som ikke har tykkelsesforøgelse, dvs. penisskaftet  

 »penile shaft«.
Hele beskrivelsen til fig. 2 angår det, der skal  

 finde sted, før udrulning påbegyndes.
 Direktoratet anfører under punkt 3 i afgørelsen, at:
»Af bilag C, fig. 2 med tilhørende tekst fremgår, at kun den yderste  

 del af glans befinder sig inden for applikatorens åbning under påsætning af  

 kateteret, ...« Denne konstatering er direkte forkert, idet det af bilag C, fig. 2 med  

 tilhørende tekst fremgår, at:
 »... the tip of the glans ... protudes ... into the opening in the  

 inner flap.
 Det er altså hverken nævnt eller antydet, at kun den yderste del af glans  

 befinder sig inden for applikatorens åbning.
Efter at have instrueret brugeren om den korrekte anbringelse af  

 kateteret, før udrulning, fortsætter bilag C herefter med at beskrive  

 udrulningsfremgangsmåden i den beskrivende tekst, der hører til fig. 3.  

 Applikatorkraven er ikke vist i fig. 3, da den på dette trin allerede er  

 fjernet.
Vi skal herefter fremhæve, at bilag C ved beskrivelse af  

 påbegyndelsen af udrulningsproceduren instruerer brugeren om langsomt at  

 udrulle kateteret »onto the shaft of the penis...«.
Der er  

 overhovedet ingen beskrivelse endsige antydning af, at kateteret skal  

 udrulles over glans.
Grunden hertil er oplagt, idet udrulning ved brug af  

 produktet ikke påbegyndes, før den oprullede del af kateteret understøttet af  

 applikatorkraven, er anbragt, således at udrulning sker over penisskaftet.
Diskussionen af udtrykket »inner flap« i bilag C kan have fået  

 Direktoratet til at tro, at indsigers applikatorkrave udfører en funktion,  

 der ikke er beskrevet i ansøgerens ansøgning.
I virkeligheden udfører  

 indsigers applikatorkrave mindst to funktioner, hvoraf kun den ene involverer  

 inderflappen.
I fig. 1 af bilag C fremgår det, inderflappen fastholdes i  

 udspændt tilstand »ready for application« (på i det væsentlige  

 samme måde som membran 12 er vist i udspændt tilstand i fig. 5 af ansøgning  

 nr. 1298(86). Den anden, mere grundlæggende funktion af kraven er helt  

 enkelt, at understøtte den oprullede del af kateteret i udspændt  

 ringkonfiguration, indtil det er anbragt over penis og klar til at blive  

 udrullet.
Denne sidstnævnte funktion kræver ikke en inderflap og er en  

 hovedfunktion, der er fælles for både produktet i bilag C og produktet ifølge  

 ansøgeres patentansøgning nr. 4317/85.
I instruktionerne til fig. 2 i bilag C anføres det som nævnt, at brugeren  

 skal anbringe inderflappen mod glans »so the tip of the glans - not the  

 entire glans - protudes approximately 1/4 inch into the opening in the inner  

 flap«.
Dette betyder helt enkelt, at kun den yderste del, i en  

 udstrækning på 1/4 tomme eller ca. 6 mm, skal gennemtrænge flap-åbningen.  

 Grunden hertil er, at inderflappen skal dække det meste af glans, fra et sted  

 lige bagved den yderste del af glans til begyndelse af penisskaftet, før  

 udrulning påbegyndes.
Hvis penis presses for langt ind i kateteret, før  

 udrulning startes, vil hele glans være afdækket, og den spændte indermembran  

 vil dække en del af penisskaftet, hvor den yderste del af penis er i direkte  

 kontakt med den formindskede halsdel af kateteret.
For at undgå at dette  

 sker, skal instruktionerne til fig. 2 og 3 ifølge bilag C følges nøje,  

 hvorefter resultatet bliver, at produktet påføres af en bruger på i det  

 væsentlige samme måde, som vist i fig. 6 og 7 i ansøgning nr. 1298/86.
Det ligger herefter fast, at glans i såvel indsigerens produkt, jvf. bilag  

 A-D, som ved opfindelsen ifølge patentansøgning nr. 4317/85, vil befinde sig  

 inden for applikatorens åbning, og at pårulningen af kateteret i begge  

 tilfælde vil ske over dele af penis, hvor der ikke forekommer tykkelsesvariationer, dvs. penisskaft.
 Det skulle herefter være klart, at Patentdirektoratets afgørelse af 22.  

 februar 1993 er truffet ud fra fejlagtige forudsætninger, og vi skal  

 sammenfattende konkludere.
 1. Udformningen af applikatorens brede del ifølge krav 1 til dansk  

 patentansøgning nr. 4317/85 og den herved opnåede tekniske virkning har ikke  

 nyhed i forhold til indholdet af indsigerens danske patentansøgning nr.  

 1298/86.
 2. Det foreliggende krav 1 til dansk patentansøgning nr. 4317/85 kan kun  

 ses at opfylde kravet om absolut nyhed i forhold til den prioritetsældre  

 danske patentansøgning nr. 1298/86, såfremt angivelserne vedrørende  

 drænrørsafskærmningen eller rørdelen (4) tages i betragtning, men herom har  

 Direktoratet allerede under punkt 1 i afgørelsen anført, at det er en  

 banalitet, der er opfinderisk uafhængig af udformningen af applikatorens  

 ring- eller rørformede element (1).
 3. Såfremt det i overensstemmelse med Patentdirektoratets afgørelse lægges  

 til grund at spørgsmålet om patenterbarhed alene skal afgøres på grundlag af  

 en vurdering af applikatorens brede del, adskiller opfindelsen ifølge dansk  

 patentansøgning nr. 4317/85 i henhold til de godkendte krav sig ikke  

 væsentligt fra den før patentansøgningens indlevering af indsigeren  

 markedsførte applikator, jvf. bilag A-D, allerede fordi glans også i  

 indsigerens produkt vil være placeret inden for applikatorens åbning, og  

 fordi pårulningen af kateteret også i indsigerens produkt vil ske over  

 penisskaft, hvor der ikke forekommer tykkelsesvariationer.
Vi fastholder derfor, at dansk patentansøgning nr. 4317/85 bør afslås i  

 sin helhed.' Ansøgeren har i skrivelse af 15. oktober 1993 nedlagt påstand om  

 stadfæstelse og har anført følgende:
 »Idet vi henviser til Ankenævnets skrivelse af 29. juni 1993, skal vi  

 i anledning af den medfølgende klagebegrundelse af 27. juli 1993 tillade os  

 at fremkomme med følgende.
Ovenfor klagerens indledende bemærkninger om opfinderisk uafhængighed og  

 manglende opfyldelse af Patentlovens § 10 skal formelt henvises til den i  

 Patentlovens § 21 stk. 2 indeholdte udtømmende opremsning af de grunde,  

 hvorpå en indsigelse kan støttes.
Disse grunde omfatter ikke manglende  

 opfyldelse af Patentlovens § 10.
 Om substansen i det pågældende spørgsmål skal derefter bemærkes, at vi  

 ingenlunde kan tilslutte os Patentdirektoratets vurdering i første afsnit af  

 punkt 1 i afgørelsesskrivelsen af 22. februar 1993 om indbyrdes uafhængighed  

 af de to træk, som er angivet i den kendetegnende del af krav 1 i de ændrede  

 krav af 26. maj 1989. Der er efter vor opfattelse ikke belæg for  

 Direktoratets opfattelse af, at virkningen af det ene af de to træk ikke  

 afhænger af om der samtidig gøres brug af det andet træk.
Som det fremgår af den indledende del af krav 1, er det således for  

 applikatoren ifølge opfindelsen en væsentlig forudsætning, at det ring- eller  

 rørformede element er af et eftergiveligt tyndvægget materiale.
Udformningen  

 af applikatoren med en som fingergreb tjenende rørdel til optagelse af  

 kateterets drænrørsdel hænger bl.a. sammen med denne forudsætning, og ved  

 kombinationen af de to træk opnås netop den virkning, at fastholdelsen af  

 applikatoren mod glans under påsætningen med et let udvendigt tryk sker ved,  

 at man holder på applikatorens lukkede indsnævrede rørdel uden berøring af  

 det ring- eller rørformede element eller selve kateteret, således som det  

 klart fremgår af side 3 linie 5-9 i den ændrede beskrivelsesindledning af 4.  

 april 1990, jvf. den fuldstændige beskrivelse som er indleveret med vor  

 skrivelse af 9. februar 1993.
 Den af Direktoratet påståede uafhængighed er således efter vor mening  

 afgørende forkert, og det må på det bestemteste bestrides, at det som nævnt i  

 2. afsnit i punkt 1 i afgørelsesskrivelsen skulle være mere naturligt at  

 gribe om applikatorens brede del under påsætningen af kateteret.
 Det forstås ikke, hvorledes Direktoratet er nået til denne opfattelse, når  

 det af beskrivelsen klart fremgår, at det netop er en hensigt med  

 applikatorens indsnævrede rørdel, dvs. drænrørsafskærmningen, at man kan udgå  

 at holde på det ring- eller rørformede element, dvs. den brede del og dermed  

 undgå en trykpåvirkning af glans som følge af denne dels tyndvæggede  

 udførelse.
Ligeledes kan vi ikke tilslutte os Direktoratets vurdering i sidste afsnit  

 af punkt 1 i afgørelsesskrivelsen af, at drænrørsafskærmningen i sig selv  

 skulle være en banalitet.
Der ses ikke under sagens behandling, at være  

 fremdraget modholdsmateriale som på nogen måde kunne berettige en sådan  

 vurdering, som åbenbart delvist er taget til indtægt af klageren for den  

 opfattelse, at applikatoren ifølge opfindelsen i sin helhed skulle være  

 nærliggende.
 Vi må således fortsat være af den opfattelse af udformningen med den  

 indsnævrede rørdel, der tjener som fingergreb og til optagelse af kateterets  

 drænrørsdel, er et væsentligt og nødvendigt kendetegnende element ved  

 opfindelsen, og omend vi på væsentlige punkter er enige i Direktoratets  

 vurdering af forskellen mellem applikatoren ifølge opfindelsen og klagerens  

 udførelse, som dokumenteret ved de under indsigelsen fremlagte bilag A-D, kan  

 vi ikke være enige i, at spørgsmålet om patenterbarheden alene skal afgøres  

 på grundlag af en vurdering af applikatorens brede del, således om  

 Direktoratet har givet udtryk for i punkt 2 i afgørelsesskrivelsen.
 Klageren forekommer på dette punkt ikke at have ganske uret i sine  

 processuelle bemærkninger øverst side 2 i klagebegrundelsen.
 Til gengæld finder vi, at klageren i sine betragtninger i den resterende  

 del af klagebegrundelsen om forholdet mellem den danske patentansøgning nr.  

 1298/86 og ovennævnte bilag A-D og opfindelsens forskel fra den der  

 omhandlede teknik gør sig skyldig i ganske afgørende misforståelser og i  

 betydeligt omfang af ufuldstændige gengivelser af det faktiske indhold af de  

 dokumenter, der henvises til.
Om patentansøgning nr. 1298/86 skal herved først bemærkes at denne  

 ansøgning, som anført af Direktoratet, kun skal tages i betragtning ved  

 bedømmelse af opfindelsens nyhed jvf.
Patentlovens § 2 stk. 2, 2. punktum,  

 således at der, hvis nyhedskravet anses opfyldt, skal ses helt bort fra denne  

 ansøgning ved bedømmelse af opfindelseshøjden.
 I skriftvekslingen under indsigelsessagen har beskrivelsen i denne  

 ansøgning da også alene været benyttet som et bidrag til forklaring af  

 udformning og virkemåde af det applikatorelement, som indgår i klagerens  

 produkt.
 Klageren gør sig imidlertid skyldig i en afgørende misforståelse, når det  

 i klagebegrundelsen nederst side 2 og øverst side 3 citerede afsnit fra vor  

 duplik af 4. april 1990 tages til indtægt for den opfattelse, at vi skulle  

 være enig med klageren i at dennes applikator, som dokumenteret ved bilag  

 A-D, under påsætningen er anbragt således, at glans fuldstændigt ligger  

 indenfor applikatorens åbning, hvorved udrulningen af kateteret udelukkende  

 sker over den del af penis, hvor der ikke er tykkelsesvariationer.
Som påpeget af Direktoratet forekommer der en tilsyneladende  

 uoverensstemmelse mellem forklaringen i patentansøgning nr. 1298/86 og den  

 betjeningsvejledning, som fremgår af det fremlagte bilag C.
Således kan det  

 side 3 i vor duplik citerede afsnit fra det til den danske ansøgning svarende  

 US patentskrift nr. 4.589.874 tages som udtryk for, at det stive kraveelement  

 20 føres så langt ind over penis glans, at glans er helt indført i  

 kraveelementets åbning.
Lægges denne forståelse til grund vil kateterets  

 udrulning ske over skaftet af penis, men dette indebærer ingenlunde, at  

 applikatoren vil omslutte kateteret over en aksial strækning, der i det  

 væsentlige svarer til hele længden af glans.
Tværtimod vil den yderste ende  

 af glans så at sige stikke igennem kraveelementet.
Dette er tilmed en  

 tilsigtet funktion ifølge USA patentskriftet, idet det af det citerede afsnit  

 klart fremgår, at brugeren ved hjælp af udskæringerne 23 i kraveelementet  

 griber kateterets halsdel 11c og dermed glans.
I klagerens bilag C vedrører den til figur 2 hørende forklaring kun  

 indirekte placering af kraveelementet, idet denne forklaring angiver, at  

 inderflappen skal anbringes således, at spidsen af glans, men ikke hele  

 glans, trænger c. 1/4 tomme gennem åbningen i inderflappen.
Dette behøver  

 imidlertid ikke reelt at være i modstrid med forklaringen i US  

 patentskriftet.
 Det helt afgørende er imidlertid, at det både af klagerens patentansøgning  

 respektiv nævnte US patentskrift og af bilag A-D klart fremgår, at klagerens  

 applikator er udformet som et kort stift kraveelement, som ikke dækker glans  

 i dens fulde udstrækning, men om hvis brug det klart foreskrives, at der skal  

 gribes eller holdes på selve kateteret og derigennem på glans under  

 udrulningen under udrulningsoperationen, hvilket netop er undgået ved  

 applikatoren ifølge opfindelsen som følge af det operative samvirke mellem  

 applikatorens drænrørsafskærmning og den bredere del, som dækker glans i dens  

 fulde længde.
 Funktionen af den såkaldte inderflap i klagerens produkt er i den  

 sammenhæng uden betydning.
 Om klagerens konklusioner skal herefter bemærkes følgende.
Klagerens forsøg på at bedømme nyheden for kun det ene af de to træk i  

 krav 1's kendetegnende del har ikke hjemmel i Patentloven eller den dertil  

 knyttede praksis.
Nyheden må givetvis bedømmes for patentkravet som helhed.
 Uanset Direktoratets vurdering i henseende til opfinderisk uafhængighed og  

 banalitet, som vi jvf. ovenstående er afgørende uenige i, burde det være  

 klart at de to træk, som er angivet i krav 1's kendetegnende del samvirker  

 til opnåelse af en teknisk virkning, nemlig at påsætningen kan ske uden  

 berøring af den del af applikatoren, som dækker glans.
 Den af klageren på grundlag af Direktoratets fejlvurdering gjorte  

 forudsætning om, at spørgsmålet om patenterbarhed kan afgøres alene på  

 grundlag af en vurdering af applikatorens brede del, er urigtig når henses  

 til den tekniske virkning af kombinationen af de i krav 1 angiven træk.
 Efter vor mening bør problemstillingen i sagen i stedet sammenfattes som  

 følger:
 1. De to træk, som er angivet i den kendetegnende del af ansøgningens krav  

 1, er hverken opfinderisk uafhængige eller at anse som rene banaliteter, og  

 netop kombinationen af de to træk medfører en fordelagtig teknisk virkning i  

 forhold til klagerens produkt som forklaret i bilag A-D.
 2. Den betjening af klagerens produkt som er dokumenteret i bilag C og  

 indgående forklaret i klagebegrundelsen understøtter klart, at klagerens  

 produkt har en anden udformning og en anden funktion end applikatoren ifølge  

 opfindelsen.
 3. Der findes ikke i de af klageren fremlagte bilag nogen forklaring, der  

 blot antydningsvis kunne give en fagmand inspiration endsige vejledning til  

 på nærliggende måde, at nå frem til den for opfindelsen ejendommelige  

 applikatorudformning.
På grundlag af overstående skal vi overfor klagerens påstand påstå  

 Direktoratets afgørelse stadfæstet, omend gerne med ændrede præmisser jvf.  

 ovenstående.« Ankenævnet har behandlet sagen på sit møde den 9. november 1995.
 For klageren (indsigeren) mødte civilingeniør Bent Kjerrumgaard.
 For ansøgeren mødte civilingeniør Knud Raffnsøe med afdelingsleder Kim  

 Nilausen, Coloplast A/S.
 Der er mellem parterne enighed om, at indsigerens ansøgning har prioritet  

 fra den 21. marts 1985, at ansøgerens ansøgning er indleveret den 24.  

 september 1985 og har prioritet fra denne dato, og at der i relationen mellem  

 de to ansøgninger alene skal lægges vægt på, om det ansøgte er nyt i forhold  

 til det modholdte, men ikke, om det ansøgte har opfindelseshøjde i forhold  

 til indsigerens patentansøgning.
 Ansøgeren vil ikke bestride, at indsigerens produkt svarende til  

 indsigerens patentansøgning har været markedsført i USA fra marts måned 1985.
 Parterne har procederet sagen under henvisning til de skriftlige indlæg.
 Klageren har navnlig anført, at der ikke kan lægges vægt på, om glans i  

 udgangspositionen indføres helt eller delvis, idet dette afhænger af glans'  

 størrelse, som ikke er noget entydigt begreb, ligesom det ikke er naturligt  

 at anvende rørdelen som fingergreb, således at dette ikke har betydning ved  

 vurderingen af nyhedskravet.
 Ansøgeren har navnlig anført, at kravene af 26. maj 1989 indeholder to  

 træk, der repræsenterer faktiske forskelle fra kendt teknik og virker sammen  

 til at opnå den ønskede virkning, hvorfor de ikke er indbyrdes uafhængige.  

 Det er hensigten, at der skal holdes på den rørformede del, hvis indsnævring  

 ikke er en banalitet.
 Ankenævnet skal udtale:
 Det ansøgte findes at være nyt i forhold til indsigerens patentansøgning  

 med prioritet fra 21. marts 1985.
Under hensyn til, at indsigerens produkt ubestridt har været markedsført i  

 USA fra marts 1985, findes der herudover at måtte stilles krav om  

 opfindelseshøjde i forhold til dette.
Det ansøgte findes ikke at adskille sig  

 væsentligt fra indsigers produkt som markedsført som anført og patentansøgt  

 med prioritet fra den 21. marts 1985. Herefter bestemmes: Patentansøgning nr.  

 4317 1985 afslås.
