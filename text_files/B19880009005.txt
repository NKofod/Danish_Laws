 I medfør af § 9, stk. 2, og § 16, stk. 2, i merværdiafgiftsloven, jf.
 lovbekendtgørelse nr. 68 af 18. februar 1985, fastsættes:
 § 1.  Landbrugsvirksomheder, der udtager produkter fra  

 bedriften til eget forbrug, herunder kost til folkehold, kan for 1988  

 afgiftsberigtige produkterne med følgende beløb:
 Stk. 2.  Landbrugsvirksomheder skal ikke betale afgift  

 af kartofler og havesager af egen avl, som anvendes til eget forbrug,  

 herunder til kost til folkehold.
 Stk. 3.  Der skal foretages notering i  

 afgiftsregnskabet, når landbrugsvirksomheder udtager kød fra bedriften til  

 eget forbrug, herunder til kost til folkehold.
 Stk. 4.  Landbrugsvirksomheder, der har et andet  

 indkomstår end kalenderåret (forskudt indkomstår), skal anvende satserne, der  

 gælder for det kalenderår, som indkomståret træder i stedet for.
 Stk. 5.  For 1989 og følgende år offentliggør  

 Direktoratet for Toldvæsenet afgiftsbeløbene i stk. 1 på grundlag af de  

 satser, som Ligningsrådet har fastsat for det pågældende indkomstår.
 § 2.  Der skal betales afgift af driftsmidler, hvis  

 anskaffelsespris, excl. merværdiafgift, udgør højst 50.000 kr., og som  

 udtages af en momsregistreret virksomhed til privat brug eller til andet  

 formål, for hvilket der ikke er fradragsret for indgående afgift.
Stk. 2.  Afgiften beregnes på grundlag af indkøbs- eller  

 fremstillingsprisen, afgiften ikke medregnet.
For driftsmidler, der er  

 undergivet værdiforringelse, reduceres beregningsgrundlaget med 20 pct. for  

 hvert fulde år regnet fra anskaffelsestidspunktet.
 § 3.  Bekendtgørelsen træder i kraft dagen efter  

 offentliggørelsen i Lovtidende og har virkning fra 1. januar 1988, jf. dog §  

 1, stk. 4.
 Stk. 2.  Bekendtgørelse nr. 503 af 25. september 1984 om  

 beregning af merværdiafgift af eget forbrug ophæves, jf. dog § 1, stk. 4.
