Patentdirektoratet afslog en ansøgning om patent på  

 »fremgangsmåde og apparat til fremstilling af forstøvet metalpulver med  

 meget lavt oxygenindhold« med den begrundelse, at opfindelsen manglede  

 opfindelseshøjde og at det ene patentkrav ikke var tilstrækkeligt begrænset  

 og præciseret overfor den kendte teknik.
Denne afgørelse indbragte klageren  

 for Patentankenævnet med påstand om, at ansøgningen skulle optages til  

 fortsat behandling i direktoratet på grundlag af nye patentkrav.
Nævnet  

 udtalte, at klageren ved de nye patentkrav havde afgrænset opfindelsen  

 overfor modholdet og havde godtgjort de nye væsentlige fordele, der kunne  

 opnås ved at benytte de angivne væskeformige hydrocarboner, således at det  

 modholdte patent ikke kunne anses for at være til hinder for udstedelse af  

 patent.
Ansøgningen kunne derfor optages til fortsat behandling i  

 Patentdirektoratet på grundlag af de ændrede patentkrav.
År 1984, den 19. december afsagde patentankenævnet (Beyer,  

 Grønning-Nielsen, Franck, Asger Nielsen, Terndrup Pedersen) følgende k e n d e l s e i sagen j.nr.
P. 18/83: Klage fra Rutger Larson Konsult AB, Sverige, v/patentbureau Chas.
Hude over patentdirektoratets afgørelse af 24. august 1983 af patentansøgning nr.  

 3278/77.
Den 19. juli 1977 indleverede klageren en ansøgning om patent på  

 »Fremgangsmåde og apparat til fremstilling af forstøvet metalpulver med  

 meget lavt oxygenindhold«.
Klagerens krav som affattet den 5. september  

 1978 lød således:
 »1. Fremgangsmåde til fremstilling af metalpulver ved forstøvning af  

 en støbestråle af flydende metal, der strømmer ind i et oxygenfrit, lukket  

 granulationskammer, ved hjælp af et under højt tryk stående, mod støbestrålen  

 rettet forstøvningsmiddel, k e n d e t e g n e t ved, at der som  

 forstøvningsmiddel anvendes en reducerende gas og/eller en reducerende væske  

 og i bunden af granulationskammeret opretholdes en sump af en reducerende  

 væske til samling af det fremkomne metalpulver.
 2. Fremgangsmåde ifølge krav 1, k e n d e t e g n e t ved, at  

 forstøvningsmidlet, gasatmosfæren og væsken udgøres af kulbrinter såsom  

 gasolie, olie, benzin, silikoner og lignende.
 3. Fremgangsmåde ifølge krav 1 og 2, k e n d e t e g n e t ved, at hele  

 granuleringskammeret fra begyndelsen fyldes med optagningsvæsken, hvorpå en  

 reducerende gas indføres i kammerets øvre del, samtidig med at  

 optagningsvæskens niveau sænkes til et for den følgende pulverisering egnet  

 niveau.
 4. Apparat til udførelse af fremgangsmåden ifølge krav 1-3, k e n d e t e  

 g n e t ved et med et støbekar (11) via et udløb (12) kommunicerende  

 granuleringskammer (1), der har en bundventil (5) samt en væskelåsfunktion,  

 et i kammerets øvre del værende gasindløb (3) og et antal mundstykker (14)  

 indrettet til at give stråler af et forstøvningsmedium i og til sønderdeling  

 af en fra udløbet (12) nedstrømmende støbestråle (13).
 5. Apparat ifølge krav 4, k e n d e t e g n e t ved, at væskelåsen (9)  

 indbefatter et med en ventil (7) forsynet og med granuleringskammerets (1)  

 øvre del kommunicerende rør (6), hvis ene ende udmunder under den i låsen (9)  

 værende væskes niveau (8).
6. Apparat ifølge krav 4, k e n d e t e g n e t ved, at væskelåsfunktionen  

 bevirkes ved, at granuleringskammeret (1) omfatter to adskilte dele, en øvre  

 del (16) og en nedre del (1), hvilke dele er anbragt forskydeligt i forhold  

 til hinanden.« Patentdirektoratet udtalte i skrivelse af 24. november 1980:
 »Som anført i skrivelse herfra af 7. november 1977, side 2, linie  

 9-10, er det fra DE-FS nr. 2.144.220 kendt, at anvende et reducerende  

 forstøvningsmiddel som delvis omhandlet i krav 1. Der henvises til den i  

 ovennævnte skrivelse herfra anførte del af fremlæggelsesskriftet, især spalte  

 2, linie 19-20, samt til krav 1, linie 4.
 Denne del af krav 1 indeholder derfor som tidligere anført intet  

 patenterbart.
 Det er endvidere, som ligeledes tidligere anført, fra ovennævnte DE-FS  

 kendt i bunden af granulationskammeret at opretholde en sump af et  

 reducerende materiale til opsamling og afkøling af det fremkomne metalpulver  

 som delvis omhandlet i den resterende del af krav 1.
 Der ses ikke opnået nogen ny teknisk virkning ved at erstatte det kendte,  

 reducerende fluidiserende leje med en reducerende væske som angivet i den  

 resterende del af krav 1, og det er heller ikke forklaret, at dette skulle  

 være tilfældet.
 Krav 1 omhandler derfor ikke en patenterbar opfindelse.
 Indholdet af krav 2, der er identisk med indholdet af det tidligere krav  

 2, er, som anført i ovennævnte skrivelse herfra, blot en opremsning af et  

 vilkårligt antal egnede reducerende medier, der kan anvendes til forstøvning,  

 afkøling og opsamling og som omgivende gas, og angiver kun et for fagmanden  

 nærliggende valg.
 Krav 2 angiver derfor som tidligere anført intet patenterbart.
Krav 3, der svarer til det tidligere krav 5, omhandler som anført i  

 ovennævnte skrivelse herfra side 1, linie 15-19, kun en kendt måde, hvorpå et  

 granulationskammer kan tømmes for luft forud for påbegyndelsen af  

 fremstillingen af metalpulveret.
Der henvises til den i ovennævnte skrivelse  

 herfra anførte del af US-PS nr. 2.460.993, især spalte 5, linie 61-66.
 Krav 3 omhandler derfor intet patenterbart.
 Med hensyn til den i krav 4-6, der er identiske med de tidligere krav 6-8,  

 omhandlede indretning af granulationskammeret med bundventil,  

 væskelåsfunktion, m.m., der, for så vidt angår det i krav 4 og 5 omhandlede,  

 som tidligere anført er kendt fra ovennævnte US-PS, henvises der til det i  

 skrivelse herfra af 7. november 1977 anførte.
Ansøgningen skønnes derfor vedblivende ikke at omhandle en patenterbar  

 opfindelse.« Hertil anførte klageren i skrivelse af 22. maj 1981 bl.a.:
»Det eksisterende hovedkrav er efter ansøgerens opfattelse klart  

 afgrænset over for det fra DE-FS nr. 2.144.220 kendte.
Af dette patentskrift  

 fremgår netop det, som er anført i indledningen til hovedkravet, medens det i  

 den kendetegnende del anførte, nemlig:
»at der som forstøvningsmiddel anvendes en reducerende gas og/eller  

 en reducerende væske«, og »at der i bunden af granuleringskammeret opretholdes en sump af den  

 reducerende væske til samling af det fremkomne metalpulver«, er nyt og ikke udledes af de i betænkningen anførte patentskrifter.
Gennem den foreliggende opfindelse muliggøres en fremstilling af særligt  

 oxygenfattigt metalpulver, og kulstofindholdet i det færdige pulver kan  

 reguleres gennem mængden af det anvendte reducerende forstøvningsmiddel i  

 forhold til metalmængden.
Dette er også anført i ansøgningens  

 beskrivelse.'....
»I det tyske patent nr. 2.144.220 anføres generelt en fremgangsmåde  

 og et apparat til fremstilling af oxygenfattigt metalpulver, og af den af  

 Patentdirektoratet fremhævede del af patentskriftet fremgår kun, at  

 opfindelsen angår en fremgangsmåde til fremstilling af sådanne metalpulvere  

 ved forstøvning af en metalsmelte ved hjælp af en ikke-oxyderende,  

 reducerende eller neutral trykgas såsom nitrogen, argon eller lignende, og  

 ved hvilken støbestrålen tilføres forstøvningsmundstykket i form af en  

 smelte, og det fremkomne metalpulver opfanges i en under mundstykket anbragt  

 forstøvningsbeholder og afkøles, idet tilførslen og forstøvningen af  

 støbestrålen samt opfangningen og afkølingen af metalpulveret sker under  

 »Ausschluss von Sauerstoff«.
Her angives altså, at man skal anvende  

 indifferente eller reducerende gasarter, og at man skal arbejde i  

 oxygenfattigt miljø, men hvorledes dette skal ske, anføres ikke på nogen  

 måde.
 De ved opfindelsen opnåede fordele er følgende:
Som reducerende forstøvningsmiddel anvendes fortrinsvis kulbrinter, især  

 væsker, olie, benzol eller siliciumkulbrinteforbindelser.
Særligt egnede er  

 således olieprodukter.
For at beskytte pulveret mod en oxydation udføres den  

 faktiske forstøvning i et lukket granulationskammer, der er delvis fyldt med  

 et flydende medium og holdes under tryk af en reducerende gas og/eller af  

 dampene fra en reducerende væske.
Herved undgås eksplosionsfarer, og en  

 yderligere fordel består, som allerede nævnt, i, at man gennem en regulering  

 af mængden af forstøvnigsmiddel, såsom olie, i forhold til metalmængden let  

 kan indstille kulstofindholdet i det færdige pulver.' Ved skrivelse af 24. august 1983 afslog direktoratet ansøgningen med  

 følgende begrundelse:
»Som to gange tidligere herfra anført er det fra DE  

 fremlæggelsesskrift nr. 2.144.220 kendt at fremstille et oxygenfattigt  

 metalpulver ved forstøvning af en metalsmelte med et reducerende, gasformigt  

 forstøvningsmiddel og at opsamle metalpulveret i et reducerende  

 opsamlingsmiddel i bunden af granulationskammeret.
Der henvises til de  

 tidligere fremhævede dele af fremlæggelsesskriftet.
Det synes at fremgå af  

 Deres ovennævnte skrivelse især side 2, linie 27 og 35, at De har erkendt  

 dette.
Det eneste, der ikke direkte fremgår af fremlæggelsesskriftet, er, som  

 tidligere påpeget, at forstøvnings- og opsamlingsmidlet ifølge opfindelsen er  

 en væske, jfr.
Deres ovennævnte skrivelse side 3, linie 1-3.
 Som ligeledes tidligere påpeget er det derfor for det første klart, at  

 krav 1 ikke er tilstrækkelig begrænset og præciseret overfor den kendte  

 teknik.
 Det kan endvidere for det andet vedblivende ikke indses, at der opnås  

 noget, udover hvad der opnås med den kendte teknik, ved at anvende en  

 reducerende væske i stedet for en reducerende gas, og De har intet anført,  

 der har ændret denne opfattelse.
Ansøgningen skønnes derfor vedblivende ikke at omhandle en patenterbar  

 opfindelse.« Denne afgørelse har klageren ved skrivelse af 24. oktober 1983 indbragt  

 for patentankenævnet.
I skrivelse af 29. december 1983 har klageren nedlagt  

 påstand om, at patentdirektoratets afgørelse omstødes, således at ansøgningen  

 af direktoratet optages til fortsat behandling på grundlag af følgende nye  

 krav:
 »1. Fremgangsmåde til fremstilling af metalpulver ved forstøvning af  

 en støbestråle af flydende metal, der strømmer ud i et oxygenfrit, lukket  

 granulationskammer, ved hjælp af et under højt tryk stående, mod støbestrålen  

 rettet forstøvningsmiddel, k e n d e t e g n e t ved, at der som  

 forstøvningsmiddel anvendes en kulstofholdig reducerende gas og/eller en  

 kulstofholdig reducerende væske, således at der fås et ønsket kulstofindhold  

 i det fremstillede metalpulver, og i bunden af granulationskammeret  

 opretholdes en sump af en reducerende væske til samling af det fremkomne  

 metalpulver.
 2. Fremgangsmåde ifølge krav 1, k e n d e t e g n e t ved, at  

 forstøvningsmidlet, gasatmosfæren og væsken udgøres af hydrocarboner, såsom  

 gasolie, benzen, silikoner og lignende.
 3. Fremgangsmåde ifølge krav 1 og 2, k e n d e t e g n e t ved, at hele  

 granuleringskammeret fra begyndelsen fyldes med optagningsvæsken, hvorpå en  

 reducerende gas indføres i kammerets øvre del, samtidig med at  

 optagningsvæskens niveau sænkes til et for den følgende pulverisering egnet  

 niveau.
 4. Apparat til udførelse af fremgangsmåden ifølge krav 1 - 3, k e n d e t  

 e g n e t ved et med et støbekar (11) via et udløb (12) kommunicerende  

 granuleringskammer (1), der har en bundventil (5) samt en væskelåsfunktion,  

 et i kammerets øvre del værende gasudløb (3) og et antal mundstykker (14)  

 indrettet til at give stråler af et forstøvningsmedium i og til sønderdeling  

 af en fra udløbet (12) nedstrømmende støbestråle (13).
 5. Apparat ifølge krav 4, k e n d e t e g n e t ved, at væskelåsen (9)  

 indbefatter et med en ventil (7) forsynet og med granuleringskammerets (1)  

 øvre del kommunicerende rør (6), hvis ene ende udmunder under den i låsen (9)  

 værende væskes niveau (8).
6. Apparat ifølge krav 4, k e n d e t e g n e t ved, at væskelåsfunktionen  

 bevirkes ved, at granuleringskammeret (1) omfatter to adskilte dele, en øvre  

 del (16) og en nedre del (1), hvilke dele er anbragt forskydeligt i forhold  

 til hinanden.« Sagen har været behandlet i nævnets møde den 22. oktober 1984.
 Nævnet udtaler:
 Patentdirektoratet har afslået ansøgnigen under henvisning til at krav 1  

 ikke er tilstrækkeligt begrænset og præciseret overfor den i DE  

 fremlæggelsesskrift nr. 2.144.220 kendte teknik, hvor metalsmelte forstøves  

 med et reducerende gasformigt forstøvningsmiddel og hvor det oxygenfattige  

 metalpulver opsamles i et reducerende opsamlingsmiddel i bunden af  

 granulationskammeret, nærmere betegnet et fluidiseret leje af sand eller  

 metalpulver.
 Direktoratet mener endvidere, at det ikke er tilstrækkeligt godtgjort, at  

 der opnås noget fordelagtigt ved at anvende en væske i stedet for en gas som  

 forstøvningsmiddel.
Med klagen til ankenævnet har ansøgeren indsendt nye krav, hvor der i krav  

 1 er sket en præcisering overfor den kendte teknik ved at fremhæve mediets  

 karakter af en carbonholdig, reducerende gas og/eller væske.
Klageren har i  

 ankebegrundelsen understreget ansøgningens nye og fordelagtige teknik baseret  

 på anvendelsen af nærmere specificerede hydrocarboner som forstøvningsmiddel,  

 idet disse foruden at virke som effektive forstøvningsmidler giver en  

 oxygenfri gasatmosfære i trykkammeret, muliggør en kontrolleret optagelse af  

 carbon i metallet og bevirker en hurtig afkøling som sump i kammerets bund.
 Nævnet er af den opfattelse, at klageren herved har afgrænset opfindelsen  

 overfor modholdet og har godtgjort de nye og væsentlige fordele, der opnås  

 ved at benytte de angivne væskeformige hydrocarboner, således at det  

 modholdte patent ikke ses at være til hinder for udstedelse af patent.
For at opfindelsen kan komme klart til udtryk må der under direktoratets  

 fortsatte behandling ske en præcisering af krav 1 ved optagelse af krav 2,  

 hvorved det bliver kendetegnet, at der som forstøvningsmiddel, gasatmosfære  

 og opsamlingsvæske anvendes hydrocarboner, såsom gasolie og benzen,  

 (siliconer og lign.), der ved regulering af mængden kan give metallet det  

 ønskede carbonindhold.
Henvisningen til siliconer må udgå, da de ikke kan  

 henregnes til gruppen af de specificerede reducerende væsker.
 Nævnet er enig med direktoratet i, at krav 3 kun omhandler kendte  

 foranstaltninger for at få fyldt et lukket kammer med en ren luftart, hvorfor  

 dette må udgå.
 Det må endvidere påses, at de følgende apparatkrav knyttes til det nye  

 krav 1 og til opfindelsens udnyttelse under hensyntagen til, hvad der er  

 kendt fra US patentskrift nr. 2.460.993.
 Herefter bestemmes:
 Ans. nr.3278/77 bør af patentdirektoratet optages til fortsat behandling  

 på grundlag af kravene af 29. december 1983 med de anviste ændringer.
