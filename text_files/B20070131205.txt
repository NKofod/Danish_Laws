Bilag 1 Bekendtgørelse om ændring af bekendtgørelse om udstedelse af lodscertifikat og lodsfritagelsesbevis (Opdatering af havneområder m.v.) § 1 I bekendtgørelse nr. 1201 af 1. december 2006 om udstedelse af lodscertifikat og lodsfritagelsesbevis, som ændret ved bekendtgørelse nr. 471 af 25. maj 2007, foretages følgende ændringer:
 1. I § 2, stk. 1, nr. 4, slettes: »(Blå bog)«.
 2. I § 9, stk. 1, ændres: »§§ 7 og 8« til: »§ 7«.
 3. § 10 affattes således:
»§ 10. Europa-Parlamentets og Rådets direktiv 2005/36 om anerkendelse af erhvervsmæssige kvalifikationer finder anvendelse i forbindelse med behandlingen af sager efter denne bekendtgørelse.
En ansøger kan autoriseres eller godkendes, hvis den pågældende godtgør at have erhvervsmæssige kvalifikationer, der kan anerkendes efter direktivets regler, og hvis den pågældende i øvrigt opfylder betingelserne i lodsloven og denne bekendtgørelse.
 Stk. 2. Ved behandlingen af sager om tjenesteydelser, jf. direktivets artikel 5, stk. 2, skal tjenesteyderen indgive anmeldelse efter direktivets artikel 7, stk. 1, og anmeldelsen skal ledsages af de dokumenter, som er nævnt i direktivets artikel 7, stk. 2. Lodstilsynet kan kontrollere tjenesteyderens erhvervsmæssige kvalifikationer efter reglerne i direktivets artikel 7, stk. 4.
Stk. 3. Sager om etablering behandles efter reglerne i direktivets artikel 11- 13, 14.1, 14.2, 14.4, 14.5, 15, stk. 3, og 50-52.« 4. § 21, stk. 1, nr. 2, affattes således:
»2) har bestået en fastsat teoretisk egnethedsprøve for det pågældende lodsningsområde.« 5. § 22, stk. 2, affattes således:
»Stk. 2. Indehaveren af et lodsfritagelsesbevis skal underrette havnen om, at vedkommende er i besiddelse af et gyldigt lodsfritagelsesbevis.« 6. I Bilag 1, I Lodscertifikatets udformning erstattes lodstilsynets tidligere logo med det nye logo.
 7. I Bilag 1, II Lodscertifikatets indhold ændres:
»På certifikatets bagside er i midten angivet lodstilsynets logo og udstedelsesmyndighedens underskrift til: På certifikatets bagside er i midten angivet udstedelsesmyndighedens underskrift.
På certifikatets bagside er til venstre for midten angivet et hotstamp På certifikatets bagside er til højre for midten angivet lodstilsynets logo« 8. Bilag 3 affattes som bilag 1 til denne bekendtgørelse.
9. I Bilag 4, II Lodsaspirant-idkortets indhold ændres »På kortets bagside er i midten angivet lodstilsynets logo og udstedelsesmyndighedens underskrift.« til: »På kortets bagside er i midten angivet udstedelsesmyndighedens underskrift.
På kortets bagside er til venstre for midten angivet et »hotstamp«.
På kortets bagside er til højre for midten angivet lodstilsynets logo.«.
 10. I Bilag 5, 19 ændres: » ydelse« til»ydeevne« og »sejladskonfiguration« til: »lastkondition«.
 11. I Bilag 6 ændres: »29. lov om sikkerhed til søs og havmiljøloven« til: »29. indberetningspligt 30. lov om sikkerhed til søs og havmiljøloven«.
 12. I Bilag 7, II Lodsfritagelsesbevisets ændres:
»På bevisets bagside er i midten angivet lodstilsynets logo og udstedelsesmyndighedens underskrift til: På bevisets bagside er i midten angivet udstedelsesmyndighedens underskrift.
På bevisets bagside er til venstre for midten angivet et hotstamp På bevisets bagside er til højre for midten angivet lodstilsynets logo« § 2 Bekendtgørelsen træder i kraft den 5. december 2007.
Lodstilsynet, den 27. november 2007 Frank A.
Gottlieb / Bilag 1 »Krav til at få udstedt eller opretholdt et lodscertifikat eller lodsfritagelsesbevis i de enkelte farvandsområder, havne, render og broer Indledning:
 Vestkysten Syd,  Vestkysten Nord,  Kattegat,  Storebælt Nord,  Storebælt Syd,  Østersøen,  Øresund,  Fyn Nord,  Lillebælt,  Fyn Syd og  Århus Bugt.
