Klage  

 over utilstrækkelig pleje (fald fra bækkenstol) Patientklagenævnet fandt ikke grundlag for at kritisere  

 sygeplejerskens behandling af patienten den 5. december 2002.
 Nævnet lagde vægt på, at det fremgik af  

 sygeplejejournalen den 5. december 2002, at patienten blev hjulpet på  

 bækkenstol på stuen af to hjælpere, og at han sad med en rimelig god balance.  

 I  

 et øjeblik, hvor sygeplejersken var alene med patienten på stuen og stod på  

 modsatte side af sengen, fik patienten overbalance, og slog hovedet direkte i  

 gulvet.
Det var nævnets opfattelse, at det var relevant, at  

 sygeplejersken forsøgte at mobilisere patienten på en bækkenstol.
Det var  

 endvidere nævnets opfattelse, at det forhold, at patienten rejste sig  

 pludseligt og faldt, må betragtes som et hændeligt tilfælde, og at  

 sygeplejersken efter patientens fald handlede relevant ved at foranledige  

 tilsyn af en læge.
