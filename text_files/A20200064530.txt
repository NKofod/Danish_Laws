Lov om ændring af lov om miljøbeskyttelse1) (Nationale affaldshåndteringsplaner og affaldsforebyggelsesplaner) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om miljøbeskyttelse, jf. lovbekendtgørelse nr. 1218 af 25. november 2019, som ændret ved § 1 i lov nr. 45 af 23. januar 2018, lov nr. 590 af 13. maj 2019 og § 1 i lov nr. 61 af 28. januar 2020, foretages følgende ændringer:
1. I fodnoten til lovens titel indsættes efter »nr.
L 312, side 3,«: »som ændret senest ved Europa-Parlamentets og Rådets direktiv 2018/851/EU af 30. maj 2018 om ændring af direktiv 2008/98/EF om affald, EU-Tidende 2018, nr.
L 150, side 109,«.
 2. I § 46 c, stk. 2, nr. 4, indsættes efter »indsamlingsordninger og«: »i den forbindelse særskilte indsamlingsordninger og«.
 3. I § 46 c, stk. 2, indsættes efter nr. 4 som nyt nummer:
»5) En beskrivelse af tiltag til håndtering af henkastet affald.« Nr. 5 og 6 bliver herefter nr. 6 og 7.
 4. § 50 e, stk. 2, ophæves.
 Stk. 3 bliver herefter stk. 2.
§ 2 Loven træder i kraft den 1. juni 2020.
Givet på Fredensborg Slot, den 19. maj 2020 Under Vor Kongelige Hånd og Segl MARGRETHE R.
/ Lea Wermelin 1) Loven indeholder bestemmelser, der gennemfører dele af Europa-Parlamentets og Rådets direktiv 94/62/EF af 20. december 1994 om emballage og emballageaffald, EF-Tidende 1994, nr.
L 365, side 10, og dele af Europa-Parlamentets og Rådets direktiv 2008/98/EF af 19. november 2008 om affald og om ophævelse af visse direktiver, EU-Tidende 2008, nr.
L 312, side 3, som ændret senest ved Europa-Parlamentets og Rådets direktiv 2018/851/EU af 30. maj 2018 om ændring af direktiv 2008/98/EF om affald, EU-Tidende 2018, nr.
L 150, side 109.
