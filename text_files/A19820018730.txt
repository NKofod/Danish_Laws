 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om folkekirkens lønningsvæsen m.m., jfr. lovbekendtgørelse nr. 384  

 af 25. august 1980, foretages følgende ændringer:
 1. § 16 ophæves.
 2. I § 18 udgår »de beløb, som efter § 16 skal  

 svares til fonden«.
 3. Efter § 20 indsættes i kapitel 4:
»§ 20 a.  Kirkeministeren kan bestemme, at  

 fællesfonden yder tilskud til hel eller delvis dækning af udgifterne i  

 forbindelse med kurser for ansatte ved folkekirkens kirker og kirkegårde og  

 for personer, der ønsker en sådan ansættelse.« 4. § 29, stk. 1, affattes således:
»Provstiudvalgets endelige behandling af de kirkelige kassers årlige  

 overslag sker i offentlige møder.
Bortset herfra bestemmer udvalget selv, i  

 hvilket omfang dets møder skal være offentlige, og fastsætter selv sin  

 forretningsorden.
I tvivlstilfælde kan spørgsmål om forretningsgangen  

 forelægges stiftsøvrigheden til afgørelse.« 5. § 29, stk. 2, affattes således:
»Stk. 2.  Efter modtagelsen af foreløbige overslag  

 for de kirkelige kasser kan provstiudvalget indkalde en eller to  

 repræsentanter for hvert menighedsråd i områder med fælles ligning til  

 budgetsamråd, der afholdes senest 1. juni.
Indkaldelse til budgetsamråd skal  

 finde sted, såfremt et menighedsråd i ligningsområdet anmoder om det.« § 2 Stk. 1.  Loven træder i kraft den 15. maj 1982.
 Stk. 2.  § 1, nr. 1 og 2, har virkning fra den 1. januar  

 1982.
Givet på Fredensborg slot, den 11. maj  

 1982 Under Vor Kongelige Hånd og Segl MARGRETHE R.
