Nr LSF 93 Forslag til Lov om statstilskud til energibesparelser i  

 erhvervsvirksomheder Fremsat af energiministeren (Anne Birgitte Lundholt) den 6. november 1991 Vedtaget ved tredjebehandling den 20. december 1991 Lov nr. 2 af 03/01/1992 § 1. Der kan gives statstilskud til foranstaltninger, der medfører bedre energiudnyttelse eller energibesparelser i erhvervsvirksomheder.
§ 2. Tilskud kan ydes til 1) større projekter vedrørende gennemførelse af energibesparende  

 foranstaltninger, 2) udarbejdelse af brancheenergiundersøgelser og udvikling af  

 standardiserede fremgangsmåder, der kan anvendes med henblik på at opnå en  

 bedre energiudnyttelse i de pågældende erhverv, 3) mindre projekter vedrørende gennemførelse af energibesparende  

 foranstaltninger, hvor der søges på baggrund af en standardløsning, jf. nr.  

 2, eller tilsvarende, og 4) gennemførelse af energisyn.
 Stk. 2. Tilskud til projekter vedrørende gennemførelse af  

 energibesparende foranstaltninger og til gennemførelse af energisyn kan ydes  

 til landplacerede erhvervsvirksomheder og ejere af fiskerfartøjer.
 Stk. 3. Tilskud til udarbejdelse af brancheenergiundersøgelser og  

 standardløsninger kan ydes til brancheorganisationer, grupper af virksomheder  

 eller lignende.
 Stk. 4. Virksomheder, der har energiomdannelse og -forsyning som  

 hovedformål, kan ikke opnå tilskud.
§ 3. Tilskud til projekter vedrørende gennemførelse af  

 energibesparende foranstaltninger kan ydes med indtil 30 pct. af  

 investeringsomkostningerne samt udgifterne vedrørende rådgivning,  

 projektering og konsulentbistand m.v.
Tilskud til udarbejdelse af  

 brancheenergiundersøgelser og standardløsninger samt gennemførelse af  

 energisyn kan dog ydes med mere end 30 pct. af omkostningerne.
Udgifterne  

 opgøres med fradrag af merværdiafgift.
Stk. 2. Tilskuddet kan højst udgøre 10 mio. kr.
Tilskud på mindre  

 end 2.000 kr. udbetales ikke.
 Stk. 3. Tilskud kan kun ydes til foranstaltninger, der udføres af  

 virksomheder, der er registreret efter merværdiafgiftsloven (momsloven).
 Stk. 4. Tilskud kan ikke ydes til foranstaltninger, hvortil der  

 ydes støtte efter anden lovgivning.
 § 4. Ansøgning om tilskud bilagt redegørelse for de påtænkte  

 aktiviteter indsendes til Energistyrelsen.
 Stk. 2. På grundlag af ansøgningen kan Energistyrelsen meddele  

 tilsagn om tilskud.
Stk. 3. Energistyrelsen udbetaler tilskud efter ansøgning på  

 grundlag af et revideret regnskab samt dokumentation af de udgifter, der er  

 forbundet med aktiviteterne.
Tilskud kan ikke udbetales med større beløb end  

 anført i tilsagnet.
 Stk. 4. Det er en betingelse for udbetaling af tilskud, at  

 arbejdet først påbegyndes, efter at skriftligt tilsagn om tilskud er givet,  

 og at arbejdet er afsluttet og ansøgning om udbetaling indsendt til  

 Energistyrelsen inden en nærmere fastsat frist.
Stk. 5. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 Stk. 6. Ydelse af tilskud kan betinges af vilkår om, at de  

 energimæssige konsekvenser af støttede foranstaltninger kan belyses.
 § 5. Energistyrelsens afgørelser efter denne lov kan ikke  

 indbringes for højere administrativ myndighed.
 § 6. Energiministeren kan fastsætte nærmere regler om  

 tilskudsordningens gennemførelse, herunder om afgrænsningen af  

 tilskudsberettigede foranstaltninger og udgifter, om tilskuddets størrelse,  

 beregning og udbetaling, om beløbsgrænser efter § 2, stk. 1, nr. 1 og 3, samt  

 om tidsfrister efter § 4, stk. 4.
 Stk. 2. Energiministeren kan fastsætte regler om, at ydelse af  

 tilskud til projekter efter § 2, stk. 1, nr. 1, kan betinges af, at  

 virksomheden har fået foretaget energisyn.
 Stk. 3. Energiministeren kan bestemme, at Energistyrelsens  

 beføjelser til at træffe afgørelser efter § 4 helt eller delvis kan henlægges  

 til andre.
 § 7. Energiministeren kan bemyndige Energistyrelsen til at udøve  

 de beføjelser, der i denne lov er tillagt ministeren.
 § 8. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 § 9. Loven træder i kraft den 1. januar 1993.
 § 10. Loven gælder ikke for Færøerne og Grønland.
Oprindeligt fremsat forslag § 1. Der kan gives statstilskud til foranstaltninger, der medfører bedre energiudnyttelse eller energibesparelser i erhvervsvirksomheder.
 § 2. Tilskud kan ydes til:
1) større projekter vedrørende gennemførelse af energibesparende  

 foranstaltninger, 2) udarbejdelse af brancheenergiundersøgelser og udvikling af  

 standardiserede fremgangsmåder, der kan anvendes med henblik på at opnå en  

 bedre energiudnyttelse i de pågældende erhverv, 3) mindre projekter vedrørende gennemførelse af energibesparende  

 foranstaltninger, hvor der søges på baggrund af en standardløsning, jfr. nr.  

 2, eller tilsvarende, og 4) gennemførelse af energisyn.
 Stk. 2. Tilskud til projekter vedrørende gennemførelse af  

 energibesparende foranstaltninger og til gennemførelse af energisyn kan ydes  

 til landplacerede erhvervsvirksomheder og ejere af fiskefartøjer.
 Stk. 3. Tilskud til udarbejdelse af brancheenergiundersøgelser og  

 standardløsninger kan ydes til brancheorganisationer, grupper af virksomheder  

 eller lignende.
 Stk. 4. Virksomheder, der har energiomdannelse og -forsyning som  

 hovedformål, kan ikke opnå tilskud.
§ 3. Tilskud til projekter vedrørende gennemførelse af  

 energibesparende foranstaltninger kan ydes med indtil 30 pct. af  

 investeringsomkostningerne samt udgifterne vedrørende rådgivning,  

 projektering og konsulentbistand mv.
Tilskud til udarbejdelse af  

 brancheenergiundersøgelser og standardløsninger samt gennemførelse af  

 energisyn kan dog ydes med mere end 30 pct. af omkostningerne.
Udgifterne  

 opgøres med fradrag af merværdiafgift.
Stk. 2. Tilskuddet kan højest udgøre 10 mio. kr.
Tilskud på mindre  

 end 2.000 kr. udbetales ikke.
 Stk. 3. Tilskud kan kun ydes til foranstaltninger, der udføres af  

 virksomheder, der er registreret efter lov om almindelig omsætningsafgift.
 Stk. 4. Tilskud kan ikke ydes til foranstaltninger, hvortil der  

 ydes støtte efter anden lovgivning.
 § 4. Ansøgning om tilskud bilagt redegørelse for de påtænkte  

 aktiviteter indsendes til Energistyrelsen.
 Stk. 2. På grundlag af ansøgningen kan Energistyrelsen meddele  

 tilsagn om tilskud.
Stk. 3. Energistyrelsen udbetaler tilskud efter ansøgning på  

 grundlag af et revideret regnskab samt dokumentation af de udgifter, der er  

 forbundet med aktiviteterne.
Tilskud kan ikke udbetales med større beløb end  

 anført i tilsagnet.
 Stk. 4. Det er en betingelse for udbetaling af tilskud, at  

 arbejdet først påbegyndes, efter at skriftligt tilsagn om tilskud er givet,  

 og at arbejdet er afsluttet og ansøgning om udbetaling indsendt til  

 Energistyrelsen inden en nærmere fastsat frist.
Stk. 5. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 Stk. 6. Ydelse af tilskud kan betinges af vilkår om, at de  

 energimæssige konsekvenser af støttede foranstaltninger kan belyses.
 § 5. Energistyrelsens afgørelser efter denne lov kan ikke  

 indbringes for højere administrativ myndighed.
 § 6. Energiministeren kan fastsætte nærmere regler om  

 tilskudsordningens gennemførelse, herunder om afgrænsningen af  

 tilskudsberettigede foranstaltninger og udgifter, om tilskuddets størrelse,  

 beregning og udbetaling, om beløbsgrænser efter § 2, stk. 1, nr. 1 og 3, samt  

 om tidsfrister efter § 4, stk. 4.
 Stk. 2. Energiministeren kan fastsætte regler om, at ydelse af  

 tilskud til projekter efter § 2, stk. 1, nr. 1, kan betinges af, at  

 virksomheden har fået foretaget energisyn.
 Stk. 3. Energiministeren kan bestemme, at Energistyrelsens  

 beføjelser til at træffe afgørelser efter § 4 helt eller delvis kan henlægges  

 til andre.
 § 7. Energiministeren kan bemyndige Energistyrelsen til at udøve  

 de beføjelser, der i denne lov er tillagt ministeren.
 § 8. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådan bødeansvar.
 Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 § 9. Loven træder i kraft den 1. januar 1993.
 § 10. Loven gælder ikke for Færøerne og Grønland.
Bemærkninger til lovforslaget Almindelige bemærkninger Et flertal i Folketinget har med vedtagelsen af beslutningsforslaget B 52  

 den 21. maj 1991 pålagt regeringen at fremsætte forslag om omlægning af  

 energiafgifterne, indførelse af en miljøafgift på udledning af kuldioxid  

 (CO2), samt gennemførelse af en række hermed sammenhørende foranstaltninger  

 til nedbringelse af energiforbruget.
 Nærværende lovforslag er udarbejdet efter de retningslinier, der kan  

 udledes af beslutningsforslaget, samt efterfølgende tilkendegivelser fra  

 forslagsstillerne.
 I folketingsbeslutningen B 52 er anført følgende:
»Der etableres med virkning fra den 1. januar 1993 en støtteordning i  

 størrelsesordenen 200 mio. kr. årligt gældende generelt for erhvervslivet til  

 fremme af energibesparende foranstaltninger.
Ordningen administreres af  

 Energistyrelsen.
Virksomhederne vil kunne udnytte elværkernes og andres  

 rådgivningsvirksomhed fuldt ud som baggrund for identificeringen af  

 besparelsesmuligheder.
Der lægges særligt vægt på elbesparelser, men iøvrigt  

 skal der være en bred fortolkning af midlernes anvendelse.« I bemærkningerne til forslaget til folketingsbeslutning anføres følgende  

 om baggrunden for og tilrettelæggelsen af ordningen:
»For en typisk produktionsvirksomhed i dansk industri udgør  

 energiudgifterne kun omkring 1,5 - 2 pct.
I betragtning af de krav om korte  

 tilbagebetalingstider virksomhederne nødvendigvis må stille til investeringer  

 i produktionsapparatet, er det ofte en mindre presserende problemstilling at  

 foretage de investeringer, der fører til lavere energiforbrug.
Samtidig kan  

 gennemførelsen af disse investeringer forudsætte en særlig ekspertise, som  

 ikke naturligt findes i virksomhederne.
For at fremme den overordnede  

 samfundsmæssige målsætning om mere vidtgående energibesparelser, især i  

 elforbruget, gennemføres derfor den foreslåede tilskudsordning, der på mange  

 måder er en genoplivning af ordningen fra begyndelse af 1980'erne.
Der skal kunne ydes op til 30 pct. støtte til investeringer med et  

 maksimumbeløb for støtten på 10 mio. kr.
I lighed med den tidligere  

 støtteordning til fremme af besparelser i industrielle processer mv. skal der  

 kunne udformes branchemæssige standardløsninger, således at meget små  

 enkeltsager ikke kommer til at udgøre en administrativ pukkel.
Det kan i  

 denne forbindelse overvejes at lade støttebeløb under en vis grænse (f.eks.  

 100.000 kr.) udbetale gennem rådgivende ingeniørvirksomheder og elselskaber i  

 forbindelse med en systematisk energimæssig gennemgang (energy audit eller  

 pligtige periodiske energisyn) af virksomhederne, idet større sager naturligt  

 indsendes som egentlige ansøgninger.
Det forudsættes, at elværkernes kampagner med rådgivning til erhvervslivet  

 og andre om besparelser i elforbruget fortsætter.« Den endelige tilrettelæggelse af ordningens administration vil først kunne  

 fastlægges efter en række nærmere analyser og vurderinger samt forhandlinger  

 med de implicerede parter.
Økonomiske og administrative konsekvenser Lovforslaget etablerer med virkning fra 1. januar 1993 en tilskudsordning  

 med en årlig ramme på 200 mio. kr. om året.
En ikke udnyttet del af tilsagns- og/eller udbetalingsrammen kan overføres  

 til følgende år.
Annullerede tilsagn og tilskud, der tilbagebetales i henhold  

 til gældende bestemmelser, giver i følgende finansår adgang til afgivelse af  

 nye tilsagn om tilskud samt udbetaling heraf.
Det påregnes, at ordningens administration vil nødvendiggøre 11 årsværk  

 årligt i Energiministeriet svarende til 4,8 mio. kr. årligt.
Herudover vil  

 der kunne være behov for at anvende tilskudsmidler til udvikling og  

 etablering af EDB-systemer til administration af ordningen.
 Særlige driftsudgifter til fremme af de enkelte programmer kan afholdes  

 inden for tilsagns- og udbetalingsrammen.
Bemærkninger til de enkelte bestemmelser Til § 1 Bestemmelsen fastslår, at formålet med tilskudsordningen er at fremme  

 besparelser i og effektiviseringen af erhvervslivets energianvendelse.
Der  

 stiles mod en bred indsats, der både omfatter gennemførelse af tekniske  

 projekter for effektivisering og besparelser samt en række aktiviteter, der i  

 øvrigt kan fremme en effektiv energianvendelse i erhvervslivet, f.eks.  

 brancheenergiundersøgelser, udvikling af standardløsninger, energisyn,  

 informationsaktiviteter, erfaringsformidling, demonstrationsprojekter mv.
Der  

 vil blive lagt særlig vægt på elbesparelser.
 Ved lovforslaget udvides indsatsområdet i forhold til lov om statstilskud  

 til energibesparende foranstaltninger i forbindelse med industrielle  

 processer m.v., den såkaldte procesenergilov, der var grundlaget for en  

 støtteordning, der fungerede i perioden 1977-83.
 Den kommende tilskudsordning skal omfatte erhvervslivet generelt, således  

 at der kan ydes støtte til energibesparelsesaktiviteter vedrørende alle  

 former for erhvervsvirksomheder bl.a. inden for fremstillingsvirksomhed,  

 håndværk, land- og skovbrug, gartneri, fiskefartøjer, råstofudvinding, bygge-  

 og anlægsvirksomhed, engros- og detailhandel, service mv.
Bortset fra fiskefartøjer vil tilskudsordningen kun omfatte landplacerede  

 erhvervsvirksomheder.
Tilskudsordningen vil således ikke finde anvendelse på  

 f.eks. skibe, fly, boreplatforme mv.
Til § 2 Bestemmelsen angiver de aktiviteter, der vil blive omfattet af  

 tilskudsordningen.
 Konkrete projekter vedrørende gennemførelse af energibesparende  

 foranstaltninger, dvs. foranstaltninger, der medfører en bedre  

 energiudnyttelse eller energibesparelser i de enkelte erhvervsvirksomheder,  

 vil ligesom under den tidligere tilskudsordning efter procesenergiloven blive  

 opdelt i store og små sager.
Sagsbehandlingen af store sager over en vis beløbsgrænse for  

 investeringsomkostningerne vil blive tilrettelagt således, at de behandles  

 som enkeltsager af Energistyrelsen.
Tilskud til projekter under denne  

 beløbsgrænse forudsættes ydet på baggrund af standardløsninger for det  

 pågældende erhverv, således at sagsbehandlingen forenkles.
Beløbsgrænsen  

 mellem de to sagskategorier vil blive fastsat administrativt i en kommende  

 bekendtgørelse om tilskudsordningen.
Beløbsgrænsen for  

 investeringsomkostningerne påtænkes ved ordningens start fastsat til 350.000  

 kr., hvilket ved en tilskudsprocent på 30 svarer til ca. 100.000 kr. i  

 støttebeløb.
Der vil endvidere blive fastsat nærmere regler om, hvilke foranstaltninger  

 der kan ydes tilskud til.
Det skal bl.a. være muligt at yde tilskud til  

 etablering af industriel kraftvarme.
Der vil kun blive ydet tilskud til forbedring af energiforbrugende  

 processer, der har været i brug en vis periode, f.eks. mindst 1 år, før  

 tilskud ydes.
Formålet hermed er at undgå, at tilskudsordningen bliver  

 anvendt som støtte til almindelige nyinvesteringer, der ville være foretaget  

 under alle omstændigheder.
En lignende begrænsning var gældende i  

 tilskudsordningen efter procesenergiloven.
 Der vil ikke blive ydet tilskud til projekter i helårsboliger, der udlejes  

 erhvervsmæssigt.
Ligesom i procesenergiloven vil der kunne ydes tilskud til udarbejdelse af  

 brancheenergiløsninger og udvikling af standardløsninger for de enkelte  

 erhverv.
Standardløsningerne vil kunne lægges til grund for en forenklet  

 sagsbehandling ved ansøgninger om tilskud til mindre projekter om  

 gennemførelse af energibesparende foranstaltninger.
Med bestemmelsen gives der mulighed for at yde tilskud til energisyn.
Der  

 vil dog ikke blive fastsat adgang til at yde tilskud til eksisterende  

 lovpligtige energisyn, f.eks. kontrol af større fyringsanlæg efter  

 VKO-ordningen.
Udover de nævnte sagskategorier vil der ud af tilskudsrammen blive afsat  

 et særlig beløb til gennemførelse af aktiviteter, der har til formål at  

 sprede information og erfaringer om energibesparelser i erhvervsvirksomheder.  

 Der vil herunder være mulighed for at yde tilskud til demonstrationsprojek~  

 ter/modelvirksomheder samt oprettelse af branchenetværk af energiansvarlige  

 til brug for udveksling af oplysninger om energiforbrug, effektiv  

 energianvendelse, fremtidige energianlæg mv.
Ligeledes vil der blive afsat  

 midler til planlægnings- og evalueringsaktiviteter vedrørende  

 tilskudsordningen.
Der vil endvidere blive mulighed for i særlige tilfælde at yde tilskud til  

 projekteringsomkostninger til nye processer, hvis det kan dokumenteres, at  

 tilskuddet anvendes til udarbejdelse af alternative projekter med særlig høj  

 energieffektivitet.
Baggrunden herfor er, at undersøgelser har vist, at selv  

 helt nye anlæg ofte med god rentabilitet kunne være indrettet med bedre  

 energieffektivitet.
Samtidig vil omkostningerne pr. sparet energienhed være  

 betydeligt mindre, hvis en effektivisering indbygges ved en almindelig  

 nyinvestering eller udskiftning af anlæg.
 Tilskudsberettigede vedrørende gennemførelse af konkrete projekter om  

 energibesparende foranstaltninger samt energisyn er de enkelte  

 erhvervsvirksomheder eller ejere af fiskefartøjer.
 Tilskudsberettigede vedrørende udarbejdelse af brancheenergiundersøgelser  

 og standardløsninger er brancheorganisationer, grupper af virksomheder og  

 andre, der tilsvarende kan forestå dette.
Virksomheder, der har energiomdannelse eller -forsyning som hovedformål,  

 dvs. energiforsyningsselskaber, herunder gasforsyningsselskaber, vil ikke  

 kunne opnå tilskud.
Olieraffinaderier vil dog være tilskudsberettigede.
Til § 3 Bestemmelsen giver mulighed for at fastsætte tilskudsprocenter på op til  

 30 pct. af investeringsomkostningerne for projekter vedrørende gennemførelse  

 af energibesparende foranstaltninger.
 For udarbejdelse af brancheenergiundersøgelser og standardløsninger samt  

 gennemførelse af energisyn kan der dog fastsættes højere tilskudsprocenter.
Ved fastsættelsen af tilskudsprocenter for projekter vedrørende  

 gennemførelse af energibesparende foranstaltninger vil der blive taget hensyn  

 til foranstaltningernes energiøkonomiske rentabilitet.
Der vil være mulighed  

 for at fastsætte graduerede tilskudsprocenter afhængig af  

 tilbagebetalingstiden.
Der vil ikke blive ydet tilskud til projekter om  

 gennemførelse af energibesparende foranstaltninger, hvor den simple  

 tilbagebetalingstid er så kort, f.eks. 2 år, at denne rentabilitet i sig selv  

 burde være tilstrækkeligt incitament for erhvervsvirksomhederne til at  

 gennemføre foranstaltningerne.
Også projekternes miljømæssige effekt,  

 herunder CO2-fortrængningen, vil kunne inddrages i vurderingen.
Tilskud til øvrige aktiviteter, herunder udarbejdelse af  

 brancheenergiundersøgelser og standardløsninger, gennemførelse af energisyn  

 samt informationsaktiviteter mv., vil kunne ydes med højere tilskudsprocent  

 end 30 pct. afhængig af sagstype, rentabilitet eller andre relevante  

 kriterier.
Der fastsættes nærmere regler herom, herunder at Energistyrelsen i  

 særlige tilfælde vil kunne fravige de fastsatte tilskudsprocenter for enkelte  

 sager.
I bestemmelsen er der fastsat et maksimalt tilskudsbeløb på 10 mio. kr.  

 pr. ansøgning.
Endvidere er der fastlagt en undergrænse for udbetaling af  

 tilskud på 2.000 kr. for ikke at belaste administrationen af ordningen med en  

 række ganske små sager.
Tilskud kan ikke ydes til foranstaltninger, hvortil der ydes støtte efter  

 anden lovgivning.
Eventuelle EF-tilskud vil dog ikke blive betragtet som  

 støtte efter anden lovgivning.
Energiministeren kan fastsætte nærmere regler  

 herom efter bemyndigelsen i § 6.
Til § 4 Tilskudsordningen administreres af Energistyrelsen, der vurderer  

 ansøgninger, meddeler tilsagn om tilskud og udbetaler tilskuddet.
Ansøgning om tilskud indeholdende en redegørelse for de påtænkte  

 aktiviteter indsendes til Energistyrelsen.
Bl.a. skal de energimæssige  

 virkninger af aktiviteterne være belyst, og der skal være en økonomisk  

 analyse af aktiviteterne.
Der vil blive fastsat nærmere regler for  

 ansøgningernes indhold.
 Sagsbehandlingen af tilskudssagerne vil bl.a. blive baseret på bistand af  

 eksterne sagkyndige mv., evt. under inddragelse af relevante  

 interesseorganisationer.
 De enkelte ansøgninger behandles forskelligt afhængig af, hvilke  

 ansøgningskategorier de falder ind under.
 Ud fra en samlet vurdering af behovet for tilskud vil Energistyrelsen  

 kunne fordele den årlige tilsagnsramme på forskellige kategorier af  

 tilskudsberettigede formål.
 Ansøgninger om udbetaling af tilskud skal være bilagt et regnskab, der er  

 revideret af en statsautoriseret eller registreret revisor, samt fornøden  

 dokumentation i form af regninger for de udførte arbejder påført de udførende  

 firmaers momsregistreringsnummer.
 Der vil blive fastsat regler, der åbner mulighed for, at tilskudsmodtager  

 kan overføre et meddelt tilsagn om tilskud til et pengeinstitut eller  

 realkreditinstitut i forbindelse med låntagning med henblik på finansiering  

 af de energibesparende foranstaltninger.
Ydelsen af tilskud kan betinges af vilkår om, at de energimæssige  

 konsekvenser af støttede foranstaltninger kan belyses.
Formålet hermed er at  

 sikre, at nyttig viden og erfaringer om energibesparelser bliver  

 videreformidlet, og at der sikres mulighed for at vurdere tilskudsordningens  

 virkning og for at udarbejde statistisk materiale herom.
Der vil således  

 blive givet adgang til at stille vilkår i de enkelte sager om, at  

 tilskudsmodtageren skal give oplysninger om virksomhedens energiforbrug og  

 dets fordeling på anvendelse og energikilder før og efter gennemførelsen af  

 de støttede foranstaltninger, skal etablere de fornødne målere hertil  

 og/eller skal aflevere anden information om projektets realisering m.v.
Til § 5 Energistyrelsens afgørelser om ydelse af tilskud er endelige.
Til § 6 Der vil til lovens ikrafttræden blive udarbejdet de fornødne  

 administrative retningslinier for tilskudsordningen.
 Bestemmelsen åbner mulighed for at fastsætte regler om energisyn som  

 betingelse for tilskud til større projekter vedrørende gennemførelse af  

 energibesparende foranstaltninger.
 Bestemmelsen åbner i øvrigt mulighed for, at beføjelserne til at behandle  

 og træffe afgørelse i tilskudssager kan henlægges til andre end  

 Energistyrelsen.
Til § 7 Bestemmelsen giver mulighed for, at regeludstedelse efter § 6 kan  

 delegeres til Energistyrelsen.
Til § 8 Ud over en almindelig strafbestemmelse for urigtige oplysninger indeholder  

 bestemmelsen en hjemmel til, at der kan fastsættes bødestrafbestemmelser i  

 bekendtgørelser, der udstedes med hjemmel i denne lov.
