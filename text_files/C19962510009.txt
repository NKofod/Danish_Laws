§ 1.  Forsvarskommandoen varetager boliganvisningen  

 for de nuværende 207 mindste boliger i Nyboder, jf. §§ 4 og 5. Boligerne tildeles på grundlag af modtagne ansøgninger og i overensstemmelse med de regler, der er fastsat i nærværende kundgørelse.
Samtlige boliger opslås ved ledighed ved Forsvarskommandoens foranstaltning, og ansøgning herom sendes til Forsvarskommandoen.
§ 2.  Nyboders Kommandantskab varetager  

 boliganvisningen for de nuværende 537 største boliger i Nyboder.
Boligerne  

 tildeles på grundlag af modtagne ansøgninger og i overensstemmelse med de  

 regler, der er fastsat i nærværende kundgørelse, jf. §§ 4, 6 og 7.
Stk. 2.  Ovennævnte boliger opslås ikke ved ledighed.  

 Ansøgning om at komme i betragtning til disse boliger kan fremsendes til  

 Nyboders Kommandantskab hele året.
Ansøgerne indplaceres på en venteliste,  

 jf. §§ 4 og 6. En ansøgning skal fornys ved kalenderårets udløb, og skal  

 således være Nyboders Kommandantskab i hænde senest den 10. januar.
Såfremt  

 en ansøgning ikke fornys før nævnte dato, slettes ansøgeren af ventelisten.
Stk. 3.  Ansøgninger udfærdiges på særlige blanketter,  

 der kan rekvireres ved Nyboders Kommandantskab.
Til brug ved tildelingen af  

 boliger påhviler det de respektive myndigheder efter anmodning at meddele  

 oplysninger om den ansattes anciennitet m.v. på ansøgningsskemaet.
 § 3.  Adgang til bolig i Nyboder har følgende  

 personel:
 § 4.  Ansøgerne indordnes i nedenstående grupper I til  

 IV.
I a.
Officerer af kaptajnløjtnantsgrad og højere.
b.
Civile tjenestemænd i lønramme 20 og højere.
 Adgang til gruppe I er dog betinget af 5 års tjeneste i boligberettigende  

 stilling.
II a.
Premierløjtnanter, seniormekanikere og overmekanikere af 1. grad, som  

 har forrettet 5 års tjeneste i boligberettigende stilling, samt øvrigt  

 militært personel med 20 års tjeneste i boligberettigende stilling.
b.
Civile tjenestemænd i lønramme 20 og højere med mindre end 5 års  

 tjeneste, jf.
I.b., samt i lønramme 7-19, som har forrettet 5 års tjeneste i  

 boligberettigende stilling.
III Boligberettiget personel, som ikke kan henføres til foranstående grupper.
IV Elever fra alle værn, incl. hjemmeværnet, der gennemgår uddannelse ved  

 forsvarets skoler i Københavnsområdet af mindst 6 måneders varighed.
§ 5.  De nuværende 207 mindste boliger tildeles gruppe  

 IV.
Såfremt der til en bolig ikke er ansøgere fra gruppe IV, kan ansøgere fra  

 gruppe I til III komme i betragtning.
Stk. 2.  Lejemålene tidsbegrænses svarende til  

 uddannelsens varighed.
Lejemålet skal dog senest fraflyttes 3 måneder efter  

 uddannelsens afslutning eller afbrydelse.
 Stk. 3.  Såfremt der er flere berettigede ansøgere til  

 en ledig bolig, skal der ved afgørelsen lægges vægt på ansøgerens bopæl på  

 ansøgningstidspunktet og længden af den pågældendes uddannelse m.v.
§ 6.  De nuværende 537 største boliger tildeles gruppe  

 I til III, prioriteret i nævnte rækkefølge.
Såfremt der til en bolig ikke er  

 ansøgere fra en gruppe med højere prioritet, kan ansøgere fra den  

 efterfølgende gruppe således komme i betragtning.
 Stk. 2.  Inden for hver af grupperne indordnes ansøgerne  

 efter anciennitet (jf. dog § 7).
 Stk. 3.  Civilt personel, som ikke er ansat i  

 tjenestemandsstillinger, indordnes i de grupper, hvor det nærmest tilsvarende  

 personel i tjenestemandsstillinger findes opført.
Stk. 4.  Har tjenesten været afbrudt (ved afsked,  

 tjenestefrihed uden løn, hjemsendelse eller ved at træde uden for nummer),  

 fradrages tiden for afbrydelsen.
Derudover fradrages perioder med orlov til  

 uddannelse (uden løn), sabbat samt orlov til børnepasning ud over den  

 periode, som den ansatte har ret til.
 Stk. 5.  Har flere ansøgere inden for gruppe I til III  

 samme anciennitet, fastsættes rækkefølgen ved en samlet konkret vurdering af  

 ansøgernes forhold, herunder ansøgernes bopæl på ansøgningstidspunktet.
§ 7.  Familier med 1 barn og derover går frem for  

 andre ansøgere inden for samme gruppe. 1/1 og 3/4 huse kan normalt ikke  

 tildeles enlige.
Disse boliger tildeles i øvrigt forholdsmæssigt mellem  

 militære og civile ansøgere i grupperne.
§ 8.  Lejemålet etableres som et led i  

 ansættelsesforholdet, jf.
Finansministeriets cirkulære om tjeneste- og  

 lejeboliger, LP. nr. 30/89 af 16. marts 1989. Lejeren skal personligt bebo  

 boligen.
 § 9.  Kundgørelsen træder i kraft den 1. januar 1997.  

 Kundgørelse for Forsvaret B. 4-3 af 1/7 1989 ophæves fra samme dato.  

 Nærværende kundgørelse revideres senest med udgangen af 1998.
 P.M.V.
 E.B.
