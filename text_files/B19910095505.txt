 I medfør af § 14, stk. 5, og § 16, stk. 2, i lov om kvalitetskontrol med  

 fisk og fiskevarer, jf. lovbekendtgørelse nr. 339 af 29. maj 1987,  

 fastsættes:
 § 1.  For de af Fiskeriministeriet autoriserede  

 virksomheder er fastsat de årlige afgifter, der er anført i § 2.
Stk. 2.  Virksomheder, som opnår produktionstilladelse i  

 1. halvår af finansåret, skal betale fuld autorisationsafgift, medens  

 virksomheder, som får produktionstilladelse i finansårets sidste halvdel,  

 skal betale halv afgift i det pågældende finansår.
Virksomheder, som ophører  

 i løbet at et finansårs første halvdel, kan få tilbagebetalt halvdelen af den  

 for det pågældende år erlagte afgift.
Ved ejerskifte opkræves ingen afgift,  

 såfremt forfalden afgift er betalt af den tidligere indehaver, og den betalte  

 afgift ikke helt eller delvis kræves tilbagebetalt af denne.
 Stk. 3.  Efter ansøgning kan Fiskeriministeriet i ganske  

 særlige tilfælde, f.eks. under hensyn til produktionens størrelse, nedsætte  

 de årlige afgifter, der er nævnt i § 2.
 Stk. 4.  Uanset ejerforholdet til de bygninger, hvorfra  

 en autoriseret virksomhed drives, påhviler betalingspligten den ejer eller  

 bruger af virksomheden, til hvem autorisationen er udstedt.
 Stk. 5.  Afgifterne skal efter påkrav indbetales til  

 Fiskeriministeriet inden for den frist, der er fastsat ved opkrævningen.
 Stk. 6.  Undladelse af betaling af afgifterne vil  

 medføre inddragelse af virksomhedens autorisation.
 § 2.  Afgifterne, der opkræves årligt forud, første  

 gang for finansåret 1992, og som beregnes efter arten af de varer,  

 virksomhederne fremstiller, andrager følgende beløb for de enkelte  

 varegrupper:
§ 3.  Har en virksomhed autorisation til fremstilling  

 af flere af de grupper, der er nævnt i § 2, beregnes afgiften ved  

 sammenlægning af de for de enkelte grupper gældende takster.
Der vil kunne  

 opkræves særskilt afgift for flere af de varer, som henhører under gruppe 13  

 i § 2. Der vil ikke blive afkrævet afgift for fremstilling af  

 mellemprodukter, der viderebehandles i samme virksomhed.
 § 4.  Bekendtgørelsen træder i kraft den 1. januar  

 1992.
 Stk. 2.  Bekendtgørelse nr. 469 af 19. juni 1991 om  

 afgifter for de af Fiskeriministeriet autoriserede virksomheder ophæves.
