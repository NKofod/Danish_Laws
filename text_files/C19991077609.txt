Kundgørelse om forskrifter for  

 centralregisteret for parkeringsafgifter Justitsministeriet har den 28. december 1979 i henhold til  

 §§ 4, stk. 2 og 29, stk. 2, i lov nr. 294 af 8. juni 1978 om offentlige  

 myndigheders registre fastsat forskrifter for centralregisteret for  

 parkeringsafgifter.
Kapitel 1 Registerets navn og formål § 1. Registerets navn er centralregisteret for  

 parkeringsafgifter.
 Stk. 2. Rigspolitichefen er registeransvarlig  

 myndighed.
 § 2. Registerets formål er at opkræve  

 og føre kontrol med betaling af pålagte afgifter for  

 standsnings- og parkeringsforseelser.
 § 3. Registeret føres på I/S  

 Datacentralen af 1959.
Kapitel 2 Registerets indhold, anvendelse og sletning § 4. Registeret indeholder oplysninger om de personer,  

 der som registrerede brugere af køretøjer er pålagt  

 afgift for standsnings- og parkeringsforseelser.
 § 5. Registeret indeholder de oplysninger, der er  

 nævnt i bilag 1 til forskrifterne.
 § 6. Oplysningerne tilvejebringes på  

 følgende måde:
 § 7. Ved indsættelse af oplysninger i  

 registeret via dataskærmterminaler foretages maskinel kontrol af, at  

 indsættelsen kun sker fra terminaler, der er godkendt hertil.  

 Rigspolitichefen fastsætter, hvilke skærmterminaler der skal have  

 adgang til indsættelse af oplysninger i registeret.
 Stk. 2. Der foretages i øvrigt kontrol til  

 sikring af, at der ikke sker registreringer, som er urigtige eller  

 vildledende eller som ikke har hjemmel i nærværende forskrifter.  

 Oplysninger, der viser sig urigtige eller vildledende, skal snarest muligt  

 berigtiges eller slettes.
 § 8. Registeret ajourføres en gang om dagen  

 med de fra dataskærmterminaler opsamlede oplysninger om pålagte  

 afgifter, ændringer heraf, omposteringer og henstande med betaling samt  

 indbetalinger til rigspolitichefen.
 Stk. 2. Registeret ajourføres en gang om  

 ugen med de i den forløbne uge foretagne indbetalinger til  

 postvæsenet, jfr. § 6, nr. 4.
§ 9. Databehandling består i  

 ajourføring af de oplysninger, der må findes i registeret, jfr.  

 § 5, samt bearbejdning af disse oplysninger med henblik på  

 frembringelse af de i § 12 nævnte uddata.
Registeret kan dog også  

 tjene som grundlag for politiets efterforskningsmæssige virksomhed.
 § 10. Centralregisteret for parkeringsafgifter  

 opbevares på I/S Datacentralen af 1959.
 § 11. Registrerede oplysninger skal slettes senest  

 3 måneder efter, at afgiftsforholdet er registreret som afsluttet.  

 Sletningen sker ved den ugentlige ajourføring af registeret, jfr. 8,  

 stk. 2.
 § 12. Fra registeret må kun udskrives de i  

 bilag 2*) nævnte uddata samt uddata, der tjener til brug for politiets  

 efterforskningsmæssige virksomhed.
 § 13. Udskrivning af uddata finder sted på  

 I/S Datacentralen af 1959 eller hos rigspolitichefen.
Kapitel 3 Sikkerhedsforanstaltninger § 14. Rigspolitichefen skal fastsætte  

 nærmere regler om sikkerhedsforanstaltninger i rigspolitichefens  

 afdelinger til uddybning af de regler, der er fastsat i kapitel 3-8.  

 Politimesteren (politidirektøren i København) skal  

 fastsætte tilsvarende regler for den enkelte politikreds.  

 Sikkerhedsforanstaltningerne skal navnlig indeholde en beskrivelse af  

 tilrettelæggelsen af sikkerhedsarbejdet, bestemmelse om tilsynet med  

 overholdelsen af de fastsatte regler samt en angivelse af, hvem der må  

 rette forespørgsler til registeret.
Rigspolitichefen skal tillige  

 fastsætte nærmere regler om registrering af oplysninger.
 Stk. 2. Rigspolitichefen er ansvarlig for  

 iværksættelsen af og tilsynet med sikkerhedsforanstaltningerne i  

 rigspolitichefens afdelinger.
 Stk. 3. Politimesteren (politidirektøren i  

 København) er ansvarlig for iværksættelsen af og tilsynet  

 med sikkerhedsforanstaltninger i den enkelte politikreds.
 Stk. 4. De i stk. 1 nævnte uddybende regler  

 skal indsendes til registertilsynet.
 § 15. Kun de i politiet ansatte, for hvem det er  

 nødvendigt at betjene terminaler i forbindelse med udførelsen  

 af deres arbejdsopgaver, skal have adgang til at rette forespørgsler  

 til registeret.
 § 16. Til hver terminal skal knyttes en fortrolig  

 autorisationskode, der skal indtastes ved hver åbning af terminalen  

 (log on).
 Stk. 2. Kun de i § 15 nævnte ansatte i  

 politiet må have kendskab til autorisationskoderne for de terminaler,  

 de skal kunne betjene.
Stk. 3. Autorisationskoden skal angive, hvorvidt  

 der er a. forespørgselsadgang b. adgang til at registrere oplysninger.
§ 17. Der skal foretages registrering (logning) af  

 alle forespørgsler, registreringer og korrektioner af registrerede  

 oplysninger.
Registreringen skal mindst indeholde oplysning om tidspunkt,  

 terminal, transaktionstype og angivelse af det køretøj,  

 oplysningerne vedrører.
 Stk. 2. I/S Datacentralen af 1959 skal efter  

 anmodning fremsende udskrift heraf til rigspolitichefen.
§ 18. Kendeord skal indtastes ikke-læsbart  

 for skærmterminaler.
Når en terminal forlades, skal der  

 træffes sådanne foranstaltninger (log off), at fornyet opkald vil  

 kræve indtastning af kendeord (log on).
 § 19. Kendeord skal udskiftes efter nærmere  

 fastsatte procedurer, dog mindst en gang årlig.
 Stk. 2. Rigspolitichefen foranlediger udskiftning  

 af kendeord.
 § 20. Udskrifter, der indeholder oplysninger, som  

 kan henføres til bestemte personer, må kun anvendes og opbevares  

 hos politiet efter reglerne i § 21, medmindre udskrifterne udgør en  

 del af en konkret sag i forvaltningen om enkelte registrerede personer.
 § 21. Udskrifter skal opbevares aflåst,  

 når de ikke benyttes.
 Stk. 2. Udskrifter må opbevares i 5 år,  

 hvorefter de skal tilintetgøres.
Kapitel 4 Øvrige sikkerhedsforanstaltninger § 22. I/S Datacentralen af 1959 skal iagttage de  

 sikkerhedsforanstaltninger, der er anført i bilag A og B*) til  

 forskrifterne.
Bilag B er ikke offentligt tilgængeligt.
§ 23. Udskrivning fra registeret, der ikke sker  

 gennem anvendelse af ebd-systemets terminaldel, skal ske ifølge en  

 driftsplan.
Denne skal angive tidspunkter for aflevering af inddatamateriale,  

 kørselsdag og aflevering af uddatamateriale fra I/S Datacentralen.  

 Driftsplanen fastsættes af I/S Datacentralen og sendes til  

 rigspolitichefen.
Stk. 2. Udskrivning, der ikke sker i henhold til  

 driftsplanen, må kun ske efter skriftlig anmodning fra en af  

 rigspolitichefen bemyndiget person.
I/S Datacentralen skal gøres  

 bekendt med, hvem der er berettiget til at rekvirere udskrivning.
Stk. 3. I undtagelsestilfælde kan anmodning  

 som nævnt i stk. 2 fremsættes telefonisk.
Forinden udskrivning og  

 fremsendelse til politiet iværksættes, skal I/S Datacentralen  

 foretage kontrolopringning til en af de i stk. 2 nævnte personer.
I/S  

 Datacentralen skal påse, at skriftlig anmodning som nævnt i stk.  

 2 er I/S Datacentralen i hænde senest 3 hverdage efter, at telefonisk  

 anmodning er fremsat.
Stk. 4. I/S Datacentralen skal adressere  

 forsendelser til de personer, der i medfør af stk. 2 er berettiget til  

 at rekvirere udskrifter.
Det kan dog bestemmes, at opkrævning af afgift  

 samt eventuelle erindringsmeddelelser om manglende betaling heraf kan sendes  

 direkte til adressaten.
Kapitel 5 Registrerede personers adgang til oplysninger om sig selv § 24. Fremsætter en registreret person  

 begæring herom, skal rigspolitichefen snarest muligt give den  

 registrerede meddelelse om de oplysninger, der er registreret i registeret om  

 ham.
I begæringen skal være angivet registreringsnummer for det  

 køretøj, som henvendelsen vedrører.
Stk. 2. Udlevering af oplysninger kan kun finde  

 sted, når vedkommende har legitimeret sig behørigt, eller  

 når der på anden måde er skabt sikkerhed for, at den, der  

 fremsætter begæringen, er identisk med den person, oplysningen  

 vedrører.
Fremsættes begæringen af en anden end den  

 registrerede, skal den registeransvarlige myndighed sikre sig, at den  

 pågældende er berettiget til at handle på den registreredes  

 vegne.
 Stk. 3. Meddelelser i henhold til stk. 1 skal  

 på forlangende gives skriftligt.
 Stk. 4 En registreret person, der har fået  

 meddelelse efter stk. 1, har ikke krav på ny meddelelse før 12  

 måneder efter sidste meddelelse, medmindre han kan godtgøre en  

 særlig interesse heri.
 § 25. Rigspolitichefens beslutning med hensyn til  

 meddelelse af oplysninger efter § 24 kan indbringes for Registertilsynet.  

 Tilsynets afgørelse kan ikke indbringes for anden administrativ  

 myndighed.
Kapitel 6 Videregivelse af oplysninger til private § 26. Oplysninger, som kan henføres til  

 bestemte personer, må ikke videregives til private personer og  

 virksomheder, medmindre dette følger af §§ 27 og 28.
 § 27. Oplysninger må videregives,  

 såfremt den registrerede eller den, der handler på hans vegne,  

 har meddelt samtykke hertil.
 Stk. 2. Samtykke skal meddeles skriftligt og skal  

 indeholde oplysning om:
 Stk. 3. Samtykke bortfalder senest efter et  

 års forløb.
§ 28. Til brug i konkrete retsforhold kan  

 rigspolitichefen på begæring videregive enkeltstående  

 oplysninger til private personer og virksomheder, som kan godtgøre at  

 have retlig interesse i at få de pågældende oplysninger,  

 som klart overstiger hensynet til hemmeligholdelse.
Dette gælder dog  

 ikke oplysninger, om hvilke der ved lov er fastsat særlige  

 tavshedsforskrifter.
§ 29. For udlevering af oplysninger fra registeret  

 betales et gebyr på 10 kr. pr. køretøj.
Gebyret  

 erlægges i stempelmærker.
Kapitel 7 Videregivelse af oplysninger til forskningsbrug § 30. Oplysninger, som kan henføres til  

 bestemte personer, kan af rigspoltichefen videregives til brug ved konkrete  

 forskningsprojekter på nærmere fastsatte vilkår.
Kapitel 8 Videregivelse af oplysninger til offentlige  

 myndigheder § 31. Oplysninger, der kan henføres til  

 bestemte personer, må kun videregives til andre offentlige myndigheder  

 i det omfang, som er fastsat i §§ 32 og 33, samt hvor de  

 pågældende myndigheder i henhold til lov har adgang til at  

 få oplysningerne.
 § 32. Oplysningerne må videregives til:
 1) Justitsministeriet.
 2) Udenlandsk politi og anden offentlig myndighed til brug  

 ved opkrævning af afgifter.
§ 33. Til brug i konkrete retsforhold må der  

 videregives enkeltstående oplysninger til andre offentlige myndigheder,  

 som kan godtgøre at have retlig interesse i at få de  

 pågældende oplysninger, der klart overstiger hensynet til  

 oplysningernes hemmeligholdelse.
Dette gælder dog ikke oplysninger, om  

 hvilke der ved lov er fastsat særlige tavshedsforskrifter.
Kapitel 9 Straf og ikrafttræden § 34. Overtrædelse af § 22, jfr. bilag A og  

 B, og § 23 straffes med bøde, medmindre højere straf er  

 forskyldt efter lovgivningen i øvrigt.
§ 35. Forskrifterne træder i kraft den 1.  

 januar 1980, bortset fra §§ 14-23, der træder i kraft den 1. juli  

 1980.« Rigspolitichefen, den 13. maj 1981 Boye /G.
Sundblad Bilag 1 Udover koder, der kun har betydning for edb-behandlinger,  

 kan følgende typer af oplysninger registreres:
 Afgiftens løbenummer.
 Køretøjets registreringsnummer.
 Registreret brugers navn og adresse.
 Køretøjets nationalitet.
 Forseelsens type.
 Forseelsessted og -tidspunkt.
 Politikreds.
 Retskreds.
 Afgiftsbeløb.
 Indbetalt beløb.
 Indbetalingsdato.
Bilag 2 Bilaget udeladt.
Bilag A & B Bilagene udeladt.
