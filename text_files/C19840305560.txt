 Baggrund:
 -Lov nr. 681 af 23. december 1975 om arbejdsmiljø.
 -Bekendtgørelse nr. 372 af 15. august 1980 om hviletid og fridøgn.
 Denne At-meddelelse oplyser om adgangen til ved aftale at fravige  

 arbejdsmiljølovgivningens regler om daglig hvileperiode og ugentligt fridøgn.  

 Om daglig hvileperiode se At-meddelelse nr. 5.01.1 og om ugentligt fridøgn se  

 nr. 5.01.2.
Alle aftaler, der fraviger nævnte regler, skal for at være gyldige indgås  

 skriftligt.
Visse af dem skal tillige godkendes af arbejdstilsynet.
Aftaler på organisationsplan Fravigelse fra reglerne om daglig hvileperiode og ugentligt fridøgn kan  

 aftales af vedkommende arbejdsgiverpart og arbejdstagerorganisation.  

Kommentar:  Ved arbejdsgiverpart forstås den forhandlings-  

 berettigede arbejdsgiverorganisation eller den enkelte arbejdsgiver.
Parterne kan aftale, at  den daglige hvileperiode -i et begrænset  

 omfang enten kan udskydes eller nedsættes, dog ikke til mindre end 8 timer.  

Kommentar:  Nedsættelse af hvileperioden i begrænset omfang  

 foreligger, hvis hvileperioden ikke nedsættes til 8 timer mere end 1 gang om  

 ugen.
Mindre nedsættelser kan aftales til 2 eller flere gange ugentligt, dog  

 ikke hver dag. -ved rådighedstjeneste enten kan udskydes eller nedsættes, dog  

 ikke til mindre end 8 timer, og at hvileperioden kan ligge i  

 rådighedstjenestetiden.  Kommentar:  I forbindelse med aftaler om  

 rådighedstjeneste er det overladt til parterne selv at vurdere, i hvilket  

 omfang det er rimeligt, at hvileperioden udskydes eller nedsættes.
Parterne kan tillige aftale, at det ugentlige fridøgn kan omlægges.  

 Der må dog ikke være mere end 12 døgn mellem 2 fridøgn.
Det omlagte fridøgn  

 bør så vidt muligt lægges i sammenhæng med et andet fridøgn og således, at  

 mindst det ene døgn ligger i umiddelbart tilslutning til en daglig  

 hvileperiode.
Parterne kan aftale fravigelser i videre omfang fra hviletids- og  

 fridøgnsreglerne end nævnt ovenfor.
Sådanne aftaler skal dog godkendes af  

 direktøren for arbejdstilsynet.  Kommentar:  Enrække aftaler,  

 fortrinsvis inden for den offentlige sektor, er godkendt af direktøren for  

 arbejdstilsynet.
Der kan knyttes forudsætninger til godkendelsen.
Eventuelle  

 tvivlsspørgsmål om fortolkningen af aftalerne løses ved fagretlig behandling.
Lokalaftaler inden for rammeaftaler Hvis der på organisationsplan er truffet aftale om rammerne for fravigelse  

 af hviletids- og fridøgnsreglerne, kan fravigelse for enkelte arbejdsopgaver  

 eller ved udarbejdelse af en arbejdstidsplan aftales lokalt inden for disse  

 rammer.
Lokalaftaler skal noteres i virksomhedens tilsynsbog.
Lokalaftaler om 7 døgn mellem 2 fridøgn Arbejdsgiveren og de ansatte kan, uafhængigt af ovennævnte regler, aftale  

 en omlægning af det ugentlige fridøgn ved fastlæggelse af en arbejdstidsplan  

 eller ved tilrettelæggelse af en konkret arbejdsopgave.
Der må dog ikke være  

 mere end 7 døgn mellem 2 fridøgn.
Lokalaftalen skal noteres i virksomhedens  

 tilsynsbog.  Kommentar:  Lovens udgangspunkt er, at der ikke må være  

 mere end 6 døgn mellem 2 fridøgn, og at fridøgnet så vidt muligt skal falde  

 på en søndag.
Hvis fridøgnet ikke kan gives på en søndag, ville kravet om  

 højst 6 døgn mellem 2 fridøgn medføre, at fridøgnet skulle ligge enten fast  

 på en anden ugedag end søndag eler på skiftende dage med kortere mellemrum.
Andre lokalaftaler I virksomheder, der beskæftiger arbejdstagere, som ikke er omfattet af  

 kollektive overenskomster eller aftaler, kan arbejdsgiveren og de pågældende  

 indgå aftaler om fravigelse af daglig hvileperiode og ugentligt fridøgn efter  

 de samme regler, som gælder for aftaler på organisationsplan.
Sådanne aftaler  

 er dog kun gyldige, hvis de godkendes af arbejdstilsynet.
Ophævelse af aftaler Direktøren for arbejdstilsynet kan kræve, at en aftale ophæves, hvis den  

 giver anledning til arbejdsmiljømæssigt uacceptable forhold.  

Kommentar:  Formålet hermed er at give mulighed for at skride ind,  

 hvis det konstateres, at parterne er gået ud over et niveau, som må anses for  

 rimeligt og forsvarligt, fx hvis der er fastsat arbejdsperioder af en sådan  

 længde, at der opstår fare for sikkerhed eller sundhed.
