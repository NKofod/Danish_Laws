Cirkulæreskrivelse om  

 kommissorium for Fødevarestyrelsens ATP-udvalg - arbejdsopgaver, kompetencer  

 og  

 forpligtelser Fødevarestyrelsens ATP-udvalg  

 er nedsat i overensstemmelse med § 2, stk. 1 i bekendtgørelse nr. 998 af 13.  

 november 2000 om bemyndigelse af Slagteriernes Forskningsinstitut til  

 godkendelse og syn m.m. af isoleret transportmateriel til letfordærvelige  

 levnedsmidler og nedsættelse af ATP-udvalget.
 ATP-udvalget har til formål  

 at bistå Fødevarestyrelsen ved administration af de regler, der er fastsat  

 til  

 opfyldelse af ATP-traktaten - herunder at føre tilsyn med den virksomhed, der  

 udøves af Slagteriernes Forskningsinstitut, ATP-materielkontrollen - i det  

 omfang der er beskrevet nedenfor.
§ 1 ATP-materielkontrollens regnskaber og budget ATP-materielkontrollens  

 regnskabs- og budgetmæssige indberetninger skal forelægges ATP-udvalget til  

 bemærkninger.
 ATP-udvalget har pligt til at  

 gøre sig bekendt med indholdet af modtagne regnskabs- og budgetmæssige  

 indberetninger og fremsende skriftlige bemærkninger hertil, til  

 Fødevarestyrelsen.
 ATP-udvalget har endvidere  

 pligt til straks at indberette konstaterede uoverensstemmelser i relation til  

 ATP-materielkontrollens regnskabspraksis, til Fødevarestyrelsen.
§ 2 Samarbejdsaftale om  

 ATP-materielkontrollen Udkast til en  

 samarbejdsaftale mellem Fødevarestyrelsen og Slagteriernes Forskningsinstitut  

 vedrørende ATP-materielkontrollen skal forelægges ATP-udvalget til udtalelse.  

 Ændringer til en sådan aftale skal ligeledes forelægges ATP-udvalget til  

 udtalelse, og ATP-udvalget kan af egen drift eller efter forhandling med de  

 relevante erhvervsorganisationer i overensstemmelse med § 25 i bekendtgørelse  

 nr. 801 af 6. december 1991 om international transport af letfordærvelige  

 levnedsmidler, stille forslag til ændringer af en sådan aftale.
 ATP-udvalget har pligt til  

 løbende at påse, at ATP-materielkontrollen opfylder sine forpligtelser i  

 relation til samarbejdsaftalen og straks foretage indberetning af  

 konstaterede  

 uoverensstemmelser til Fødevarestyrelsen.
§ 3 Kontrolafgifter Regulering af afgifter i  

 relation til ATP-materielkontrollens virksomhed, som fastsat ved  

 bekendtgørelse  

 nr. 1141 af 15. december 2000 om betaling for godkendelse og syn m.m. af  

 transportmateriel til letfordærvelige levnedsmidler (ATP), kan udelukkende  

 ske  

 efter forelæggelse for ATP-udvalget til udtalelse.
 ATP-udvalget kan af egen drift eller efter forhandling med de relevante  

 erhvervsorganisationer i overensstemmelse med § 25 i bekendtgørelse nr. 801  

 af  

 6. december 1991 om international transport af letfordærvelige levnedsmidler,  

 stille forslag til ændringer af de fastsatte afgifter i relation til  

 ATP-materielkontrollens virksomhed.
§ 4 Ændring af  

 ATP-reglerne Foreslåede ændringer til  

 ATP-traktaten skal forelægges udvalget hurtigst muligt til udtalelse, og  

 ATP-udvalget skal gøres bekendt med vedtagne ændringer af traktaten.
 Udkast til ændringer af  

 gældende regler for ATP-materielkontrol skal forelægges ATP-udvalget til  

 udtalelse, og ATP-udvalget skal gøres bekendt med ikrafttrædelse af ændrede  

 regler.
 ATP-udvalget kan af egen  

 drift eller efter forhandling med de relevante erhvervsorganisationer i  

 overensstemmelse med § 25 i bekendtgørelse nr. 801 af 6. december 1991 om  

 international transport af letfordærvelige levnedsmidler, stille forslag til  

 ændringer af gældende regler om ATP-materielkontrol.
§ 5 Oplysninger  

 vedrørende kontrol/egenkontrol ATP-udvalget skal løbende  

 holdes ajour med Fødevarestyrelsens praksis i relation til kontrol og  

 egenkontrol med ATP-materiel, og ATP-udvalget kan af egen drift eller efter  

 forhandling med de relevante erhvervsorganisationer i overensstemmelse med §  

 25  

 i bekendtgørelse nr. 801 af 6. december 1991 om international transport af  

 letfordærvelige levnedsmidler, stille forslag om gennemførelse af  

 kontrolkampagner i relation til ATP-materiel.
 Fødevarestyrelsen forelægger verserende sager for ATP-udvalget til  

 udtalelse i overensstemmelse med § 4, stk. 2 i bekendtgørelse nr. 998 af 13.  

 november 2000 om bemyndigelse af Slagteriernes Forskningsinstitut til  

 godkendelse og syn m.m. af isoleret transportmateriel til letfordærvelige  

 levnedsmidler  

 og nedsættelse af ATP-udvalget.
§ 6 ATP-udvalgets  

 sammensætning Medlemmer af ATP-udvalget  

 udnævnes af Ministeren for Familie- og Forbrugeranliggender.
Udvalget består  

 af  

 3 medlemmer, der udpeges af henholdsvis Dansk Transport og Logistik,  

 Landbrugsraadet  

 og Danmarks Fiskeindustri- og Eksportforening i overensstemmelse med § 2,  

 stk.  

 2 i bekendtgørelse nr. 998 af 13. november 2000 om bemyndigelse af  

 Slagteriernes Forskningsinstitut til godkendelse og syn m.m. af isoleret  

 transportmateriel til letfordærvelige levnedsmidler og nedsættelse af  

 ATP-udvalget.
 Fødevarestyrelsen skal straks  

 orienteres om enhver ændring af ATP-udvalgets personsammensætning.
§ 7 ATP-udvalgets  

 arbejde i øvrigt ATP-udvalget afholder af egen  

 drift eller efter anmodning fra Fødevarestyrelsen periodevise udvalgsmøder,  

 og  

 ATP-udvalget har pligt til at føre referat af sådanne møder.  

 Fødevarestyrelsen  

 skal gøres bekendt om forestående udvalgsmøder med orientering om dagsorden  

 for  

 mødet, og mødereferat skal fremsendes i kopi til Fødevarestyrelsen.
 ATP-udvalget skal hurtigst  

 muligt efter kalenderårets afslutning fremsende en opgørelse over  

 omkostninger  

 til udvalgets arbejde i det pågældende år, som fordres afholdt af afgifter  

 opkrævet i forbindelse med ATP-materielkontrollens arbejde, til  

 Fødevarestyrelsen og Slagteriernes Forskningsinstitut,  

 ATP-materielkontrollen.
 Oplysninger af relevans for  

 ATP-materielkontrollens eller Fødevarestyrelsens arbejde i relation til  

 international transport af letfordærvelige fødevarer, som ATP-udvalget kommer  

 i  

 besiddelse af, skal straks indberettes til Fødevarestyrelsen.
