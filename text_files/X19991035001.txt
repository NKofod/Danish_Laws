Adoption.
Helbred.
Morbus Hodgkin.  

 Sagsbehandling Afslaget var begrundet i, at ansøgeren i 1990 fik  

 konstateret morbus Hodgkin.
Ansøgeren var behandlet med kemoterapi og  

 strålebehandling og havde fået fjernet milten.
I januar 1994  

 havde ansøgeren fået en autolog knoglemarvstransplantation.
Ved personligt fremmøde for Adoptionsnævnet  

 gav ansøgerne udtryk for, at de forud for adoptionsansøgningens  

 indgivelse til amtskommunen havde fået den opfattelse, at der efter en  

 sygdomsfri observationstid på 5 år ikke skulle være nogen  

 helbredsmæssige hindringer for, at de kunne godkendes som adoptanter.  

 Adoptionsnævnet fandt derfor anledning til at orientere  

 ansøgerne om, at spørgsmålet om, hvorvidt en  

 ansøgers helbredsmæssige forhold er til hinder for adoption  

 beror på en konkret vurdering og blandt andet afhænger af  

 sygdommens art, omfang og behandling.
Der gælder således ikke en  

 generel regel om, at en ansøgers helbredsmæssige forhold ikke er  

 til hinder for adoption, når blot ansøgeren har været  

 sygdomsfri i 5 år.
