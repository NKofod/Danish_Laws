 I medfør af lov nr. 534 af 13. december 1972 om handel med frø, såsæd,  

 læggekartofler og planter fastsættes følgende bestemmelser om afprøvning og  

 optagelse af sorter af kulturplanter på sortliste til gennemførelse af De  

 europæiske Fællesskabers rådsdirektiv nr. 70/437/EØF af 29. september 1970 om  

 en fælles sortliste for landbrugsplanter med senere ændringer og til  

 gennemførelse af bestemmelserne om sortsliste i De europæiske Fællesskabers  

 rådsdirektiv nr. 70/458/EØF om handel med grønsagsfrø med senere ændringer.
I.
Indledende bestemmelser.
 § 1.  Statens forsøgsvirksomhed i plantekultur (i det  

 følgende kaldt forsøgsvirksomheden) offentliggør lister over sorter af  

 landbrugsplanter og grønsager, der er godkendt, og hvoraf udsæd kan bringes i  

 handelen i overensstemmelse med de regler, der er fastsat til gennemførelse  

 af De europæiske Fællesskabers bestemmelser om handel med frø, såsæd,  

 læggekartofler og planter.
 Stk. 2.  På sortsliste kan endvidere optages sorter af  

 andre kulturplantearter end dem, der er omhandlet i stk. 1, dersom de  

 godkendes efter bestemmelserne i denne bekendtgørelse.
 Stk. 3.  De nærmere regler for optagelse på den danske  

 sortsliste, herunder bestemmelser om anmeldelse, afprøvning, efterkontrol,  

 gebyrer m.v. fastsættes af forsøgsvirksomheden efter forhandling med de  

 interesserede erhvervsorganisationer og med landbrugsministeriets  

 godkendelse.
 § 2.  Hvor der i denne bekendtgørelse anvendes  

 udtrykket »sort« forstås herved også »stamme«.
II.
Betingelser for optagelse på sortsliste.
 Godkendelse af sortens egenskaber.
 § 3.  En sort kan kun optages på sortsliste, dersom  

 den er selvstændig, stabil og tilstrækkeligt ensartet.
Stk. 2.  En sort er selvstændig, når den ved et eller  

 flere væsentlige morfologiske eller fysiologiske kendetegn tydeligt adskiller  

 sig fra enhver anden sort, som er godkendt til optagelse på den danske  

 sortsliste eller på De europæiske Fællesskabers fælles sortsliste for  

 landbrugsplanter eller grønsagsarter.
Findes det ved afprøvningen, at 2 eller  

 flere anmeldte sorter ikke er tilstrækkeligt forskellige, godkendes den sort,  

 der er anmeldt først.
 Stk. 3.  En sort er stabil, hvis den efter gentagne  

 formeringer eller, hvis forædleren har fastlagt en særlig formerings-cyklus,  

 ved afslutningen heraf stadig i sine væsentligste kendetegn er i  

 overensstemmelse med sortsbeskrivelsen.
 Stk. 4.  En sort er tilstrækkeligt ensartet, når den  

 under hensyntagen til formeringsmåden for den art, den tilhører, består af  

 planter, der bortset fra enkelte afvigelser er ens med hensyn til de  

 kendetegn, der er fastsat for afprøvningen af ensartethed for den pågældende  

 art.
 Stk. 5.  For de i § 1, stk. 2, omhandlede kulturplanter  

 kan fastsættes særlige betingelser for selvstændighed stabilitet og  

 ensartethed.
§ 4.  For at kunne optages på sortliste skal der  

 endvidere for sorter af landbrugsplanter være konstateret en  

 tilfredsstillende dyrknings- og nytteværdi.
Afprøvning for dyrknings- og  

 nytteværdi kræves dog ikke for Stk. 2.  En sort har tilfredsstillende dyrknings- og  

 nytteværdi, når den - i hvert fald for avl i et bestemt område - i forhold  

 til andre sorter, der er optaget på sortslisten, frembyder en tydelig  

 forbedring i dyrkningen eller udnyttelsen af avlen eller de deraf  

 fremstillede produkter.
Afgørelsen træffes efter en helhedsbedømmelse af  

 sortens egenskaber, således at enkelte ugunstige egenskaber kan opvejes af  

 andre gunstige egenskaber.
§ 5.  Også sorter af andre arter end landbrugsplanter  

 kan afprøves for dyrknings- og nytteværdi.
For de mest yderige eller i andre  

 henseender dyrkningsværdige sorter kan der meddeles anerkendelse.
 Stk. 2.  For de i § 1, stk. 2, omhandlede kulturplanter  

 kan endvidere på tilsvarende måde som for landbrugsplanter fastsættes krav om  

 konstatering af dyrknings- eller nytteværdi som betingelse for optagelse på  

 sortslisten.
 § 6.  En sort kan nægtes optagelse på sortsliste, hvis  

 det findes, at dyrkningen kan betyde sundhedsfare for mennesker, dyr eller  

 planter.
 Sortens navn.
§ 7.  Inden en sort optages på sortsliste, skal den  

 have tillagt et egnet navn.
Navnet fastsættes efter forslag fra anmelderen og  

 godkendes af landbrugsministeriets navneudvalg for planter.
Bestemmelserne i  

 landbrugsministeriets bekendtgørelse nr. 364 af 5. august 1970 om navngivning  

 af plantenyheder lægges til grund for godkendelsen.
III.
Gyldighedsperioden for optagelse på sortsliste.
 § 8.  Godkendelse af en sort til optagelse på  

 sortsliste gælder indtil udløbet af det 10. kalenderår efter det år, hvori  

 godkendelsen er meddelt.
 Stk. 2.  Godkendelse af en sort kan forlænges for en  

 periode på indtil 10 år, regnet fra udløbstidspunktet under forudsætning af  

 at betingelserne i § 3 om selvstændighed, stabilitet og ensartethed fortsat  

 er opfyldt, og at sorten har tilstrækkelig betydning i dyrkningen.
Stk. 3.  Ansøgning om forlængelse af gyldighedsperioden  

 skal være indgivet senest 2 år før godkendelsens udløb.
Dersom sagen om  

 forlængelse af gyldighedsperioden ikke er afgjort ved godkendelsens udløb,  

 meddeles der foreløbig forlængelse, indtil sagen er afgjort.
 Stk. 4.  I tilfælde, hvor optagelse på sortsliste er en  

 betingelse for handel af en sort, kan handel ske på hjemmemarkedet i 3 år  

 efter gyldighedsperiodens udløb.
IV.
Sortsvedligeholdelse.
§ 9.  Den, der er registreret i sortslisten som  

 ansvarlig for sorten, skal De optegnelser, der er nævnt under nr. 2 skal også omfatte generationer  

 forud for basisfrø- eller plantemateriale.
 Stk. 2.  Vedligeholdelsesavlen kan ske i en anden  

 medlemsstat af De europæiske Fællesskaber og også i et land uden for  

 Fællesskaberne, dersom kontrollen med vedligeholdelsesavl i det pågældende  

 land kan godkendes af statens forsøgsvirksomhed.
V.
Slettelse af sortsliste.
 § 10.  En sort skal slettes af sortslisten:
 Stk. 2.  En sort kan slettes af sortslisten:
VI.
Ansøgning om optagelse på sortsliste.
§ 11.  Ansøgning om optagelse af en sort på sortsliste  

 (anmeldelse til afprøvning) kan indgives af enhver sortsejer.
For sortsejere  

 fra lande uden for De europæiske Fællesskaber kan adgang til afprøvning og  

 optagelse på sortsliste gøres betinget af, at anmelderen er statsborger eller  

 har bopæl i et land, med hvilket Danmark har truffet aftale om gensidighed på  

 dette område.
 Stk. 2.  Anmeldere, der ikke har bopæl i Danmark, skal  

 være repræsenteret ved en person eller et firma med bopæl i Danmark.
 Stk. 3.  Bestemmelser om anmeldelse, herunder om  

 benyttelse af anmeldelsesskema, anmeldelsesfrister m.v. fastsættes i de i §  

 1, stk. 3, omhandlede regler.
VII.
Sortsafprøvningen.
 § 12.  Som grundlag for godkendelse af en sort til  

 optagelse på sortsliste foretages en afprøvning af sorten til godtgørelse af,  

 om de i §§ 3-6 omhandlede betingelser er opfyldt.
 Stk. 2.  Afprøvning for selvstændighed, stabilitet og  

 ensartethed, jfr. § 3, kan afkortes eller undlades i det omfang, der  

 foreligger resultater fra afprøvning gennemført af myndigheder i en anden  

 medlemsstat af De europæiske Fællesskaber eller i et tredieland, hvis  

 sortsafprøvning kan godkendes i statens forsøgsvirksomhed.
 Stk. 3.  De nærmere bestemmelser om sortsafprøvningen,  

 herunder om afprøvningens varighed, omfang, om levering af udsædsmateriale  

 m.v., fastsættes i de i § 1, stk. 3, omhandlede regler.
§ 13.  Forsøgsvirksomheden giver årligt meddelelse til  

 anmelderen om afprøvningens foreløbige resultater.
Anmelderen må ikke benytte  

 disse meddelelser i reklame eller andre henvendelser til en kundekreds.
VIII.
Afgørelsen om godkendelse, slettelse m.v. - Sortslisteudvalget.
§ 14.  Forsøgsvirksomheden nedsætter et udvalg  

 »sortslisteudvalget«, der træffer afgørelse om Stk. 2.  Sortslisteudvalgets afgørelser træffes efter  

 indstilling fra sagkyndige fagudvalg, der nedsættes for de enkelte  

 planteområder.
 Stk. 3.  Sortslisteudvalgets og fagudvalgenes  

 sammensætning og forretningsordenen for deres virksomhed fastsættes i de i §  

 1, stk. 3, nævnte regler.
 § 15.  Anmelderen eller sortsejeren underrettes om  

 fagudvalgets indstilling, og der gives den pågældende adgang til inden en  

 fastsat frist at fremsætte indsigelse eller begære høring, inden fagudvalgets  

 indstilling afgives til sortslisteudvalget.
 Stk. 2.  Dersom sortslisteudvalget ikke agter af følge  

 fagudvalgets indstilling, underrettes anmelderen eller sortsejeren på  

 tilsvarende måde om den påregnede afgørelse, og der gives adgang til inden en  

 fastsat frist at fremsætte indsigelse eller begære høring overfor  

 sortslisteudvalget, inden sagen afgøres endeligt.
Stk. 3.  Sortslisteudvalgets afgørelser i henhold til §  

 14, stk. 1, offentliggøres med oplysning om dato for afgørelsens ikrafttræden  

 i »Meddelelser om sortsafprøvning«.
Der gives samtidig meddelelse  

 til anmelderen eller sortsejeren om afgørelsen.
IX.
Sortslisten og sortsarkivet.
 § 16.  I sortslisten registreres:
Stk. 2.  I sortslisten eller i supplerende beskrivende  

 sortslister kan der endvidere meddeles oplysninger om sortens oprindelse,  

 dens væsentligste kendetegn, egenskaber til bedømmelse af dyrknings- og  

 nytteværdi og om eventuel tildeling af anerkendelse.
Endvidere kan gives  

 oplysning om, hvem der dansk repræsentant for udenlandske stammer og  

 oplysning om, i hvilke lande stammen er optaget på sortsliste eller har  

 opnået nyhedsbeskyttelse.
 § 17.  Forsøgsvirksomheden opretter et sortsarkiv, der  

 indeholder sager for hver godkendt sort.
Stk. 2.  I sagen opbevares en beskrivelse af sorten og  

 en oversigt over de kendsgerninger, der ligger til grund for godkendelsen.
I  

 sortsarkivet opbevares endvidere anmeldelsen, afprøvningsrapporter og andre  

 dokumenter vedrørende sorten.
§ 18.  Personer, der har en berettiget interesse deri,  

 har adgang til at gennemse sagen.
Denne adgang gælder dog ikke resultaterne  

 af eventuelle prøver af sortens genealogiske komponenter og beskrivelsen  

 heraf, dersom sortsejeren har anmodet om, at disse behandles som fortrolige.
 Stk. 2.  I tilfælde, hvor en anmeldt sort ikke godkendes  

 eller der sker tilbagekaldelse af en tidligere meddelt godkendelse, stilles  

 afprøvningsresultaterne på begæring til rådighed for de personer, som  

 afgørelsen vedrører.
X.
Afgifts- og straffebestemmelser.
§ 19.  For anmeldelse, afprøvning og optagelse på  

 sortsliste betaler anmelderen afgift.
Takster og terminer for afgifter  

 fastsættes i de i § 1, stk. 3, nævnte regler.
 Stk. 2.  I medfør af § 1, nr. 3, i lov om udpantning  

 m.m. af 29. marts 1873 kan skyldige afgifter inddrives ved udpantning.
 § 20.  Overtrædelse af § 9, stk. 1, og § 13, 2. pkt.,  

 straffes med bøde.
XI.
Ikrafttrædelses- og overgangsbestemmelser.
 § 21.  Bekendtgørelsen træder i kraft dagen efter  

 bekendtgørelsen i Lovtidende.
 Stk. 2.  Bekendtgørelse nr. 95 af 20. marts 1979 om  

 afprøvning og anerkendelse m.m. af planter ophæves.
 § 22.  Uanset bestemmelserne i § 8 gælder for sorter,  

 der er optaget på sortslisten forud for denne bekendtgørelses ikrafttræden,  

 at godkendelsen har gyldighed for en periode på 15 år, dog længst indtil 30.  

 juni 1982.
 Stk. 2.  I tilfælde, hvor godkendelsen af en sådan sort  

 ikke er meddelt efter principperne i denne bekendtgørelse gælder dog for de i  

 § 1, stk. 1, omhandlede sorter, at godkendelsen kun har gyldighed indtil 30.  

 juni 1980.
 Stk. 3.  For sorter, hvis godkendelse ikke er meddelt  

 efter principperne i denne bekendtgørelse, er tilladelse til forlængelse  

 udover den i stk. 2 nævnte dato betinget af, at sorten forinden efter ny  

 afprøvning er blevet godkendt efter reglerne i denne bekendtgørelse.
 Landbrugsministeriet den 23. januar 1974.
 Niels Anker Kofoed.
/P.
Skibsted.
