(Til alle amtsråd og  

 kommunalbestyrelser) Hermed følger Undervisningsministeriets cirkulære af 5. december 1989 om  

 lønanciennitet for folkeskolens tjenestemænd.
 Cirkulæret er gældende for tjenestemænd i folkeskolen.
 Herudover omfatter cirkulæret ansatte, hvor det særskilt er bestemt, at  

 disse følger lønanciennitetsreglerne for folkeskolens tjenestemænd.
Begreb Lønancienniteten er et udtryk for tjenestealderens betydning for den  

 lønmæssige placering.
Lønanciennitet er udtrykt ved et antal år og/eller  

 måneder, mens lønanciennitetsdatoen er et teknisk udtryk for  

 begyndelsesdatoen i en given lønramme.
Enhver tjenestemandsstilling er klassificeret i en bestemt lønramme,  

 eventuelt et bestemt lønrammeforløb.
Der kan tillige forekomme  

 klassificeringer, der ikke dækker en hel lønramme, idet et eller flere  

 skalatrin overspringes/udelades.
 For folkeskolens tjenestemænd anvendes statens lønrammesystem (S).
Cirkulærets opbygning Cirkulæret er opbygget således, at kapitel 1 vedrører optjening af lønanciennitet under ansættelse, kapitel 2 og 3 vedrører fastsættelse af lønanciennitet ved ansættelse, kapitel 4 vedrører bestemmelse om lønanciennitet ved overgang mellem  

 stillinger indenfor hele folkeskolens område, idet folkeskolen i denne  

 henseende regnes for et område uanset ansættelses (amts)-kommune, kapitel 5 vedrører særregel for lærer/overlærer ved en fast øvelsesskole  

 og for første/enelærer i folkeskolen, kapitel 6 vedrører personlige tillæg og kapitel 7 vedrører dokumentation.
Bemærkninger til kapitel 2 §§ 4 og 5:
Kapitel 2 anvendes kun ved ansættelse i stillinger som småbørnslærerinde,  

 lærer/overlærer og børnehaveklasseleder.
Sker ansættelse i andre end disse  

 stillinger, anvendes kapitel 3. Sker overgangen direkte mellem stillinger i  

 folkeskolen anvendes kapitel 4.
 Ved offentligt godkendte skoler og eksamenskurser forstås kommunale og  

 amtskommunale skoler og eksamenskurser samt statsgodkendte og  

 statstilskudsberettigede private skoler.
 Ex: Ansættelse af en lærer fra en privat skole vil være en ansættelse, der  

 skal behandles efter bestemmelserne i kapitel 2, mens der ved ansættelse af  

 en lærer direkte fra en anden kommune vil være tale om overgang mellem  

 stillinger i folkeskolen, der behandles efter bestemmelserne i kapitel 4.
 Sker ansættelsen efter kapitel 2, må der skelnes imellem, om der tidligere  

 er blevet fastsat en lønanciennitet af en offentlig myndighed, eller om dette  

 ikke er tilfældet. »Offentlig myndighed< skal forstås som  

 ministerium, amt eller kommune.
Er der tidligere fastsat lønanciennitet af en offentlig myndighed, lægges  

 denne lønanciennitet til grund, såfremt der er identitet mellem  

 lønrammeforløbet på fratrædelsestidspunktet og det lønrammeforløb, der er  

 gældende ved ansættelsen.
Dette medfører, at ansættelsesmyndigheden normalt  

 foretager indplacering på grundlag af den tidligere fastsatte lønanciennitet.  

 Den tidligere lønanciennitet kan efterprøves, såfremt der foreligger en  

 begrundet tvivl om, at den er korrekt.
Ex: En lærer, der har været ansat ved et enkeltfagskursus, hvor  

 aflønningen er sket efter lønrammerne 13/21/23/24, og hvor lønancienniteten  

 har været fastsat af amtsrådet, vil ved ansættelse i en lærerstilling i  

 folkeskolen som udgangspunkt skulle have samme lønanciennitet som ved  

 enkeltfagskurset.
Har pågældende - efter ansættelsen ved enkeltfagskurset, og  

 før ansættelsen i folkeskolen - haft beskæftigelse, der kan medregnes i  

 lønancienniteten, medregnes perioden for denne beskæftigelse.
 Er der ikke identitet imellem lønrammerne, fastsættes lønancienniteten  

 efter reglerne i § 4.
 Ex: En lærer, der tidligere har været ansat som lærer i Københavns  

 Kommune, hvor aflønningen sker efter andre lønrammer end de, der er gældende  

 i folkeskolen, får ved ansættelse i folkeskolen lønancienniteten beregnet  

 »forfra« efter reglerne i § 4.
For lærere, der under ansættelse ved kommunale eller private skoler i  

 kommuner i Københavns Amt (FKKA-området) har fået kommunale løntillæg,  

 svarende til lønnen i Københavns Kommune, lægges den lønanciennitet til  

 grund, som er fastsat i de for folkeskolen gældende lønrammer (lr.
S ),  

 hvorefter reglerne i kapitel 4 anvendes, medmindre der har været tale om en  

 afbrydelse af ansættelsesforholdet.
Har dette været tilfældet, fastsættes  

 lønancienniteten efter reglerne i kapitel 2, § 5.
 § 6:
 For 3 måneders-reglen gælder, at de 3 måneder fuldt ud skal ligge efter  

 det fyldte 22. år.
 Ved opgørelsen af de 3 måneder kan ansættelse i forskellige stillinger ved  

 samme skolevæsen sammenlægges.
 Hvis 3 måneders-reglen er opfyldt, kan der tillægges anciennitet for  

 enkelte måneder, såfremt disse opfylder kravet om beskæftigelsens omfang.
 Ved medregning af ansættelse udenfor folkeskolen m.v. forudsættes  

 beskæftigelsesgraden at have været den samme, som i samme periode var  

 forudsætningen for medregning af ansættelse i folkeskolen.
Bemærkninger til kapitel 3 Kapitel 3 anvendes i de tilfælde, hvor ansættelsen ikke sker i en stilling  

 som - lærer/overlærer, - småbørnslærerinde eller - børnehaveklasseleder, men f.eks. i en stilling som skolekonsulent, skoleinspektør m.v.
Bestemmelserne i kapitel 3 finder kun anvendelse ved ansættelse af  

 personer, der ikke tidligere har været ansat i folkeskolen eller, hvor der  

 har været en afbrydelse af ansættelsesforholdet.
Ved direkte overgang mellem  

 stillinger inden for folkeskolen anvendes kapitel 4.
Bemærkninger til kapitel 4 Kapitel 4 anvendes kun i de tilfælde, hvor der er tale om direkte overgang  

 mellem stillinger i folkeskolen.
Har der været afbrydelse mellem to  

 ansættelsesforhold, fastsættes lønancienniteten efter kapitlerne 2 eller 3.
Direkte overgang forudsætter, at et ansættelsesforhold i folkeskolen  

 forlades, og et nyt påbegyndes uden ophold.
Selv en kortvarig periode uden  

 ansættelse betragtes som ophold.
 Ved overgang fra en tjenestemandsstilling til en anden i samme lønramme  

 viderefører tjenestemanden sin lønanciennitet fra den hidtidige stilling.
 Ved overgang til en højere lønramme får tjenestemanden lønanciennitet, så  

 han opnår den løn, der ligger nærmest over den senest opnåede, medmindre  

 andet særskilt er aftalt i forbindelse med omklassificering.
Ved overgang til den højere lønramme må tjenestemanden på intet tidspunkt  

 få en løn, der alene svarer til eller er lavere end den, der ville være  

 opnået ved alderstillæg ved at forblive i den lavere lønramme.
Oprykning i  

 den højere lønramme skal derfor ske således, at tjenestemanden til stadighed  

 får en løn, der ligger over den løn, han ville have haft i den lavere  

 lønramme.
Ved overgang til en lavere lønramme beregnes den lønanciennitet, som  

 tjenestemanden ville have opnået, hvis ansættelse var sket i stillingen i den  

 lavere lønramme på det tidspunkt, hvor ansættelsen i stillingen i den højere  

 lønramme fandt sted.
Til den således beregnede lønanciennitet lægges den  

 lønanciennitet, der er optjent i den højere lønramme.
Bemærkninger til kapitel 5 Ved overgang til en øvelsesskole bevarer læreren den lønanciennitet, der  

 er fastsat i lærerstillingen i folkeskolen.
 Ved overgang fra en øvelsesskole beregnes lønancienniteten efter reglerne  

 om overgang til en lavere lønramme.
Bemærkninger til kapitel 6 Ved nedrykning af en tjenestemanden utilregnelig årsag (f.eks. sygdom  

 eller ændringer i forvaltningens organisation eller arbejdsform) kan ydes et  

 pensionsgivende tillæg i medfør af tjenestemandslovens § 55 til udligning af  

 lønforskellen. § 55-tillæg reduceres i det omfang, der opnås lønfremgang ved  

 overgang til højere lønramme eller løntrin.
Der foretages tillige omregning  

 af tillægget fra det tidspunkt, da tjenestemanden ved forbliven i den højere  

 lønramme ville have opnået alderstillæg, idet alderstillægget indgår i  

 opgørelsen af lønforskellen.
Ydelse af § 55-tillæg ved helbredsbetinget nedrykning kan alene ske efter  

 forelæggelse for Administrations- og Personaledepartementet, der indhenter en  

 udtalelse fra Helbredsnævnet.
Tillæg i tilfælde af nedrykning, der skyldes  

 uegnethed/samarbejdsvanskeligheder forudsættes ligeledes forelagt  

 Administrations- og Personaledepartementet.
Ydelse af tillæg i andre  

 situationer forudsættes forelagt Administrations- og Personaledepartementet i  

 tvivlstilfælde.
Bemærkninger til kapitel 7 Ved direkte overgang til anden stilling efter kapitel 4 og ved ansættelse  

 af tjenestemænd med en fastsat lønanciennitet fremlægges dokumentation for  

 den optjente lønanciennitet.
 For anden anciennitetsgivende virksomhed fremlægges dokumentation for  

 beskæftigelsens art og omfang, samt eventuelt læreruddannelsens forudsætning  

 for beskæftigelsen.
Hvis det ikke er muligt, eller er forbundet med uforholdsmæssigt stort  

 besvær at skaffe skriftlig dokumentation for den tidligere beskæftigelse, kan  

 beskæftigelsen dog medregnes i ancienniteten, hvis den på anden måde  

 sandsynliggøres af den ansatte.
I sådanne situationer skal den ansatte  

 udfylde en erklæring på tro og love om ansættelsens art og omfang m.v.
 P.m.v.
 e.b.
Kirsten Lippert fm.
 Bilag.
