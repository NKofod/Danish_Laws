 Tennisalbuelidelse anerkendes ikke som erhvervssygdom, hvis der har  

 været tale om varieret arbejde.
 EMNE:
 Tennisalbuelidelse anerkendes ikke som erhvervssygdom, hvis der har været  

 tale om varieret arbejde.
 BAGGRUND:
 Arbejdsskadestyrelsen modtager mange anmeldelser af bevægeapparatlidelser  

 hos personer, der har haft fysisk belastende arbejde.
 En stor del af sagerne drejer sig om senelidelser i armene eller  

 tennisalbue.
Efter fortegnelsen over erhvervssygdomme kan senelidelser i underarme,  

 tennisalbue og bestemte skulderlidelser kun anerkendes, hvis der har været  

 tale om arbejde, der ikke har været varieret.
Når det gælder senelidelser i  

 underarme og tennisalbue, stilles der desuden krav om, at arbejdet skal have  

 været kraftbetonet.
 EKSEMPEL:
 En rengøringsassistent havde gennem flere år arbejdet på et sygehus, hvor  

 hun dels havde vasket gulve, dels havde fyldt og tømt opvaskemaskine.  

 Arbejdet var tilrettelagt sådan, at der var 3½ times arbejde i køkkenet,  

 herefter 2 timers rengøringsarbejde og derpå igen 2 timer i køkkenet.
 Rengøringsassistenten fik smerter i albuen, og der blev stillet diagnosen  

 tennisalbue.
 Arbejdsskadestyrelsen afviste, at det var en arbejdsskade, fordi der havde  

 været tale om varieret arbejde med kvalitativt forskellige arbejdsfunktioner.
 KOMMENTAR:
Det er den ensidige belastning af de samme muskelgrupper ved ensartede  

 arbejdsbevægelser, der giver risiko for senelidelser og tennisalbue.
Derfor  

 er det en betingelse for anerkendelse af bl.a. tennisalbue, at der ikke har  

 været tale om varieret arbejde med kvalitativt forskellige arbejdsfunktioner.
 Yderligere oplysninger kan fås ved henvendelse til kontorchef Karin Holst  

 Jensen.
