Betænkning afgivet af Sundhedsudvalget den 6. april 2005 Betænkning over Forslag til lov om fremskaffelse af humant  

 blod til behandlingsformål (blodforsyningsloven) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 3. marts 2005. Lovforslaget blev efter 1. behandling henvist  

 til  

 behandling i Sundhedsudvalget.
Møder Udvalget har behandlet lovforslaget i 2 møder.
Tidligere behandling Lovforslaget er  

 i hovedtræk en genfremsættelse af lovforslag nr.
L 84 fra folketingsåret  

 2004-05, 1. samling.
Udvalget har fået omdelt de høringssvar og det  

 høringsnotat, som indenrigs- og sundhedsministeren sendte til udvalget i  

 forbindelse med behandlingen af L 84.
Spørgsmål Udvalget har stillet 1 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Dansk Folkepartis  

 medlemmer af udvalget  

    

 indstiller lovforslaget til vedtagelse, idet Dansk Folkeparti også i  

 fremtiden ønsker tidssvarende og sikre rammer for forsyningerne med  

 blodprodukter.
Desuden er det væsentligt,  

 at kvaliteten og sikkerheden ved humant blod, der bruges til  

 patientbehandling og forebyggelse, er høj, samt at der ikke overføres  

 sygdomme fra donor til patient.
 Lovforslagets vedtagelse ændrer ikke ved de grundlæggende principper om, at  

 blodforsyning her i landet sker fra bloddonorer,   

 som frivilligt og uden betaling får tappet blod af offentlige blodbanker, der  

 er tilknyttet et sygehus, og at blodet anvendes til patientbehandling i  

 Danmark.
 Med vedtagelse af lovforslaget udvides perioden for blodbankernes opbevaring  

 af data fra donorer til patienter til 30 år.
 Socialistisk Folkepartis medlem af udvalget bemærker, at det for SF er en  

 afgørende forudsætning for at kunne støtte lovforslaget, at de gældende  

 principper om, at tapning af blod til behandlingsformål kun må foretages af  

 blodbanker tilknyttet det offentlige sygehusvæsen, og at tapningen kun må ske  

 fra frivillige og ubetalte donorer, videreføres med lovforslaget.
For SF er det i forlængelse af princippet om, at tapning af blod sker fra  

 frivillige og ubetalte donorer også meget væsentligt, at aftagere af blod og  

 blodkomponenter ikke kan videresælge dette med økonomisk gevinst.
SF har  

 bemærket sig, at ministeren i sit svar på spørgsmål 1 oplyser, at det  

 schweiziske selskab ZLB-Behring, som de offentlige sygehuses indkøbsselskab  

 Amgros på vegne af samtlige amter og H:S har indgået kontrakt med om at  

 indsamle plasma fra blodbankerne, forarbejde det til en række blodprodukter  

 og herefter levere produkterne til de offentlige sygehuse, kan videresælge  

 produkter, som ikke aftages i medfør af kontrakten med Amgros, til tredjemand  

 til minimum den pris, de har tilbudt Amgros, og at visse produkter, som ikke  

 efterspørges her i landet, kan sælges på verdensmarkedet.
 Med henvisning til, at ministeren endvidere oplyser, at hverken den gældende  

 blodforsyningslov eller lovforslaget indeholder regulering af eventuelt salg  

 af blod fra blodbanker og andre aftagere af blod, vil SF opfordre ministeren  

 til at iværksætte et udredningsarbejde om omfanget af og rimeligheden i de  

 økonomiske gevinster forbundet med sådanne salg med henblik på overvejelser  

 om, hvorvidt og hvordan der kan fastsættes regler for dette område ud fra en  

 hensyntagen til og bevarelse af princippet om, at blodet stammer fra  

 frivillige og ubetalte donorer.
 Et  

  

 mindretal  

  

 i udvalget (EL) vil ved 3. behandling af lovforslaget stemme hverken for  

 eller imod lovforslaget.
 Tjóðveldisflokkurin, Inuit Ataqatigiit, Siumut og Fólkaflokkurin var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lise von Seelen (S)   

 Lone Møller (S)   

 Vibeke Grave (S)  

 René Skau Björnsson (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Majbrit Berlau (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 61 Bilagsnr.
Titel 1 Materiale omdelt i forbindelse med behandlingen af et  

 tilsvarende lovforslag (L 84) fra 2004-05, 1. samling 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Ændringsforslag, fra indenrigs- og sundhedsministeren 5 1. udkast til betænkning 6 Orientering om indenrigs- og sundhedsministerens  

 besvarelse af spørgsmål 40 på alm. del om kommentar til henvendelse af 8.  

 februar 2005 fra ZLB Behring 7 Meddelelse om, at tidligere stillet ændringsforslag  

 trækkes tilbage, fra indenrigs- og sundhedsministeren Oversigt over spørgsmål og svar vedrørende L 61 Spm.nr.
