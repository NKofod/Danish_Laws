 På given foranledning skal direktoratet meddele, at helhydrauliske  

 teleskop-kraner og knækarmskraner, der installeres om bord i danske skibe,  

 principielt skal opfylde »Retningslinier for indretning af mekanisk  

 drevne kraner i skibe«, jfr. »Skibstilsynets Meddelelser« nr.  

 337 med nedennævnte ændringer og tilføjelser.
 (Efterfølgende nummerhenvisninger henviser til punkterne i  

 »Retningslinier for indretning af mekanisk drevne kraner i skibe«).
 Ad 1.1. Konstruktion, første afsnit:
 Hvis kranen skal anvendes uden for havn eller beskyttet ankerplads eller  

 red, skal der ved de anvendte kriterier tages hensyn til størst tilladte  

 påvirkninger fra byrde, vind, vibrationer, skibets slagside og trim samt fra  

 skibets bevægelser i søen.
 Oplysninger om kranernes anvendelsesbegrænsninger i relation til  

 foranstående skal udarbejdes i let tilgængelig form og udleveres sammen med  

 kranen til skibet samt foreligge om bord.
 Ad 3. Passager i arbejdsområdet:
 Det tillades, at mindre kranarme nok kan bevæges i en lavere højde end  

 2,20 meter, såfremt de dele af kranarmen, der kan bevæges under denne højde,  

 er forsynet med sort/gul advarselsafmærkning, periferien af kranens  

 operationsområde er afmærket på dækket ligeledes med sort/gul  

 advarselsafmærkning, der er opsat tydelig advarselsskiltning, og såfremt  

 betjeningen af kranen foregår fra et sted, hvorfra der er fuldt overblik over  

 operationsområdet.
 Ad 8.1. Grænseafbrydere:
 Det skal tilstræbes, at faste hindringer i kranens arbejdsområde undgås,  

 eller så vidt muligt begrænses til kun een ved evt. begrænsning af kranens  

 drejebevægelse.
Medmindre særlige forhold gør sig gældende, vil der indtil videre normalt  

 ikke blive krævet grænseafbryder, hvor en hindring begrænser kranarmens  

 udlægsbevægelse.
Hindringen skal i så fald mærkes med sort/gul  

 advarselsafmærkning og tydelig advarselsskiltning.
Evt. passage mellem  

 hindringen og kranen skal så vidt praktisk muligt afspærres.
 Ad 8.2. Lastmomentbegrænsning:
 Kranerne skal være forsynet med en lastmomentbegrænser, der, når det  

 tilladte lastmoment overskrides, afbryder bevægelsen og fastholder byrden.  

 Byrden må herefter kun kunne bevæges i ikke skadelig retning.
 Ad 8.5. Højdestop:
 Er kranerne forsynet med wirespil, skal der være monteret et effektivt  

 virkende højdestop, der virker for både spil, teleskop- og knækarmsbevægelse,  

 som anvist i pkt. 8.5, og som er arrangeret således, at belastningen af  

 hejsewiren og spillet ikke overskrider disses SWL.
 Ad 9.1. Lastmomentindikator:
Kravet om lastmomentindikator anses for opfyldt for omhandlede kraner,  

 såfremt der ved betjeningspladsen er opsat et instrument styret af trykket i  

 hovedcylinder (underste del af vippecylinder). På instrumentet skal  

 forefindes et rødt felt, begyndende ved kranens nominelle tryk og dækkende  

 resten af skalaen.
Endvidere skal det tryk, der svarer til 90 pct. af det  

 tilladte lastmoment på iøjnefaldende måde være angivet på instrumentet.
 Kraner i skibe af omhandlede type med wirespil, og som ikke er forsynet  

 med hjdestop, arrangeret son nævnt ovenfor, skal ved første lejlighed og  

 senest inden 1. juni 1984 forsynes med sådant højdestop.
