 I medfør af § 6, stk. 1, § 6, stk. 3, nr. 3 og § 28, i lov nr. 311 af 24.  

 april 1996 om selvejende institutioner for videregående uddannelser m.v.  

 fastsættes:
Område § 1.  Bekendtgørelsen omfatter uddannelse inden for  

 glas og keramik.
 Stk. 2.  Glas- og keramikuddannelsen varetages af Glas-  

 og Keramikskolen på Bornholm.
 Uddannelsens formål, struktur og varighed  

 m.v.
§ 2.  Glas- og keramikuddannelsen har til formål på  

 baggrund af et solidt håndværksmæssigt kendskab til arbejdet med teknik og  

 materialer at give de studerende kvalifikationer til på et højt kunstnerisk  

 niveau at udforme og udvikle glas- eller keramikkunsthåndværket.
Gennem en  

 personlig indleven i håndværkets konkrete arbejde med materialer, teknik og  

 form og gennem en teoretisk skoling skal de studerende gives de nødvendige  

 tekniske, æstetiske og analytiske forudsætninger for at kunne løse opgaver  

 inden for glas- eller keramik og hermed beslægtede materialer.
 Stk. 2.  Uddannelsen varer 3 år og består af 3 moduler  

 af hver 1 års varighed.
§ 3.  De anførte uddannelseslængder angiver det antal  

 årsværk, der skal lægges til grund ved planlægningen af uddannelsen.
Et  

 årsværk er en fuldtidsstuderendes arbejde i et år.
 Stk. 2.  Den, der har gennemført glas- og  

 keramikuddannelsen, jf. § 2, har ret til at betegne sig kunsthåndværker.
Optagelse § 4.  Skolen tilrettelægger en optagelsesprøve inden  

 for det afgrænsede faglige område glas og keramik.
Den studerendes valg af  

 fagligt område ved optagelsesprøven er bindende for den studerendes valg af  

 fagområde, jf. § 6. Skolen afgør, om optagelsesprøven er bestået.
Stk. 2.  En ansøger kan højst 3 gange deltage i en  

 optagelsesprøve.
Skolen kan dispensere herfra, når det findes begrundet i  

 usædvanlige forhold.
 § 5.  Er der flere kvalificerede ansøgere, end skolen  

 har pladser til, optager skolen de ansøgere, der har opnået de bedste  

 resultater ved optagelsesprøven.
Stk. 2.  Har skolen ledig kapacitet efter optagelse af  

 alle ansøgere, der har bestået den aktuelle optagelsesprøve, kan skolen  

 optage ansøgere, der tidligere har bestået optagelsesprøven eller har bestået  

 prøven ved en anden skole.
Nærmere regler herom fastsættes i studieordningen.
Uddannelsens indhold § 6.  Glas- og keramikuddannelsen består af fællesfag  

 samt af en række specialiseringsfag afhængig af den specialiseringsretning,  

 som den studerende er optaget på, jf. § 4.
 Stk. 2.  Fælles for alle studerende er fagene: Kunst,  

 design og formidling.
 Stk. 3.  Specialiseringsretningen inden for glas  

 indeholder fagene: Materialelære, anvendelsesområder, værktøj,  

 formningsprincipper, kemi, dekorationsprincipper, glassets historie,  

 miljø/økologi, energi, teknik m.v.
 Stk. 4.  Specialiseringsretningen inden for keramik  

 indeholder fagene: Materialelære, anvendelsesområder, værktøj,  

 formningsprincipper, kemi, geologi, keramikkens historie og filosofi,  

 dekorationsprincipper og -teknikker, miljø/økologi, energi og teknik.
 Stk. 5.  I glas- og keramikuddannelsens fjerde semester  

 kan der indgå et praktikophold.
 Eksamen m.v.
 § 7.  Eksamen på glas- og keramikuddannelsen på  

 Bornholm tilrettelægges og gennemføres efter reglerne i bekendtgørelse om  

 eksamen ved visse videregående uddannelser under Undervisningsministeriet  

 samt bekendtgørelse om karakterer og anden bedømmelse.
 Stk. 2.  Eksamen bedømmes som »Bestået« eller  

 »Ikke bestået«.
Studieordning § 8.  Skolen fastsætter inden for bekendtgørelsens  

 rammer nærmere regler om uddannelsen i en studieordning.
 Stk. 2.  En studieordning skal indeholde regler om:
 Stk. 3.  Studieordningen kan indeholde hjemmel for  

 skolen til at dispensere fra de regler i studieordningen, der alene er  

 fastsat af skolen.
 Stk. 4.  Inden en studieordning vedtages og ved  

 væsentlige ændringer heraf, tager skolen kontakt til aftagerrepræsentanter.  

 Derudover indhentes udtalelse fra censorformandskabet, jf. bekendtgørelse om  

 censorinstitutionen for visse videregående uddannelser under  

 Undervisningsministeriet.
 Stk. 5.  Studieordninger og væsentlige ændringer heri  

 træder i kraft ved et semesters begyndelse.
 Stk. 6.  Ved udstedelse af nye studieordninger og ved  

 væsentlige ændringer af studieordninger fastsættes overgangsregler i  

 studieordningen.
 Stk. 7.  Studieordninger og ændringer heri sendes til  

 orientering til censorer, Undervisningsministeriet og relevante  

 uddannelsesinstitutioner.
Andre regler § 9.  Skolen kan i hvert enkelt tilfælde eller ved  

 regler i studieordningen godkende, at gennemførte uddannelseselementer fra en  

 anden dansk eller udenlandsk uddannelsesinstitution træder i stedet for  

 uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
 Stk. 3.  Skolen kan godkende, at dele af uddannelsen,  

 herunder praktik, gennemføres på en anden uddannelsesinstitution i Danmark  

 eller i udlandet.
§ 10.  Undervisningsministeriet kan fravige  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 Stk. 2.  Undervisningsministeriet kan dispensere fra  

 bekendtgørelsen, når det findes begrundet i usædvanlige forhold, bortset fra  

 de tilfælde, der er nævnt i § 4, § 5, § 8, stk. 3 og § 9.
§ 11.  Klager over skolens afgørelser i henhold til  

 denne bekendtgørelse indgives til skolen.
Skolens afgørelse kan, når klagen  

 vedrører retlige spørgsmål, indbringes for Undervisningsministeriet.
 Stk. 2.  Fristen for indbringelse af klager er 2 uger  

 fra den dag, afgørelsen er meddelt den studerende.
Ikrafttræden § 12.  Bekendtgørelsen træder i kraft den 1. september  

 1997.
