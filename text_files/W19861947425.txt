 En skadelidt, der under arbejde på en børstefabrik havde været  

 beskæftiget med at klippe kraftig ståltråd over en med bidetang og binde  

 tråden, pådrog sig seneskedehindebetændelse i begge håndled med efterfølgende  

 nervekompression.
Ankestyrelsen fandt, at der havde været tale om uvant arbejde, der  

 samtidig var særligt belastende.
Da pågældende havde måttet opgive sit  

 sædvanlige arbejde, henførtes lidelsen under § 1, pkt.
E.6.b.1. i  

 Sikringsstyrelsens bekendtgørelse om fortegnelse over erhvervssygdomme i  

 medfør af lovgivning om arbejdsskadeforsikring.
 REDEGØRELSE FOR SAGEN:
En skadelidt, der i flere år havde arbejdet på en børstefabrik, blev  

 sygemeldt i marts 1985 på grund af smerter i begge hænder samt følelsesløshed  

 og hævelsestendens.
Skadelidtes arbejde bestod i at klippe kraftig ståltråd  

 over med en bidetang og at binde tråden.
Skadelidte blev opsagt på grund af  

 sygdom i juli 1985. Hun var efterfølgende opereret for carpaltunnelsyndrom i  

 begge håndled.
 AFGØRELSEN, DER KLAGES OVER:
 Sikringsstyrelsen fandt, at den anmeldte lidelse ikke gav ret til ydelser  

 efter lov om arbejdsskadeforsikring, da lidelsen ikke var optaget på  

 fortegnelsen over erhvervssygdomme i § 1 i Sikringsstyrelsens dagældende  

 bekendtgørelse af 28. december 1984.
 KLAGEN TIL ANKESTYRELSEN:
Sagen blev anket af skadelidtes faglige organisation.
I tilslutning til  

 anken anmodede forbundet Arbejdstilsynet om at foretage en arbejdsvurdering  

 på skadelidtes tidligere arbejdsplads.
Konklusionen af undersøgelsen var, at  

 skadelidtes arbejde var særligt belastende for hånd og underarm.
Af  

 Arbejdstilsynets redegørelse fremgik i øvrigt, at skadelidte i perioden op  

 til sygemeldingen havde anvendt en ståltråd af hårdere kvalitet end tidligere  

 benyttet.
 Arbejdstilsynet havde i tilslutning hertil fundet det væsentligt:
1. at der anvendtes en trådkvalitet, som var så tynd og blød som muligt, 2. at ansatte, som ikke var vant til arbejdet, gradvis vænnedes til dette.  

 Det samme gjaldt efter ferier, længere sygeperioder og lign., 3. at ansatte, som fik begyndende gener i hånd og underarm, straks  

 flyttedes til andet arbejde, som ikke belastede disse områder så kraftigt.
 LOVGRUNDLAG:
 Lov om arbejdsskadeforsikring, § 10.
Sikringsstyrelsens bekendtgørelse nr. 276 af 23. maj 1986 om fortegnelse  

 over erhvervssygdomme i medfør af lovgivning om arbejdsskadeforsikring, § 1,  

 pkt.
E.6.b.1.
 ANKESTYRELSENS AFGØRELSE:
Efter de fremkomne oplysninger finder Ankestyrelsen, at skadelidte i  

 perioden forud for sin sygemelding har været udsat for uvant arbejde, der  

 samtidig var særligt belastende.
Skadelidte har herved pådraget sig  

 seneskedehindebetændelse i begge håndled med efterfølgende nervekompression.
Da lidelsen har medført, at skadelidte har måttet opgive sit sædvanlige  

 arbejde, finder Ankestyrelsen, at lidelsen må henføres til pkt.
E.6.b.1, i §  

 1 i Sikringsstyrelsens fortegnelse over erhvervssygdomme.
 Ankestyrelsen ændrer således Sikringsstyrelsens afgørelse.
