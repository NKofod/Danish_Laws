 Boligstøtteansøger var blevet genhuset, uanset at pågældende ikke var  

 genhusningsberettiget efter reglerne herom.
 Boligstyrelsen fandt, at ansøgeren var berettiget til  

 saneringsboligsikring efter den dagældende formulering i boligstøttelovens §  

 24, stk. 1, idet der ikke kunne stilles krav om, at indflytning skulle være  

 sket før godkendelse af saneringsplanen, idet bestemmelsen alene forudsatte,  

 at lejeren rent faktisk blev genhuset.
 »Boligstyrelsen har fra Amtsankenævnet i Ringkøbing Amt modtaget  

 Herning Kommunes skrivelse af 24. oktober 1986, hvori kommunen klager over  

 Amtsankenævnets afgørelse af 29. september 1986. Ved denne afgørelse pålagde  

 Amtsankenævnet Herning Kommune at beregne saneringsboligsikring til N.N.,  

 Herning, med virkning fra den 1. oktober 1985.
 Det fremgår af sagen, at N.N. i april 1983 flyttede til lejemålet i  

 Herning, og at lejemålet var tidsbegrænset til udgangen af marts 1985.
Videre er det oplyst, at der, forinden hendes indflytning i gade, var sket  

 endelig godkendelse af en saneringsplan for gade-området, bl.a. omfattende  

 den nævnte ejendom.
N.N. var imidlertid ikke gjort bekendt med dette forhold  

 ved indflytningen.
Først på et senere tidspunkt blev hun gjort bekendt med, at der skulle  

 udføres arbejder i henhold til saneringsplanen.
I denne forbindelse var der  

 flere drøftelser mellem saneringsselskabet og den pågældende, der resulterede  

 i, at hun blev midlertidigt genhust på adressen, hvortil hun flyttede den 28.  

 august 1984.
 Endelig fremgår det, at hun efter ombygningen gade den 15. januar 1985  

 flyttede tilbage til ejendommen, idet hun nu fik lejligheden gade, idet den  

 tidligere lejlighed var blevet udvidet med et værelse, således at den nu  

 ville være for stor.
 Den 27. juni 1985 varslede saneringsselskabet over for N.N. lejeforhøjelse  

 som følge af ombygningen i henhold til saneringsplanen med virkning fra den  

 1. oktober 1985.
 Kommunen meddelte afslag på N.N.'s ansøgning om saneringsboligsikring  

 under henvisning til, at det er en forudsætning for at være berettiget til  

 saneringsboligsikring, at man bor i lejligheden på det tidspunkt, hvor  

 saneringsplanen bliver godkendt.
 Ved Amtsankenævnets afgørelse pålagde nævnet kommunalbestyrelsen at yde  

 saneringsboligsikring til N.N. med virkning fra den 1. oktober 1985.  

 Amtsankenævnet har som begrundelse herfor anført, at sanerings- og  

 byfornyelsesselskabet findes at have handlet på kommunalbestyrelsens vegne  

 over for N.N. i spørgsmålet om genhusningsmuligheder og støtte i forbindelse  

 hermed, samt at sanerings- og byfornyelsesselskabet ved et møde med den  

 pågældende klart har udtalt, at hun ville være berettiget til  

 saneringsboligsikring, ligesom hun under hele saneringssagens forløb har fået  

 en berettiget forventning om, at hun var omfattet af genhusningsreglerne og  

 de boligstøtteregler, der knytter sig hertil.
I denne anledning skal man meddele, at det fremgår af § 63, stk. 2, i lov  

 om individuel boligstøtte, at Amtsankenævnets afgørelser ikke kan indbringes  

 for anden administrativ myndighed.
Boligministeren kan dog optage en sag til  

 behandling, når det skønnes, at sagen er af principiel betydning.
 Boligstyrelsen har besluttet at tage spørgsmålet om, hvorvidt den  

 pågældende har været berettiget til saneringsboligsikring, op til principiel  

 behandling.
 Efter den dagældende § 24 i lov om individuel boligstøtte kan en lejer,  

 som genhuses som følge af sanering, en beslutning efter lov om byfornyelse og  

 boligforbedring, en beslutning efter lov om boligtilsyn eller gennemførelse  

 af gade- og vejanlæg og andre offentlige anlæg, i stedet for den almindelige  

 indkomstafhængige boligstøtte efter kapitel 4 kræve boligsikring, svarende  

 til forskellen mellem den hidtidige leje og den til enhver tid gældende leje  

 i den overtagne lejlighed.
 Under hensyn til det oplyste om, at N.N. rent faktisk er blevet genhust,  

 er det Boligstyrelsens opfattelse, at hun er berettiget til den særlige  

 saneringsboligsikring efter den dagældende boligstøttelovs § 24 fra den 1.  

 oktober 1985.
 Boligstyrelsen finder endvidere anledning til at udtale, at man er enig  

 med kommunen i, at den pågældende ikke har været genhusningsberettiget, men  

 at der efter den dagældende formulering af boligstøttelovens § 24, stk. 1,  

 ikke kan stilles krav om, at indflytning skal være sket før godkendelse af  

 saneringsplanen, idet bestemmelsen alene forudsatte, at lejeren rent faktisk  

 genhuses.
 Med denne begrundelse tiltræder Boligstyrelsen den af Amtsankenævnet  

 trufne afgørelse.
 Det bemærkes endvidere, at efter ændringen af § 24, jfr. lov nr. 299 af 4.  

 juni 1986, der trådte i kraft den 1. januar 1987, vil det fremover være en  

 betingelse for retten til saneringsboligsikring, at ansøgeren har ret til at  

 få anvist en erstatningsbolig.
Boligstyrelsen finder ikke at kunne tage stilling til, hvorvidt  

 saneringsselskabet har pådraget sig et erstatningsansvar i forhold til  

 kommunen, idet dette spørgsmål henhører under domstolene.« Efter ændring af § 24, jf. lov nr. 299 af 4. juni 1986, der trådte i kraft  

 den 1. januar 1987, er det betingelse for ret til saneringsboligsikring, at  

 ansøgeren har ret til at få anvist en erstatningsbolig.
