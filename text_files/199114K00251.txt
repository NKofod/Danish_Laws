Nr BTL 251 Betænkning over Forslag til lov om ændring af visse afgiftslove  

 (Afkortning af kredittider for nydelsesmidler)   

 Nr L 251 1991-92, 1. samling Afgivet af Skatteudvalget Afgivet: 19920514 Udvalget har behandlet lovforslaget i en række møder.
Der er af skatteministeren stillet et ændringsforslag, hvorom henvises til  

 de ledsagende bemærkninger.
Herefter indstiller et flertal (udvalget  

 med undtagelse af Fremskridtspartiets medlem) lovforslaget til  

vedtagelse med det stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og kan ikke stemme for  

 det stillede ændringsforslag.
 Mindretallet er modstander af regeringens forslag om at afkorte  

 kredittider, da mindretallet finder, at det giver likviditetsproblemer for  

 erhvervsvirksomhederne, hvor man i stedet burde gøre så meget som muligt for  

 at hjælpe erhvervslivet.
 Man burde fastholde afregningstidspunkterne, således at  

 erhvervsvirksomhederne havde mulighed for at beholde det nuværende  

 likviditetsniveau.
 ÆndringsforslagAf skatteministeren , tiltrådt af et flertal  

 (udvalget med undtagelse af FP):
 Til § 5 1) Paragraffen affattes således:
»§ 5 Loven træder i kraft den 1. oktober 1992.« Bemærkninger Til nr. 1 Det foreslås, at forkortelsen af betalingsfristerne træder i  

 kraft den 1. oktober 1992.
Provenumæssige konsekvenser Ændringsforslaget medfører, at engangsbetalingsgevinsten vedrørende  

 tobaksafgifter på ca. 300 mio. kr. falder 3 måneder senere i 1992 end  

 oprindelig foreslået.
Engangsbetalingsgevinsten vil fortsat blive registreret  

 i 1992-regnskabet, men den afledte konsekvens af kreditstramningen på  

 værdiafgiften af tobaksvarer når ikke at slå igennem i 1992, hvilket bevirker  

 et provenutab på ca. 5 mio. kr. i 1992.
