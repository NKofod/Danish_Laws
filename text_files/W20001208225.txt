Kendelse fra Pressenævnet i sag nr.  

 117/2000 Divisionsforeningen som mandatar for Skive IK Elite A/S,  

 Skive IK's formand [K] og sportslige leder [O] har ved advokat  Per  

  Håkon  Schmidt klaget til Pressenævnet over en artikel bragt i  

 Spillerforeningens officielle magasin Indersiden i september 2000, idet de  

 mener, at god presseskik er tilsidesat.
 Af en artikel i Indersiden i september 2000 med  

 overskriften "Betændt sag i Skive" fremgår at:
 "En højst mærkværdig sag, hvor  

 anføreren truede bestyrelsen med at fortælle pressen alt, hvad  

 han vidste om forsøg på aftalt spil, hvis ikke træneren  

 blev fyret, kostede både træneren og anføreren jobbet i  

 klubben.
Denne artikel skulle have været bygget op om et  

 stort interview med Skive Iks mangeårige anfører, [A].
Han ville  

 her have fortalt sin version af de begivenheder, der i sommerens løb  

 har rystet Skive Iks nyoprykkede 1. divisionshold.
Men i allersidste sekund fik [A] alligevel kolde  

 fødder.
Han blev nemlig truet med injuriesager af Skive Iks bestyrelse  

 og ledelse, ligesom de ikke ville udlevere hans spillercertifikat, hvis han  

 fortalte sin historie til Indersiden.
Det kunne i første omgang ikke  

 ryste [A].
Men da han havde indgået en ny aftale med  

 Hjørring, orkede han ikke at blive fanget i systemet.
Af hensyn til at  

 han bare allerhelst vil spille fodbold, valgte [A] alligevel at sige "b",  

 selv om han faktisk havde sagt "a".
 Indersiden ville have spurgt [A] om, hvorfor han blev  

 fyret af Skive IK et år før, at hans kontrakt løber ud.  

 Han ville måske kunne have fortalt om, hvad det var, der førte  

 til, at træneren, [B], selv valgte at forlade klubben i utide trods en  

 sportslig succes. [A] ville måske også kunne have kastet lys over  

 rygterne/beskyldningerne om aftalt spil før en vigtig oprykningskamp,  

 ligesom han kunne have fortalt om forsøg på at knægte  

 ytringsfriheden, en tøvende ledelse og hemmelige møder i  

 sommerens løb.
Job i fare Også Indersidens redaktør er flere gange  

 blevet truet af Skive IK med injuriesager, hvis vi vælger at skrive  

 noget om sagen.
SIKs sportslige leder, [O], der civilt har et lederjob i en  

 farmaceutisk virksomhed, mener ligefrem, at det vil koste ham jobbet, hvis  

 der kommer noget kontroversielt frem om hans rolle i hele  

 forløbet.
Vi vælger alligevel at skrive om en sag, der  

 måske er én af de mest dramatiske historier i dansk fodbold.
En  

 sag, der normalt kun udspiller sig i det sydeuropæiske og ikke i det  

 nordvestjyske.
 Da rygterne om, at Indersiden havde fået et  

 interview med [A] om sagen, begyndte at løbe i Skive, fik ledelsen i  

 fodboldklubben meget travlt.
SIK-formand [K] afviste at kommentere sagen i Indersiden.  

 Men han bad meget bestemt om at få lov til at se artiklen, inden bladet  

 kommer på gaden.
Det kunne han ikke få lov til.
I skal blot være klar over, at vi vil gå meget  

 langt for at stoppe det her, for jeg vil beskytte mine bestyrelsesmedlemmer,  

 som gør et stykke frivilligt arbejde.
Vi vil meget gerne se den  

 artikel på forhånd, så vi kan foretage  

 nødværgeforanstaltninger.
For når bladet kommer på  

 gaden, er skaden jo sket, sagde [K].
 Også den sportslig leder i SIK, [O], ville have  

 artiklen stoppet.
Du skal vide, at jeg ikke tøver med at  

 anlægge injuriesag.
Jeg har orienteret mine advokater, og de vil  

 kræve aktindsigt i artiklen.
Jeg vil ikke risikere at miste mit civile  

 job på grund af den her sag, understregede [O].
 På trods af truslerne vil Indersiden her oprulle  

 sagen fra Skive:
Da Skive IK i sommer rykkede op i 1. division, skulle man  

 tro, at alt var lutter idyl.
Men sådan var det bare ikke.  

 Sjældent er en oprykning blevet efterfulgt af så stor  

 turbulens.
Dårligt forhold Hele miseren begyndte kort tid efter, at klubbens nye  

 træner [B] havde indledt træningen 15. januar i år.
Holdets  

 mangeårige anfører, [A], kom hurtigt på kant med den nye  

 træner, og det var åbenlyst for de fleste, at de to ikke havde  

 det allerbedste forhold.
På et tidspunkt i løbet af foråret var  

 forholdet blevet så anstrengt, at [A] angiveligt gav bestyrelsen et  

 ultimatum, der gik ud på, at SIK enten skilte sig af med træneren  

 eller anføreren.
En magtkamp var i gang.
Men der skete ingenting.
Et stykke tid efter, helt præcist onsdag den 14.  

 juni, indtraf den begivenhed, som fik hele Skive IK til at ryste.
Efter  

 træningen den dag kaldte træner [B] viceanfører  Jan  

  Larsen og anfører [A] hen til sig.
Om søndagen skulle Skive IK  

 spille den mest afgørende kamp i klubbens historie.
Med uafgjort ville  

 Skive og Brønshøj formentlig begge rykke op i 1. division, hvis  

 ikke Birkerød vandt deres kamp med mere end fem mål.
Hvad de tre snakkede om er svært at gætte  

 på, for ingen af parterne har længere lyst til at fortælle  

 noget om sagen.
Men ifølge Skive Folkeblad skulle træneren have  

 præsenteret de to spillere for et oplæg om "at gå efter  

 uafgjort." Anfører stejler [A], der jo ikke ligefrem var bonkammerat med  

 træneren, skulle angiveligt have stejlet noget så gevaldigt over  

 dette forslag, at han omgående ringede til klubbens sportslige leder,  

 lige da han kom hjem.
Anføreren gav overfor [O] udtryk for, at han ikke  

 ville spille søndag, hvis det også var klubbens holdning. [O]  

 kendte intet til de tanker og indkaldte derfor straks [B] til et møde.  

 har overfor Indersiden to gange indrømmet, at [B] overfor ham  

 skulle have erkendt, at han havde spurgt [A] og  Jan  Larsen om deres syn  

 på en sådan handling.
Men omvendt har [O] ikke helt kunnet finde  

 ud af, hvad han skulle mene, for han har også kort tid efter afvist, at  

  Sigurd  Kristensen skulle have indrømmet noget.
 [B] selv kalder rygterne om aftalt spil for pure  

 opspind.
 Han har slet ikke lyst til at kommentere beskyldninger om,  

 at han skulle have haft planer om at aftale  

 Brønshøj-kampen.
Det er for latterligt at kommentere noget så  

 usagligt. [A] og jeg har nok bare ikke det samme fodboldsyn.
Spillernes  

 indstilling var i det hele taget også for uprofessionel.
Men jeg gider  

 ikke sige mere, for jeg vil ikke kaste med mudder.
Det er der ingen grund  

 til, siger [B].
Næste dag, altså torsdag den 15. juni, var [A]  

 til et møde før træning med [B], [O], viceanfører  

  Jan  Larsen og formand [K].
Her forsvarede [B] sig også mod  

 beskyldningerne ved at sige, at der skal to gange 14 mand og to trænere  

 til at aftale sådan noget.
Det kan jo slet ikke lade sig  

 gøre.
Selve kampen i Brønshøj blev en  

 højdramatisk affære.
Skive vandt 4-3 på et mål  

 før slutfløjtet, og Skive havde oven i købet været  

 bagud 2-0 i begyndelsen af kampen.
Der var tilsyneladende ingen aftaler i  

 kampen, men [A] kunne alligevel ikke begrave striden med [B].
Hemmeligt møde Den strid fortsatte hen over sommeren, og flere gange  

 forsøgte [A] igen at give bestyrelsen valget imellem ham selv og  

 træneren.
Bl.a. blev konflikten imellem de to igen diskuteret på  

 et møde den 4. juli på restaurant Gl.
Skivehus, hvor formand [K]  

 og sportslig leder [O] er til stede sammen med spillerrepræsentanten  

  Lars  Knudsen og [A].
Mødet er i øvrigt henlagt til Gl.  

 Skivehus, fordi ledelsen vil holde det hemmeligt.
Det er derfor, at det ikke  

 finder sted i klublokalerne.
Men formanden siger her, at man ikke vil fyre  

 træneren, fordi klubben er på en succesbølge.
Så vil  

 gerne væk, selv om han endnu har et års kontrakt tilbage.
Og  

  Lars  Knudsen be'r også ledelsen om, at de fritstiller [A], så  

 truppen kan komme videre.
Det går de dog ikke med til i første  

 omgang.
Det var jo noget træls noget.
Vi ville gerne videre  

 som trup, og vi ville gerne glæde os over oprykningen i stedet for at  

 have ballade, fortæller spillerrepræsentant  Lars  Knudsen.
To dage efter modtog [A] så alligevel en opsigelse  

 af kontrakten.
Der var i opsigelsen en betingelse om, at han ikke måtte  

 udtale sig om [B] eller sagen i det hele taget.
Det kunne [A] tilsyneladende  

 ikke acceptere.
Derfor mødte han stadig væk op i klubben, og  

 derfor indkaldte han til et spillermøde den 10. juli.
Her fortalte han  

 om sommerens hændelser, og her fortalte han angiveligt, at han kun  

 kunne opfatte [B]'s henvendelse den 14. juni som et forsøg på at  

 aftale kampens forløb.
 Fem dage senere ringede Skive-formanden til [A] og  

 fortalte ham, at han var blevet fritstillet. [K] var blevet træt af  

 trusler om at gå til medierne med sin historie. [A] blev  

 nægtet adgang til træningen fremover.
Samme dag bad [B] også om at blive løst fra  

 kontrakten.
Hvilket klubben accepterede. [B] begrunder i dag den beslutning  

 med, at han bare ikke passede ind på arbejdspladsen.
Nogen gange vælger man forkert i livet.
Tingene  

 fungerede ikke godt nok i Skive, for jeg skulle som træner bruge 80  

 procent af min tid på alt muligt andet end fodbold.
Det bør  

 være omvendt, fortæller [B].
DBU-sag Igennem længere tid har Skive IK tilbageholdt [A]'s  

 spillercertifikat på grund af en økonomisk tvist klubben og  

 spilleren imellem.
Sagen har været indbragt for DBUs  

 fodboldkontraktudvalg, men der er netop indgået forlig i sagen.  

 Forliget betyder, at [A] får et ikke-oplyst beløb af Skive IK,  

 fordi klubben fyrer ham et år før kontraktudløb.
Og  

 samtidig har [A] nu fået spillercertifikat, så han kan begynde i  

 Hjørring.
Alt sammen under betingelse af, at han overhovedet ikke  

 udtaler sig i sagen." Klagerne har oplyst, at der den 27. august 2000 blev  

 indgået et forlig mellem Skive IK og [A], og at følgende i denne  

 forbindelse blev aftalt:
"[A] og Skive Elite A/S udtaler sig ikke yderligere i  

 denne sag til pressen.
Dette omfatter også [A]'s allerede afgivne  

 udtalelser til Spillerforeningens blad Indersiden." Klagerne har anført, at Spillerforeningen var fuldt  

 ud bekendt med dette forlig, idet [A] under forhandlingerne blev assisteret  

 af en person fra Spillerforeningen, og idet forliget blev fremsendt til  

 Spillerforeningen dagen før deadline på bladet.
Under  

 forligsmødet blev der endvidere flere gange taget kontakt til bladets  

 ansvarshavende redaktør, hvorfor denne var fuldt ud bekendt med sagen,  

 samt med [A]'s ændrede syn på udgivelsen af artiklen, men man  

 valgte altså på trods heraf at bringe en redigeret version af den  

 oprindelige artikel med [A].
Denne version er efter klagernes opfattelse i  

 strid med god presseskik.
Klageren har anført, at oplysningerne i artiklen om  

 "aftalt spil" ikke er korrekte, samt at der fra bladets side ikke er  

 foretaget tilstrækkeligt for at kontrollere og efterprøve  

 korrektheden af de bragte oplysninger, ligesom der ikke er udvist  

 tilstrækkelig kritik over for nyhedskilden.
Hverken [A], [K], [O] eller  

 har således ønsket, at artiklen blev bragt eller stået  

 inde for korrektheden af de i artiklen indeholdte oplysninger, hvilket  

 fremgår af selve artiklen.
At bladet havde grund til at udvise  

 behørig kritik over for nyhedskilden [A] følger af, at Skive IK  

 havde givet [A] tilbud om ophævelse af hans spillerkontrakt, at der  

 verserede en tvist mellem [A] og Skive IK, samt at man tilbageholdte [A]'s  

 spillercertifikat.
Oplysningerne burde således inden de blev bragt have  

 været forelagt for og verificeret af de omtalte personer eller som  

 minimum af personer, der ikke var direkte involveret i tvisten.
I hvert fald  

 er det i strid med god presseskik at bringe oplysningerne efter, at [A] havde  

 trukket sine udtalelser tilbage.
Klagerne har endvidere anført, at flere af  

 oplysningerne i artiklen er angivet uden oplysning af kilde.
Oplysningerne  

 må imidlertid stamme fra [A], hvilket fremgår af, at  

 oplysningerne er hentet fra den oprindelige artikel, samt at oplysningerne  

 ikke er verificeret af andre.
 Klagerne har tillige anført, at [K] ikke har udtalt  

 sig til bladet efter, at [A] trak sine udtalelser tilbage, og artiklen blev  

 redigeret om.
Klagerne har herudover anført, at artiklen  

 indeholder meget alvorlige beskyldninger og antydninger om aftalt spil og om  

 korrumperede forhold i klubben, idet det bl.a. fremgår, at der er tale  

 om en "sag, der normalt kun udspiller sig i det sydeuropæiske", at der  

 er tale om "aftalt spil", og at træneren skulle have haft "planer om at  

 aftale Brønshøj-kampen". Disse beskyldninger er af en  

 sådan karakter, at det kræver en særlig  

 efterprøvelse at bringe disse.
Da [A] havde trukket sine udtalelser  

 tilbage, og da udsagnene er pure afvist af [B], burde de slet ikke have  

 været bragt uden yderligere efterprøvelse.
Selvom det havde  

 været tilfældet, at [B] havde præsenteret [A] og  Jan  

  Larsen for et oplæg om at "gå efter uafgjort" i kampen mod  

 Brønshøj, så kan et sådant oplæg alene  

 kritiseres for at mangle ambitioner, idet der var tale om en kamp, hvor begge  

 hold kunne gå videre med uafgjort, hvilket imidlertid intet har at  

 gøre med "aftalt spil". Det fremgår herefter af artiklen, at [A]  

 har "stejlet noget så gevaldigt over" dette oplæg om at gå  

 efter uafgjort, og at det er det, der afføder det øvrige  

 hændelsesforløb, som er gengivet i artiklen.
Klagerne mener  

 imidlertid, at artiklens gengivelse af hændelsesforløbet  

 bærer præg af, at beskyldningerne om aftalt spil kan bunde i en  

 misforståelse, hvilket burde have været undersøgt  

 nærmere f.eks. ved forelæggelse af oplysningerne for  

 viceanfører  Jan  Larsen, der også skulle have været  

 tilstede, da trænerens oplæg blev præsenteret.
Artiklens  

 overskrift "Betændt sag i Skive" må endvidere opfattes som uden  

 dækning i artiklen, idet overskriften er sensationspræget, og  

 idet den antyder, at der er begået uretmæssigt forhold fra  

 boldklubbens side.
Klagerne har endvidere anført, at det i forhold til  

 og [O] er særligt kritisabelt, at det under overskriften "hemmeligt  

 møde" antydes, at disse personer har noget at skjule, ligesom de  

 derved indirekte og i konteksten fremstilles som medvirkende til korruption  

 og aftalt spil.
I artiklen er det endvidere anført, at "mødet  

 er iøvrigt henlagt til Gl.
Skivehus, fordi ledelsen vil holde det  

 hemmeligt". Hverken [K] eller andre i Skive Iks ledelse har imidlertid over  

 for bladet oplyst, at man ønskede at holde mødet hemmeligt.  

 Baggrunden for at holde mødet på en restaurant var derimod, at  

 klublokalerne ikke egner sig til mødeafholdelse på  

 hverdagsaftener, hvor der er aktiviteter i klubben.
Der er endvidere intet  

 usædvanligt eller odiøst i at holde et møde på en  

 restaurant, ligesom et sådant møde ikke kan betegnes som  

 hemmeligt, idet alle mødedeltagerne er kendte ansigter i byen, og idet  

 mødet foregik på et offentligt sted.
Oplysningen herom samt  

 overskriften "Hemmeligt møde" er derfor i strid med god  

 presseskik.
 Klagerne har tillige anført, at når det i  

 artiklen er anført, at [K] "ikke vil fyre træneren, fordi  

 klubben er på en succesbølge", så følger det heraf,  

 at [K] kommer til at fremstå som en person, der vægter klubbens  

 succes højere end "aftalt spil". Senere i artiklen anføres det  

 endvidere, at fritstillingen af [A] skyldes, at [K] "var blevet træt af  

 trusler om at gå til medierne med sin historie". Samlet set er  

 fremstillingen af [K] således kritisabel, idet den indeholder  

 antydninger om, at han har godkendt eller tolereret korruption og aftalt spil  

 i klubben, samt at ledelsens håndtering af konflikten mellem  

 træneren og anføreren ikke tåler dagens lys.  

 Fremstillingen hidrører ikke fra [K] selv, og har heller ikke  

 været forelagt ham til udtalelse, hvorfor god presseskik er  

 tilsidesat.
Klagerne har endvidere anført, at når det om  

 i artiklen hedder, at "[O], der civilt har et lederjob i en farmaceutisk  

 virksomhed, mener ligefrem, at det vil kunne koste ham jobbet, hvis der  

 kommer noget kontroversielt frem om hans rolle i hele forløbet",  

 indebærer dette en usaglig og bevidst antydning af, at [O] skulle have  

 alvorlige ting at skjule.
Det er imidlertid ganske indlysende, at det kan  

 have alvorlige konsekvenser, hvis der fremsættes urigtige beskyldninger  

 om aftalt spil og korrupte forhold.
Udtalelsen understreger for så vidt  

 bare denne skadesrisiko for [O], men udtalelsen er bevidst misbrugt og  

 bevirker via konteksten, at også [O] fremstilles som havende godkendt  

 "aftalt spil" og korruption i Skive IK og som havende en rolle i sagen, som  

 ikke tåler dagens lys.
Det er imidlertid i strid med god presseskik at  

 bruge udtalelsen, som åbenbart efter sit indhold ikke er beregnet til  

 referat.
Klagerne har herudover anført, at de artikler om  

 sagen, som bladet har henvist til, for de flestes vedkommende ligger efter  

 interview med bladet, hvorfor det ikke er korrekt, som anført af  

 bladet, at artiklen i det væsentligste baserer sig på den  

 øvrige pressedækning.
Ved at sammenligne den oprindelige  

 artikel, der indeholdte de udtalelser, som [A] trak tilbage, og den artikel  

 bladet bragte, er det klart, at artiklen er baseret på den oprindelige  

 artikel blot således, at [A]'s navn er taget ud, ligesom der er byttet  

 om på nogle afsnit.
Dette understreges også af, at der i det  

 væsentligste mangler kildeangivelser i artiklen, idet kilden netop var  

 som havde trukket sine udtalelser tilbage.
 Klagerne har endelig anført, at det samlede indtryk  

 af artiklen er, at bladet ikke har haft til formål at bringe korrekt og  

 saglig information, men at man i stedet har haft til formål for enhver  

 pris at lave en sensationel artikel, uanset at denne måtte basere sig  

 på en tendentiøs gengivelse af oplysninger og på ukorrekte  

 antydninger og beskyldninger af alvorlig karakter mod klagerne.
Bladet har anført, at den påklagede artikel  

 alene er et delelement i en ganske omfattende pressedækning af sagen om  

 Skive IK, hvorfor artiklen ikke indebærer en overtrædelse af god  

 presseskik, allerede fordi artiklen i alt væsentligt alene er en  

 gengivelse og en opsummering af sagsforløbet.
Bladet har til belysning  

 heraf henvist til en række artikler i andre blade, herunder til en  

 artikel med overskriften "Tavshedens Pris" bragt i Tipsbladet den 8.  

 september 2000, en artikel med overskriften "Skive IK truede med  

 sagsanlæg" bragt i Skive Folkeblad den 12. september 2000 og en artikel  

 med overskriften "Kolbøtter i Skive" bragt i Tipsbladet den 15.  

 september 2000. Det relevante tidspunkt for afgørelsen af, om der var  

 skrevet lignende artikler om sagen før, den påklagede artikel  

 blev bragt, må være den 9. september 2000, hvor den  

 påklagede artikel udkom og ikke andre tidspunkter.
Bladet har endvidere anført, at det forhold, at [A]  

 under forhandlingerne med Skive IK blev assisteret af en repræsentant  

 fra Spillerforeningen, ikke medfører, at bladets ansvarshavende  

 redaktør kan holdes ansvarlig for en eventuel viden om et konkret  

 forlig og dettes forudsætninger hos foreningens medarbejdere.
Efter, at  

 havde udtrykt ønske om at trække sine udtalelser tilbage,  

 har bladet rent faktisk loyalt foretaget en redigering af artiklen  

 således, at [A]'s ønske blev imødekommet.
Der er  

 ifølge forligsteksten mellem [A] og Skive IK tale om, at [A]  

 trækker sine udtalelser tilbage, hvorimod der ikke er tale om, at han  

 trækker hele artiklen tilbage.
I øvrigt er bladet ikke bundet af  

 det forlig, [A] har lavet med Skive IK, hvilket klagerne er bekendt med.  

 Bladet lovede således ikke, at man for fremtiden ville ignorere den  

 viden, man havde fået i forbindelse med researchen til artiklen, som  

 hidrørte fra en række andre artikler og fra adskillige  

 øvrige kilder.
Bladet har tillige anført, at man har  

 efterprøvet korrektheden af de bragte oplysninger, så langt det  

 er muligt, hvilket er sket ved at tale med kilderne og ved at forelægge  

 de relevante oplysninger for de involverede personer til kommentar.
Det  

 forhold, at man har søgt at efterprøve rigtigheden af en  

 oplysning ved at forelægge denne for den anden part, og den anden part  

 så nægter at udtale sig, medfører ikke, at man herefter er  

 afskåret fra at bringe en artikel.
På denne måde ville det  

 være for enkelt for en part, der ikke ønsker en for den  

 pågældende part negativ sag fremstillet i pressen at forhindre en  

 sådan fremstilling ved blot at nægte at udtale sig.
De  

 udtalelser, der rent faktisk blev modtaget fra Skive Iks ledere og andre, er  

 i øvrigt medtaget i artiklen, og alle parter har således haft  

 lejlighed til at udtale sig til artiklen.
Alle oplysningerne i artiklen er  

 korrekte, og man har fra bladets side gjort alt, hvad der var muligt for at  

 søge at verificere oplysningerne, og man har givet mulighed for, at  

 selv kunne komme frem med sine kommentarer til sagsforløbet.
 Bladet har herudover anført, at det forhold, at [A]  

 har trukket sine udtalelser tilbage ikke medfører, at det herved kan  

 lægges til grund, at han ikke kan stå inde for korrektheden af de  

 i artiklen bragte oplysninger. [A[ har hverken før eller efter  

 artiklens offentliggørelse, bestridt oplysningerne i artiklen, men har  

 alene trukket sine egne udtalelser tilbage som følge af den aftale,  

 han har indgået med Skive IK.
Bladet har endvidere anført, at artiklen ikke  

 indebærer en krænkelse af [A]'s personlige anseelse, idet  

 artiklen tværtimod er et forsøg på at give en nuanceret og  

 fuld beskrivelse af sagsforløbet i en periode, hvor [A] blev voldsomt  

 kritiseret i medierne for sin tavshed om sagen.
Endvidere er det ikke  

 korrekt, at [A] ikke ønskede artiklen bragt, han ønskede blot  

 ikke interviewet med ham selv bragt.
Bladet har herudover anført, at man har udvist  

 behørig kritik over for [A] som nyhedskilde, idet artiklen også  

 bygger på andre kilder, herunder trykte nyhedskilder, samtaler med  

 andre parter, herunder samtaler med [K], [O], [B],  Lars  Knudsen,  Jens  

  Jørgen  Brinch fra Tipsbladet,  Ole  Tang og  Brian  Laursen samt [A]  

 og på møder.
Mere er det ikke journalistisk muligt at  

 gøre.
Det er endvidere ikke i strid med god presseskik, såfremt  

 der verserer en tvist mellem to parter at gengive den ene parts beskrivelse  

 af hændelsesforløbet.
Det afgørende er, at man  

 søger at lade begge parter komme til orde, uanset om en af parterne  

 ikke måtte ønske at udtale sig.
Det forhold, at man  

 forsøgte at høre [K], [O] og [B] inden artiklen blev bragt  

 medfører endvidere, at man har gjort det fornødne, og at god  

 presseskik ikke er overtrådt.
Det forhold, at bladet i så  

 høj grad har baseret artiklen på tidligere pressedækning  

 medfører endvidere, at bladet ikke kan anses for at have  

 overtrådt god presseskik i forbindelse med artiklen.
Skive IK har da  

 også taget meget aktiv del i pressedækningen af sagen både  

 før og efter artiklen, hvorfor bladet på ingen måde kunne  

 forudse, at Skive IK skulle have en særlig holdning til, at bladet  

 også dækkede historien.
Bladet har af hensyn til Pressenævnets  

 forståelse af sagen præciseret, at det, den i artiklen omtalte  

 sag drejer sig om, er, hvorvidt [B] inden en afgørende oprykningskamp  

 henvendte sig til [A] og  Jan  Larsen for at få deres stillingtagen til  

 forslag om, at han skulle kontakte Brønshøjs træner  

 for at aftale udfaldet af kampen.
Der er således ikke tale om nogen  

 misforståelse i artiklen, som oplyst af klagerne.
Det er imidlertid  

 hverken i artiklen eller i den tidligere eller senere mediedækning  

 gjort gældende, at der rent faktisk skulle have foreligget aftalt spil.  

 Da sagen på tidspunktet for udgivelsen af artiklen havde verseret i  

 flere måneder uden at have fundet sin afslutning, havde sagen en  

 så væsentlig interesse, at det var fuldt berettiget, at bladet  

 bragte artiklen.
 Bladet har tillige anført, at artiklens overskrift  

 "Betændt sag i Skive" netop er dækkende for sagsforløbet,  

 hvorfor denne ikke indebærer en overtrædelse af god presseskik.  

 Hertil kommer, at samme eller lignende ordvalg har været anvendt i  

 andre artikler, uden at dette har givet anledning til reaktioner fra  

 klagernes side.
Bladet har endvidere anført, at der har været  

 udført en særlig kontrol vedrørende oplysningerne om [B]  

 i artiklen, idet oplysningerne har været forelagt [B], og idet hans  

 benægtelse er citeret i artiklen.
Endvidere er der ikke videregivet  

 andre oplysninger om ham, end hvad der allerede har været bragt i andre  

 medier.
Bladet har vedrørende oplysningerne om mødet  

 på Gl.
Skivehus anført, at disse oplysninger har været  

 forelagt [K], som tilsyneladende ikke har fundet anledning til at kommentere  

 disse.
I henseende til almindelig forretningsmæssig adfærd  

 forekommer det ganske usædvanligt, at et møde henlægges  

 til et andet sted end klublokalerne, hvilket har bibragt det indtryk, at  

 mødet skulle holdes hemmeligt.
Da oplysningerne om den  

 påståede hemmeligholdelse har været forelagt Skive Iks  

 ledelse, er god presseskik ikke overtrådt.
Hertil kommer, at det er  

 helt naturligt, at mødet fra Skive Iks side ønskes  

 hemmeligholdt, idet man ikke ønskede yderligere polemik om den fortsat  

 verserende tvist mellem anfører og træner.
 Bladet har vedrørende oplysningerne om [K] i  

 artiklen anført, at der er tale om korrekte gengivelser, og at  

 oplysningerne har været forelagt [K] til udtalelse, men at han efter  

 eget valg har ønsket ikke at udtale sig.
Bladet har vedrørende [O] udtalelse om hans civile  

 job anført, at der er tale om en udtalelse til en journalist, der er  

 citeret direkte i artiklen.
Bladet opfattede ikke udtalelsen, som noget der  

 ikke var til referatet, hvilket [O], der forsøgte at lægge pres  

 på bladet for ikke at bringe artiklen, måtte forvente.
 Bladet har endvidere anført, at man i teksten har  

 taget forbehold i gengivelsen af sagen ved flere steder at indsætte  

 ordet "angiveligt" eller lignende for på den måde at understrege,  

 at de bragte oplysninger ikke er endeligt verificeret af alle parter.
 Bladet har endelig anført, at formålet med  

 artiklen har været, at viderebringe viden om en sag, der har fået  

 betydelig mediedækning, og som kan have stor betydning for dansk  

 fodbold og for de enkelte spilleres hverdag.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Kirsten Dyregaard.
 Pressenævnet udtaler:
 Indledningsvis bemærkes, at den omstændighed,  

 at andre medier har viderebragt nogle nærmere bestemte oplysninger  

 eller "rygter", ikke fritager bladet for at foretage en selvstændig  

 efterprøvelse af de pågældende oplysningers eller  

 "rygters" rigtighed.
 Det forhold, at bladet valgte at bringe en artikel om  

 begivenhederne i Skive IK i forbindelse med, at [A] og [B] forlod klubben,  

 uanset at disse ikke ønskede at udtale sig, kan efter  

 Pressenævnets opfattelse ikke i sig selv anses som en  

 tilsidesættelse af god presseskik.
Oplysningen i artiklen om, at "mødet er i  

 øvrigt henlagt til Gl.
Skivehus, fordi ledelsen vil holde det  

 hemmeligt", er ikke en oplysning, der i sig selv er skadelig eller  

 krænkende for de involverede personer, og da disse i øvrigt har  

 haft mulighed for at udtale sig, er god presseskik ikke tilsidesat.
 Det forhold, at [O] i artiklen er citeret for at skulle  

 have sagt, "at det vil koste ham jobbet, hvis der kommer noget kontroversielt  

 frem om hans rolle i hele forløbet", indebærer ikke, at god  

 presseskik er tilsidesat, da [O] rent faktisk er fremkommet med udtalelsen,  

 og denne ikke kan anses for misbrugt af bladet til på en usaglig  

 måde at mistænkeliggøre [O].
 Tre af nævnets medlemmer   Per Sørensen,  

 Tage Clausen og Kirsten Dyregaard   udtaler herefter:
Af artiklen fremgår, at klubben ved dens  

 træner har forelagt anføreren [A] og viceanføreren  Jan  

  Larsen et oplæg om at "gå efter uafgjort" i kampen mod  

 Brønshøj.
Denne skadelige og krænkende oplysning  

 indeholder efter disse medlemmers opfattelse en meget alvorlig beskyldning om  

 forsøg på "aftalt spil" fra klubbens side.
Såfremt et  

 medie ønsker at bringe en sådan beskyldning, skal mediet i  

 særlig grad efterprøve dens rigtighed, inden den bringes,  

 først og fremmest ved forelæggelse for de implicerede personer.  

 Bladet har da også forelagt beskyldningen for disse, men bladet har  

 ikke kunnet formå dem til at udtale sig, og bladet har heller ikke  

 på anden måde sandsynliggjort, at beskyldningen er korrekt.
Da  

 bladet alligevel valgte at bringe beskyldningen, finder disse medlemmer, at  

 bladet har tilsidesat god presseskik, og de udtaler derfor kritik af  

 bladet.
 Et medlem - Finn Rowold - udtaler:
 Da bladet har forelagt beskyldningerne for de implicerede  

 personer, og disse ikke har ønsket at udtale sig, finder jeg samlet  

 set, at artiklen ikke er i strid med god presseskik.
 Der afsiges kendelse efter stemmeflertallet, og  

 Pressenævnet udtaler herefter sin kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Indersiden at offentliggøre følgende:
"Kendelse fra Pressenævnet Indersiden bragte i september 2000 en artikel med  

 overskriften "Betændt sag i Skive", hvoraf det bl.a. fremgår, at  

 Skive Iks træner [B] den 14. juni 2000 efter træningen kaldte  

 anføreren [A] og viceanføreren  Jan  Larsen hen til sig og  

 præsenterede de to spillere for et oplæg om "at gå efter  

 uafgjort" i kampen mod Brønshøj.
 Divisionsforeningen som mandatar for Skive IK Elite A/S,  

 Skive IK's formand [K] og sportslige leder [O] klagede til  

 Pressenævnet, idet man anså god presseskik for tilsidesat.
 Pressenævnet har i anledning af klagen udtalt, at  

 den omstændighed, at andre medier har viderebragt nogle nærmere  

 bestemte oplysninger eller "rygter", ikke fritager bladet for at foretage en  

 selvstændig efterprøvelse af de pågældende  

 oplysningers eller "rygters" rigtighed.
 Det forhold, at bladet valgte at bringe en artikel om  

 begivenhederne i Skive IK i forbindelse med, at [A] og [B] forlod klubben,  

 uanset at disse ikke ønskede at udtale sig, kan efter  

 Pressenævnets opfattelse ikke i sig selv anses som en  

 overtrædelse af god presseskik.
Oplysningen i artiklen om, at "mødet er i  

 øvrigt henlagt til Gl.
Skivehus, fordi ledelsen vil holde det  

 hemmeligt", er ikke en oplysning, der i sig selv er skadelig eller  

 krænkende for de involverede personer, og da disse i øvrigt har  

 haft mulighed for at udtale sig, er god presseskik ikke tilsidesat.
 Det forhold, at [O] i artiklen er citeret for at skulle  

 have sagt, "at det vil koste ham jobbet, hvis der kommer noget kontroversielt  

 frem om hans rolle i hele forløbet", indebærer ikke, at god  

 presseskik er tilsidesat, da [O] rent faktisk er fremkommet med udtalelsen,  

 og denne ikke kan anses for misbrugt af bladet til på en usaglig  

 måde at mistænkeliggøre [O].
 Tre medlemmer   Per Sørensen, Tage Clausen og  

 Kirsten Dyregaard   udtaler herefter:
Af artiklen fremgår, at klubben ved dens  

 træner har forelagt anføreren [A] og viceanføreren  Jan  

  Larsen et oplæg om at "gå efter uafgjort" i kampen mod  

 Brønshøj.
Denne skadelige og krænkende oplysning  

 indeholder efter disse medlemmers opfattelse en meget alvorlig beskyldning om  

 forsøg på "aftalt spil" fra klubbens side.
Såfremt et  

 medie ønsker at bringe en sådan beskyldning, skal mediet i  

 særlig grad efterprøve dens rigtighed, inden den bringes,  

 først og fremmest ved forelæggelse for de implicerede personer.  

 Bladet har da også forelagt beskyldningen for disse, men bladet har  

 ikke kunnet formå dem til at udtale sig, og bladet har heller ikke  

 på anden måde sandsynliggjort, at beskyldningen er korrekt.
Da  

 bladet alligevel valgte at bringe beskyldningen, finder disse medlemmer , at  

 bladet har tilsidesat god presseskik, og de udtaler derfor kritik af  

 bladet.
 Et medlem   Finn Rowold   udtaler:
 Da bladet har forelagt beskyldningerne for de implicerede  

 personer, og disse ikke har ønsket at udtale sig, finder jeg samlet  

 set, at artiklen ikke er i strid med god presseskik..
 Der afsiges kendelse efter stemmeflertallet, og  

 Pressenævnet udtaler herefter sin kritik af bladet.
København den 4. december 2000 Per Sørensen, Finn Rowold, Tage Clausen og Kirsten  

 Dyregaard." Afsagt den 4. december 2000.
