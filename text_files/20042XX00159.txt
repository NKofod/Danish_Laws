Skriftlig fremsættelse (13. april 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af færdselsloven og pasloven (Knallerter, køre- og hviletid og  

 nedsættelse af gebyret for børnepas mv.) (Lovforslag nr.
L 153).
 Regeringen lægger stor vægt på fortsat at nedbringe det  

 uacceptabelt høje antal af dræbte og tilskadekomne i trafikken.
 Samtidig ønsker regeringen at sikre, at færdselslovgivningen  

 er indrettet på en sådan måde, at reglerne forekommer velbegrundede og  

 saglige.  

 Dette indebærer, at færdselslovgivningen løbende må tilpasses de nye  

 udfordringer, herunder nye trafikale mønstre, nye adfærdsnormer, nye tekniske  

 muligheder osv.
 Regeringen foreslår på den baggrund en række initiativer rettet  

 mod forskellige grupper af trafikanter.
Formålet med lovforslaget er  

  

 for det første  

  

 at gøre det muligt for politiet at identificere  

 førere af knallerter, der i dag ikke er registreringspligtige, med henblik på  

 at strafforfølge overtrædelser, som er begået af disse førere.
Det foreslås  

 derfor, at der indføres en registreringsordning for knallerter, der i dag  

 ikke  

 er registreringspligtige, som svarer til den gældende registreringsordning  

 for  

 de knallerter, der i dag er registreringspligtige (knallert 45).
 Det bemærkes, at denne del af lovforslaget fremsættes af  

 justitsministeren efter aftale med skatteministeren, idet sager vedrørende  

 regulering af registrering af køretøjer mv. ved kongelig resolution af 18.  

 februar 2005 er overført fra Justitsministeriet til Skatteministeriet.
 Formålet med lovforslaget er  

  

 for det andet  

  

 at skærpe sanktionerne for overtrædelse af køre- og  

 hviletidsreglerne.
Ved politiets kontroller er der konstateret adskillige  

 overtrædelser af køre- og hviletidsreglerne.
Disse overtrædelser indebærer  

 efter regeringens opfattelse en betydelig risiko for medtrafikanter og for  

 passagerer i busser mv., som i højere grad bør afspejles i sanktionsniveauet.  

 Det foreslås derfor, at der indføres et skærpet bødesanktionssystem og  

 mulighed  

 for frakendelse af førerretten ved grovere eller gentagne overtrædelser af  

 køre- og hviletidsreglerne.
Samtidig foreslås en væsentlig skærpelse af  

 bøderne  

 for overtrædelse af færdselslovens bestemmelser om kørsel uden kørekort og om  

 oplysningspligt samt om at overlade føringen til en person, der ikke lovligt  

 kan føre køretøjet, når overtrædelserne vedrører tunge køretøjer.
 Transport- og Energiministeriet har oplyst, at ministeriet  

 for tiden overvejer, hvordan reglerne om tilbagekaldelse af  

 vognmandstilladelser kan ændres, så dette regelsæt tilpasses de nye  

 foreslåede  

 sanktioner for førerne af tunge køretøjer.
Lovforslaget har  

  

 for  

 det tredje  

  

 til formål at tilvejebringe grundlaget for indførelse af et nyt  

 kontrolapparat (digital fartskriver). Det foreslås således bl.a. at tillægge  

 politiet kompetence til uden retskendelse at foretage virksomhedskontrol som  

 led i den administrative tilsynsopgave med at føre kontrol med overholdelsen  

 af  

 reglerne om køre- og hviletid.
Endvidere foreslås indført en ny bestemmelse  

 om  

 betaling for udstedelse af fartskriverkort til brug for den digitale  

 fartskriver.
For det fjerde  

  

 har  

 lovforslaget til formål at gøre forsøgsordningen med højere hastigheder på  

 motorveje for visse køretøjer omfattet af de køretøjbestemte  

 hastighedsgrænser  

 permanent.
Det foreslås således på baggrund af en evaluering, som  

 Vejdirektoratet har foretaget af forsøgsordningen, at forhøje  

 hastighedsgrænsen  

 for lastbiler mv. fra 70 til 80 km i timen på motorveje.
 Herudover indeholder lovforslaget  

  

 en række ændringer og tilpasninger  

  

 af færdselsloven.
 Det drejer sig for det første om bl.a. en udvidelse af  

 mulighederne for at meddele tilladelse til at afholde visse motorløb på vej,  

 således at der fremover ikke kun undtagelsesvis kan meddeles tilladelse til  

 afholdelse af disse motorløb.
For det andet foreslås en udvidelse af adgangen for  

 cyklister til at køre over fortov og gangsti, således at overkørsel også kan  

 ske i andre tilfælde, end når overkørsel sker fra en sidevej.
Regeringen  

 finder, at der ikke er væsentlige færdselssikkerhedsmæssige betænkeligheder  

 ved  

 en sådan udvidelse  særligt henset til at cyklister er omfattet af de  

 almindelige regler om vigepligt mv.
Bemyndigelsesbestemmelserne vedrørende køreuddannelsen,  

 køreprøven mv. foreslås for det tredje præciseret, således at det fremgår af  

 bestemmelserne, at justitsministeren kan fastsætte bestemmelser om køretøjer,  

 der anvendes til øvelseskørsel og køreprøver.
Endvidere foreslås en  

 opdatering  

 af færdselslovens bestemmelse om visse udenlandske kørekorts gyldighed her i  

 landet.
For det fjerde foreslås en udvidelse af den kommunale  

 parkeringskontrol, således at kontrollen med overholdelse af færdselslovens  

 bestemmelse om parkering i 2. position foruden af politiet tillige kan  

 varetages af den kommunale parkeringskontrol.
Samtidig lægges der op til  

 administrativt at gennemføre en tilsvarende udvidelse af den kommunale  

 parkeringskontrol for så vidt angår forbuddet mod parkering ud for ind- og  

 udkørsel til og fra ejendom og forbuddet mod parkering på kørebanen uden for  

 tættere bebygget område.
Det er regeringens opfattelse, at kontrollen med  

 disse  

 bestemmelser ikke kræver udøvelse af et særligt skøn over den konkrete  

 parkerings eller standsnings lovlighed, og at der på den baggrund ikke er  

 betænkeligheder ved en sådan udvidelse af den kommunale parkeringskontrol.
Formålet med lovforslaget er endelig at tilvejebringe  

 hjemmel til en nedsættelse af gebyret for pas til personer under 18 år fra  

 150  

 kr. til 115 kr. med virkning fra den 1. oktober 2004, hvor der blev indført  

 krav om selvstændigt pas til børn.
Det foreslås således, at beløbet ændres i  

 paslovens § 4 a, stk. 4.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
