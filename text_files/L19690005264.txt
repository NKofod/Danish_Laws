 I henhold til kgl. resolution af 9. juli 1968 har Danmark, efter at  

 folketinget den 19. april 1968 havde Meddelt sit samtykke dertil, ratificeret  

 den i Geneve den 29. april 1958 undertegnede konvention om fiskeri på det  

 åbne hav og bevarelse af dets levende rigdomskilder.
 Konventionens ordlyd er som følger (den kinesiske, russiske og spanske  

 tekst er udeladt her):
KONVENTION om fiskeri på det åbne hav og bevarelse af dets levende rigdomskilder De i denne konvention deltagende stater er under hensyn til, at udviklingen af moderne teknik til udnyttelse af  

 havets levende rigdomskilder, hvorved menneskehedens muligheder for at dække  

 levnedsmiddelbehovet hos verdens voksende befolkning forøges, har medført  

 fare for rovdrift på nogle af disse kilder, og under hensyn til at problemerne vedrørende bevarelse af det åbne havs  

 levende rigdomskilder er af en sådan karakter, at det er klart nødvendigt, at  

 de i videst muligt omfang søges løst på grundlag af internationalt samarbejde  

 gennem fælles indsats fra alle interesserede staters side, blevet enige om følgende:
Artikel 1 1. Enhver stat er berettiget til at lade sine  

 statsborgere drive fiskeri på det åbne hav med forbehold (a) af dens  

 traktatmæssige forpligtelser, (b) af kyststaters interesser og rettigheder i  

 henhold til denne konvention og (c) af bestemmelserne i nedenstående artikler  

 vedrørende bevarelse af det åbne havs levende rigdomskilder.
 2. Enhver stat er forpligtet til selv eller i  

 samarbejde med andre stater over for deres respektive statsborgere at  

 iværksætte sådanne foranstaltninger, som måtte være nødvendige til bevarelse  

 af det åbne havs levende rigdomskilder.
Artikel 2 I denne konvention betyder udtrykket »bevarelse af det åbne havs  

 levende rigdomskilder« samtlige de foranstaltninger, som giver disse  

 kilder varige muligheder for at yde set størst mulige udbytte til sikring af  

 den størst mulige forsyning med levnedsmidler og andre produkter fra havet.  

 Beskyttelsesordninger skal først og fremmest udarbejdes med sigte på at sikre  

 forsyningen af levnedsmidler til menneskeføde.
Artikel 3 En stat, hvis statsborgere driver fiskeri på en eller flere fiskebestande  

 eller på andre levende rigdomskilder i havet på et område af det åbne hav,  

 hvor andre landes statsborgere ikke driver sådant fiskeri, skal over for sine  

 egne statsborgere iværksætte foranstaltninger i området, når dette er  

 nødvendigt, til bevarelse af de pågældende levende rigdomskilder.
Artikel 4 1. Når statsborgere fra to eller flere stater driver  

 fiskeri på samme fiskebestand eller -bestande eller på andre levende  

 rigdomskilder i havet i et eller flere områder af det åbne hav, skal disse  

 stater på begæring af en af dem optagne forhandlinger om en aftale med  

 henblik på over for deres respektive statsborgere at foreskrive  

 foranstaltninger til bevarelse af de pågældende levende rigdomskilder.
 2. Såfremt vedkommende stater ikke inden tolv måneder  

 når til enighed, er enhver af parterne berettiget til at indlede den ved  

 artikel 9 hjemlede fremgangsmåde.
Artikel 5 1. Såfremt statsborgere fra andre stater efter  

 iværksættelsen af de i artiklerne 3 og 4 omhandlede foranstaltninger  

 påbegynder fiskeri på samme fiskebestand eller -bestande eller på andre  

 levende rigdomskilder i havet i et eller fler områder af det åbne hav, skal  

 disse andre stater bringe disse foranstaltninger, som hverken formelt eller  

 reelt må være diskriminerende, i anvendelse over for deres egne statsborgere  

 senest syv måneder efter den dato, på hvilken generaldirektøren for De  

 forenede Nationers Organisation for Ernæring og Landbrug har modtaget  

 underretning om de pågældende foranstaltninger.
Generaldirektøren skal give  

 meddelelse om sådanne foranstaltninger til enhver stat, som anmoder derom,  

 samt under alle omstændigheder til enhver stat, som udpeges ad den stat, der  

 iværksætter foranstaltningerne.
2. Såfremt disse andre stater ikke kan godkende de  

 således iværksatte foranstaltninger, og såfremt der ikke inden tolv måneder  

 kan opnås enighed, er enhver af de interesserede parter berettiget til at  

 indlede den ved artikel 9 hjemlede fremgangsmåde.
Med forbehold af artikel  

 10, stk. 2 skal de iværksatte foranstaltninger være bindende, indtil den  

 særlige kommission har truffet en afgørelse.
Artikel 6 1. En kyststat har en særlig interesse i  

 opretholdelsen af de levende rigdomskilders ydeevne i ethvert område af det  

 åbne hav, som grænser op til dens ydre territorialfarvand.
 2. En kyststat er berettiget til på lige fod at  

 deltage i enhver form for undersøgelse og regulering med henblik på bevarelse  

 af det åbne havs levende rigdomskilder i det pågældende område, selv om dens  

 statsborgere ikke driver fiskeri der.
 3. En stat, hvis statsborgere driver fiskeri i noget  

 område af det åbne hav, som grænser op til en kyststats ydre  

 territorialfarvand, skal på kyststatens begæring optage forhandlinger om en  

 aftale, der foreskriver iværksættelse af de nødvendige foranstaltninger til  

 bevarelse af det åbne havs levende rigdomskilder i det pågældende område.
 4. En stat, hvis statsborgere driver fiskeri i noget  

 område af det åbne hav, som grænser op til en kyststats ydre  

 territorialfarvand, er ikke berettiget til i dette område at håndhæve  

 beskyttelsesforanstaltninger, som er i modstrid med de foranstaltninger, som  

 kyststaten har iværksat, men kan optage forhandlinger med kyststaten om efter  

 aftale at iværksætte de nødvendige foranstaltninger til bevarelse af det åbne  

 havs levende rigdomskilder i det pågældende område.
 5. Hvis vedkommende stater ikke inden tolv måneder når  

 til enighed om beskyttelsesforanstaltninger, er enhver af parterne berettiget  

 til at indlede den ved artikel 9 hjemlede fremgangsmåde.
Artikel 7 1. Under hensyn til bestemmelserne i artikel 6, stk. 1  

 kan enhver kyststat med henblik på opretholdelse af havets levende  

 rigdomskilders ydeevne ensidigt iværksætte passende foranstaltninger til  

 bevarelse af enhver fiskebestand eller andre af havets rigdomskilder i  

 ethvert område af det åbne hav, som grænser op til dens ydre  

 territorialfarvand, hvis forhandlinger herom med andre interesserede stater  

 ikke inden seks måneder har ført til en aftale.
 2. Foranstaltninger gennemført af kyststaten i henhold  

 til foranstående stykke skal kun have gyldighed over for andre stater,  

 såfremt følgende betingelser er opfyldt:
 3. Foranstaltningerne skal forblive i kraft, indtil  

 der i overensstemmelse med denne konventions herom gældende bestemmelser  

 foreligger en afgørelse af enhver uoverensstemmelse om foranstaltningernes  

 gyldighed.
4. Såfremt foranstaltningerne ikke kan godtages af de  

 øvrige interesserede stater, kan enhver af parterne indlede den ved artikel 9  

 hjemlede fremgangsmåde.
Med forbehold af artikel 10, stk. 2 skal de  

 iværksatte foranstaltninger være bindende, indtil den særlige kommission har  

 truffet afgørelse.
 5. De principper om geografisk afgrænsning, som er  

 fastlagt i artikel 12 i konventionen om det ydre territorialfarvand og den  

 tilstødende zone, skal finde anvendelse, hvor det drejer sig om flere staters  

 kyster.
Artikel 8 1. Enhver stat, der har en særlig interesse i  

 bevarelsen af det åbne havs levende rigdomskilder i et område af det åbne  

 hav, der ikke grænser op til dens kyst, kan - uanset at dens statsborgere  

 ikke driver fiskeri i det pågældende område - anmode den eller de stater,  

 hvis statsborgere driver fiskeri der, om at iværksætte de nødvendige  

 beskyttelsesforanstaltninger i medfør af henholdsvis artikel 3 og 4. Den  

 pågældende stat skal samtidig udtale sig om de videnskabelige årsager, som  

 efter dens opfattelse gør sådanne foranstaltninger nødvendige, og gøre rede  

 for sin interesse heri.
 2. Hvis der ikke inden tolv måneder opnås enighed, kan  

 den pågældende stat indlede den ved artikel 9 hjemlede fremgangsmåde.
Artikel 9 1. Enhver tvist, som måtte opstå mellem stater  

 vedrørende artiklerne 4, 5, 6, 7 og 8, skal på begæring af en af parterne  

 indbringes til bilæggelse for en særlig kommission på fem medlemmer,  

 medmindre parterne når til enighed om søge en løsning ved anden fredelig  

 bilæggelsesmåde i henhold til De forenede Nationers pagts artikel 33.
2. Kommissionens medlemmer, hvoraf eet skal udpeges  

 til formand, skal udnævnes ved aftale mellem de stridende stater inden tre  

 måneder fra fremsættelsen af anmodning om bilæggelse i henhold til  

 bestemmelserne i denne artikel.
Såfremt enighed ikke opnås, skal medlemmerne  

 på begæring af en af de i tvisten implicerede parter udnævnes af de forenede  

 Nationers generalsekretær inden for en yderligere tremåneders periode i  

 samråd med de tvistende stater og med præsidenten for Den mellemfolkelige  

 Domstol og generaldirektøren for De forenede Nationers Organisation for  

 Ernæring og Landbrug, blandt velkvalificerede personer, som er statsborgere i  

 stater, der ikke er indblandet i tvisten, og som er sagkyndige i juridiske,  

 administrative eller videnskabelige spørgsmål vedrørende fiskeri, alt efter  

 beskaffenheden af den tvist, som skal bilægges.
Enhver ledig plads, som  

 opstår efter den oprindelige udnævnelse, skal besættes på samme måde som  

 foreskrevet for den oprindelige udvælgelse.
 3. Enhver stat, som er part i en sag, der behandles i  

 henhold til disse artikler, er berettiget til at udnævne en af sine  

 statsborgere til den særlige kommission med ret til fuldt ud at deltage i  

 forhandlingerne på lige fod med et kommissionsmedlem, men uden stemmeret  

 eller ret til at deltage i den skriftlige udarbejdelse af kommissionens  

 afgørelse.
4. Kommissionen vedtager selv sin forretningsorden,  

 der skal sikre hver af sagens parter fuld adgang til at blive hørt og til at  

 forelægge sin sag.
Den fastsætter endvidere, hvorledes omkostningerne og  

 udgifterne skal fordeles mellem parterne i tvisten, medmindre aftale herom  

 foreligger mellem parterne.
 5. Den særlige kommission skal fremlægge sin afgørelse  

 inden fem måneder fra tidspunktet for dens udnævnelse, medmindre den i  

 nødsfald beslutter at forlænge fristen med et tidsrum, der ikke må overstige  

 tre måneder.
 6. Den særlige kommission skal ved sin afgørelse  

 henholde sig til disse artikler og til eventuelle særaftaler mellem de  

 stridende parter vedrørende tvistens bilæggelse.
 7. Kommissionens beslutninger træffes ved simpelt  

 flertal.
Artikel 10 1. For så vidt angår tvister hidrørende fra  

 anvendelsen af artikel 7 skal den særlige kommission anvende de i den nævnte  

 artikels stk. 2 anførte kriterier.
For så vidt angår tvister hidrørende fra  

 anvendelsen af artiklerne 4, 5, 6 og 8 skal kommissionen anvende følgende  

 kriterier, alt efter hvilke spørgsmål tvisten vedrører:
 2. Den særlige kommission kan bestemme, at de  

 omtvistede foranstaltninger ikke må bringes i anvendelse i tidsrummet indtil  

 dens kendelse er afsagt; i tvister hidrørende fra anvendelsen af artikel 7  

 kan foranstaltningerne kun midlertidigt ophæves, når det på grundlag af  

 umiddelbare bevisligheder er åbenbart for kommissionen, at der ikke  

 foreligger nogen nødvendighed for uopsættelig anvendelse af sådanne  

 foranstaltninger.
Artikel 11 Den særlige kommissions afgørelse er bindende for de pågældende stater, og  

 bestemmelserne i De forenede Nationers pagts artikel 94, stk. 2 skal finde  

 anvendelse på disse afgørelser.
Hvis afgørelserne ledsages af henstillinger,  

 skal der i videst muligt omfang tages hensyn til disse.
Artikel 12 1. Hvis det faktiske grundlag for den særlige  

 kommissions kendelse ændres ved væsentlige forandringer i de forhold, der gør  

 sig gældende for den eller de pågældende fiskebestande eller andre levende  

 rigdomskilder i havet eller i fiskerimetoder, kan enhver af de interesserede  

 stater anmode de øvrige stater om at indlede forhandlinger om en aftale om  

 gennemførelse af de nødvendige ændringer i beskyttelsesforanstaltningerne.
 2. Såfremt enighed ikke opnås inden en rimelig frist,  

 kan enhver af de interesserede stater påny benytte sig af den ved artikel 9  

 hjemlede fremgangsmåde, forudsat mindst to år er forløbet siden den  

 oprindelige kendelse.
Artikel 13 1. Regler for fiskeri, der drives ved hjælp af  

 redskaber, som er fastgjort i havbunden i områder af det åbne hav, som  

 grænser op til en stats ydre territorialfarvand, kan fastsættes af denne  

 stat, hvis dens statsborgere gennem lang tid har drevet sådant fiskeri,  

 forudsat at ikke-statsborgere har adgang til at deltage i sådant fiskeri på  

 lige fod med statsborgere, undtagen i områder, hvor sådant fiskeri ifølge  

 lang tids sædvane er blevet udøvet udelukkende af nævnte statsborgere.  

 Sådanne regler skal dog ikke berøre de pågældende områders almindelige  

 stilling som områder af det åbne hav.
 2. I denne artikel betyder udtrykket »fiskeri,  

 der drives ved hjælp af redskaber, som er fastgjort i havbunden«  

 fiskeri, hvortil benyttes grejer, hvoraf dele er fastgjort i havbunden,  

 bygget på en bestemt grund og efterladt der med varig benyttelse for øje  

 eller, hvis de fjernes, genanbringes på samme grund hver sæson.
Artikel 14 I artiklerne 1, 3, 4, 5, 6 og 8 betyder udtrykket »statsborgere«  

 fiskebåde eller -fartøjer af enhver størrelse, som i overensstemmelse med den  

 pågældende stats lovgivning har denne nationalitet uanset  

 besætningsmedlemmernes statsborgerforhold.
Artikel 15 Denne konvention står indtil den 31. oktober 1958 åben for undertegnelse  

 af alle stater, der er medlemmer af De forenede Nationer eller af en af  

 særorganisationerne, og af enhver anden stat, som af De forenede Nationers  

 generalforsamling indbydes til at deltage i konventionen.
Artikel 16 Denne konvention skal ratificeres.
Ratifikationsinstrumenterne skal  

 deponeres hos De forenede Nationers generalsekretær.
Artikel 17 Denne konvention står åben for tiltrædelse for enhver stat, som falder ind  

 under en af de i artikel 15 nævnte kategorier.
Tiltrædelsesinstrumenterne  

 skal deponeres hos De forenede Nationers generalsekretær.
Artikel 18 1. Denne konvention træder i kraft på den tredivte dag  

 efter datoen for deponeringen af det toogtyvende ratifikations- eller  

 tiltrædelsesinstrument hos De forenede Nationers generalsekretær.
 2. For enhver stat, som ratificerer eller tiltræder  

 konventionen efter deponeringen af det toogtyvende ratifikations- eller  

 tiltrædelsesinstrument, træder konventionen i kraft på den tredivte dag efter  

 den pågældende stats deponering af sit ratifikations- eller  

 tiltrædelsesinstrument.
Artikel 19 1. Ved undertegnelse, ratifikation eller tiltrædelse  

 kan enhver stat tage forbehold vedrørende konventionens artikler, bortset fra  

 artiklerne 6, 7, 9, 10, 11 og 12.
 2. Enhver kontraherende stat, som tager forbehold i  

 henhold til foranstående stykke, kan til enhver tid trække forbeholdet  

 tilbage ved meddelelse herom til De forenede Nationers generalsekretær.
Artikel 20 1. Efter udløbet af en periode på fem år fra  

 konventionens ikrafttrædelsesdato kan anmodning om revision af denne  

 konvention til enhver deltager ved skriftlig henvendelse til De forenede  

 Nationers generalsekretær.
 2. De forenede Nationers generalforsamling træffer  

 beslutning om, hvorvidt, og i bekræftende fald hvilke skridt der skal tages i  

 anledning af en sådan anmodning.
Artikel 21 De forenede Nationers generalsekretær skal underrette alle De forenede  

 Nationers medlemsstater samt de øvrige i artikel 15 omhandlede stater:
Artikel 22 Denne konventions originaleksemplar, hvis engelske, franske, kinesiske,  

 russiske og spanske tekst er af lige gyldighed, skal deponeres hos De  

 forenede Nationers generalsekretær, som skal fremsende bekræftede genparter  

 til samtlige de i artikel 15 omhandlede stater.
 Til bekræftelse heraf har de nedenfor befuldmægtigede, som behørigt er  

 bemyndiget dertil af deres respektive regeringer, undertegnet denne  

 konvention.
 Udfærdiget i Geneve den niogtyvende dag i april  

 nittenhundredeotteoghalvtreds.
For Afghanistan: A.R.
Pazhwak (den 30. oktober 1958) For Amerikas forenede Stater: Arthur H.
Dean (den 15. september 1958) For Argentina: A.
Lescure For Australien: E.
Ronald Walker (den 30. oktober 1958) For Bolivia: M.
Tamayo (den 17. oktober 1958) For Canada: George A.
Drew For Ceylon: C.
Corea (den 30. oktober 1958) For Colombia: Juan Uribe Holguin Jose Joaquin Caicedo Castilla For Costa Rica: Raul Trejos Flores For Cuba: F.V.
Carcia Amador For Danmark: Max Sørensen, T.
Oldenburg For Den dominikanske Republik: A.
Alvarez Aybar For Finland: G.A.
Gripenberg (den 27. oktober 1958) For Frankrig: G.
Georges-Picot (den 30. oktober 1958) For Ghana: Richard Quarshie K.B.
Asante For Haiti: Rigal For Indonesien: Ahmed Soebardjo (den 8. maj 1958) For Iran: Dr.
A.
Martine-Daftary (den 28. maj 1958) For Irland: Frank Aiken (den 2. oktober 1958) For Island: H.G.
Andersen For Israel: Shabtai Rosenne For Jugoslavien; under forbehold af ratifikation:
-Milan Bartos, V.
Popovic For Republikken Kina (Formosa) (* 1):
Liu Chieh, Yu-chi Hsueh For Libanon: N.
Sadaka (den 29. maj 1958) For Liberia: Rocheforte L.
Weeks (den 27. maj 1958) For Nepal: Rishikesh Shaha For Kongeriget Nederlandene: C.
Schurmann (den 31. oktober 1958) For New Zealand: Foss Shanahan (den 29. oktober 1958) For Pakistan: Aly Khan (den 31. oktober 1958) For Panama: Carlos Sucre C.
(den 2. maj 1958) For Portugal; under forbehold af ratifikation:
Vasco Vieira Garin (den 22. oktober 1958) For Schweiz: F.
Schnyder (den 22. oktober 1958) For Det forenede Kongerige Storbritannien og Nordirland:
Person Dixon (den 9. september 1958) For Thailand: Luang Chakrapani Srisilvisuddhi, Boon Indrambarya For Tunesien: Mongi slim (den 30. oktober1958) For Uruguay: Alvaro Alvarez.
For Venezuela: (ad referendum) Carlos Sosa Rodriquez (den 30. oktober 1958) Konventionen trådte i kraft den 20. marts 1966.
Danmarks ratifikationsinstrument blev den 26. september 1968 deponeret hos  

 De forenede Nationers generalsekretær.
For Danmarks vedkommende trådte  

 konventionen herefter i henhold til artikel 18, stk. 2 i kraft den 26.  

 oktober 1968.
 Danmarks ratifikation er sket med det forbehold, at Danmark ikke anser sig  

 for bundet af konventionens artikel 2, sidste punktum.
 Foruden Danmark har følgende stater deponeret deres ratifikations- eller  

 tiltrædelsesinstrumenter:
Amerikas forenede Stater, Australien, Cambodja, Columbia, Den dominikanske  

 Republik.
Finland, Haiti, Jamaica, Jugoslavien, Madagascar, Malawi, Malaysia,  

 Mexico, Nederlandene, Nigeria, Portugal, Schweiz, Senegal, Sierra Leone, Det  

 forenede Kongerige Storbritannien og Nordirland, Den sydafrikanske Republik,  

 Thailand, Trinidad og Tobago, Uganda, Venezuela og Øvre Volta.
 Amerikas forenede Stater har ved deponeringen af sit  

 ratifikationsinstrument afgivet en erklæring om, at ratifikationen ikke kan  

 fortolkes som indebærende nogen indskrænkning i anvendelsen af princippet om  

 afståelse fra fiskeri, som blev foreslået af Amerikas forenede Stater på  

 Søretskonferencen i Geneve 1958, men ikke blev gennemført.
 Storbritannien har ved deponeringen af sit ratifikationsinstrument  

 erklæret, at ratifikationen af denne konvention ikke vedrører de britiske  

 protektorater i Den persiske Golf.
 Udenrigsministeriet, den 14. maj 1969.
 Poul Hartling.
