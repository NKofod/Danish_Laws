Nr LSF 39 Forslag til Lov om ændring af lov om skoleskibsafgift, lov om  

 skibsregistrering, lov om danske skibes forsikring mod krigsfare og lov om  

 Statens Istjeneste Fremsat af erhvervsministeren (Mimi Jakobsen) den 11. oktober 1995 Vedtaget ved tredjebehandling den 23. november 1995 Lov nr. 901 af 29/11/1995 § 1 I lov om skoleskibsafgift, jf. lovbekendtgørelse nr. 95 af 11. februar  

 1992, foretages følgende ændringer:
 1. I § 1 ændres »på over 300 registertons brutto«  

 til: »med en bruttotonnage på over 300«.
 2. I § 2 ændres »pr. registerton netto« til:  

 »pr. enhed af den registrerede nettotonnage«.
§ 2 I lov om skibsregistrering, jf. lovbekendtgørelse nr. 742 af 10. september  

 1993, som ændret ved lov nr. 911 af 8. december 1993, foretages følgende  

 ændring:
 1. I § 18, stk. 1, ændres »brutto- og  

 nettoregistertonnage« til: »brutto- og nettotonnage«.
§ 3 I lov om danske skibes forsikring mod krigsfare, jf. lovbekendtgørelse nr.  

 245 af 14. maj 1986, foretages følgende ændring:
 1. I § 7, stk. 2, indsættes efter »20  

 bruttoregistertons«: »eller med en bruttotonnage på over 20«.
§ 4 I lov om Statens Istjeneste, jf. lovbekendtgørelse nr. 578 af 29.  

 september 1988, foretages følgende ændringer:
 1. I § 2 ændres »§ 6« til: »§ 5«.
 2. I § 4 ændres »9. kapitel i søloven af 7. maj  

 1937« til: »16. kapitel i søloven af 16. marts 1994«.
 3. § 5 affattes således:
» § 5. Søfartsstyrelsen fastsætter hvert år efter høring af  

 Isbrydningsrådet den samlede isafgift til dækning af driftsudgifterne ved  

 Statens Istjeneste.
Afgiften fastsættes på grundlag af de gennemsnitlige  

 udgifter til istjenesten i den forudgående 20-års-periode.
Stk. 2. Den ene halvdel af isafgiften betales af danske havne med  

 en vanddybde på 5 m eller derover beliggende inden for Skagen.
Den  

 forholdsmæssige fordeling mellem havnene fastsættes af Søfartsstyrelsen efter  

 høring af Isbrydningsrådet for en periode af indtil 5 år på grundlag af de  

 ud- og indskibede varemængder i den enkelte havn for en forudgående periode  

 af 5 år.
Der kan ved fordelingen tages hensyn til, at havne, der enten selv  

 råder over tilstrækkeligt isbrydningsmateriel, eller for hvilke isbryderhjælp  

 erfaringsmæssigt skønnes ufornøden, kan fritages for afgiften eller få  

 nedsættelse for denne.
Havnenes betaling af isafgiften forfalder den 1. april  

 og 1. oktober og indbetales til Søfartsstyrelsen.
Stk. 3. Den anden halvdel af isafgiften, jf. stk. 1, betales af  

 skibe med en bruttotonnage over 150, der i perioden 15. december - 31. marts  

 anløber danske havne beliggende inden for Skagen.
Afgiften fastsættes årligt  

 af Søfartsstyrelsen efter høring af Isbrydningsrådet og udgør et fast beløb  

 pr. ton af skibets nettotonnage.
Et skib skal højst betale isafgift 2 gange  

 inden for samme opkrævningsperiode.
Skibe, der tilhører staten, er fritaget  

 for betaling af isafgift.
Afgiften opkræves af havnene.
Stk. 4. Søfartsstyrelsen fastsætter efter høring af  

 Isbrydningsrådet regler for havnenes opkrævning af skibenes isafgift samt om  

 betaling for disses administration heraf.« 4. § 6 ophæves.
§ 5 Loven træder i kraft den 1. december 1995.
§ 6 Loven gælder ikke for Færøerne, og §§ 3 og 4 gælder ikke for Grønland.
Oprindeligt fremsat forslag § 1 I lov om skoleskibsafgift, jf. lovbekendtgørelse nr. 95 af 11. februar  

 1992, foretages følgende ændringer:
 1. I § 1 ændres »på over 300 registertons brutto«  

 til: »med en bruttotonnage over 300«.
 2. I § 2 ændres »pr. registerton netto« til:  

 »pr. enhed af den registrerede nettotonnage«.
§ 2 I lov om skibsregistrering, jf. lovbekendtgørelse nr. 742 af 10. september  

 1993, som ændret ved lov nr. 911 af 8. december 1993, foretages følgende  

 ændring:
 I § 18, stk. 1, ændres »brutto- og nettoregistertonnage«  

 til: »brutto- og nettotonnage«.
§ 3 I lov om danske skibes forsikring mod krigsfare, jf. lovbekendtgørelse nr.  

 245 af 14. maj 1986 foretages følgende ændring:
 I § 7, stk. 2, indsættes efter »20 brutto registertons«:  

 »eller med en bruttotonnage på over 20«.
§ 4 I lov om Statens Istjeneste, jf. lovbekendtgørelse nr. 578 af 29.  

 september 1988, foretages følgende ændringer:
 1. I § 2 ændres »§ 6« til: »§ 5«.
 2. I § 4 ændres »9. kapitel i søloven af 7. maj  

 1937« til: »16. kapitel i søloven af 16. marts 1994«.
 3. § 5 affattes således:
» § 5. Søfartsstyrelsen fastsætter hvert år efter høring af  

 Isbrydningsrådet den samlede isafgift til dækning af driftsudgifterne ved  

 Statens Istjeneste.
Afgiften fastsættes på grundlag af de gennemsnitlige  

 udgifter til istjenesten i den forudgående 20 års periode.
Stk. 2. Den ene halvdel af isafgiften betales af danske havne med  

 en vanddybde på 5 meter eller derover beliggende inden for Skagen.
Den  

 forholdsmæssige fordeling mellem havnene fastsættes af Søfartsstyrelsen efter  

 høring af Isbrydningsrådet for en periode af indtil 5 år på grundlag af de  

 ud- og indskibede varemængder i den enkelte havn for en forudgående periode  

 af 5 år.
Der kan ved fordelingen tages hensyn til, at havne, der enten selv  

 råder over tilstrækkeligt isbrydningsmateriel, eller for hvilke isbryderhjælp  

 erfaringsmæssigt skønnes ufornøden, kan fritages for afgiften eller få  

 nedsættelse for denne.
Havnenes betaling af isafgiften forfalder den 1. april  

 og 1. oktober og indbetales til Søfartsstyrelsen.
Stk. 3. Den anden halvdel af isafgiften, jf. stk. 1, betales af  

 skibe med en bruttotonnage over 150, der i perioden 15. december - 31. marts  

 anløber danske havne beliggende inden for Skagen.
Afgiften fastsættes årligt  

 af Søfartsstyrelsen efter høring af Isbrydningsrådet og udgør et fast beløb  

 pr. ton af skibets nettotonnage.
Et skib skal højst betale isafgift 2 gange  

 inden for samme opkrævningsperiode.
Skibe, der tilhører staten, er fritaget  

 for betaling af isafgift.
Afgiften opkræves af havnene.
Stk. 4. Søfartsstyrelsen fastsætter efter høring af  

 Isbrydningsrådet regler for havnenes opkrævning af skibenes isafgift samt om  

 betaling for disses administration heraf.« 4. § 6 ophæves.
§ 5 Loven træder i kraft den 1. december 1995.
§ 6 Loven gælder ikke for Færøerne og §§ 3 og 4 gælder ikke for Grønland.
Bemærkninger til lovforslaget Almindelige bemærkninger Lovforslaget har til formål at tilpasse en række søfartslove, hvortil der  

 er knyttet retsvirkninger til et skibs tonnage, til måleenhederne, brutto- og  

 nettotonage (BT og NT), der fra 18. juli 1994 som hovedregel skal anvendes.  

 Det betyder, at alle skibe med en længde på 24 meter og derover uanset  

 byggetidspunkt nu skal være målt og forsynet med et målebrev, hvori skibets  

 brutto- og nettotonage er anført.
Det følger af den internationale konvention  

 om måling af skibe fra 1969, som er gennemført i lov om skibsmåling, jf.  

 lovbekendtgørelse nr. 43 af 2. februar 1993.
 Efter den tidligere 1947-konvention om et ensartet system for måling af  

 skibe anvendtes måleenhederne, brutto- og nettoregistertonnage (BRT og NRT).  

 Hensigten med målingskonventionen fra 1969 er at tilvejebringe mere ensartede  

 og universelle målingsmåder, således at de beregnede tonnager giver et mere  

 realistisk udtryk for skibets størrelse og dets indtjeningsevne.
De nye måleenheder får konsekvenser for følgende love: lov om  

 skoleskibsafgift, lov om skibsregistrering, lov om danske skibes forsikring  

 mod krigsfare, lov om Statens Istjeneste og lov om skibes sikkerhed m.v.
For  

 så vidt angår den sidstnævnte lov henvises til det samtidig fremsatte forslag  

 til ændring af lov om skibes sikkerhed m.v. og lov om beskyttelse af  

 havmiljøet.
Beregningen af et skibs tonnage efter de nye måleregler kan for  

 eksisterende skibe, der ommåles, medføre en ændret tonnage.
For det enkelte  

 skib kan det derfor medføre ændring af skoleskibsafgiften og isafgiften, hvor  

 tonnagen er lagt til grund ved beregningen.
Det drejer sig om skibe bygget  

 før den 18. juli 1982. Der er imidlertid blot tale om, at disse ældre skibe  

 nu ligestilles med nye skibe, der er bygget efter den 18. juli 1982, og som  

 udgangspunkt allerede har betalt afgift på grundlag af de nye måleenheder.
1969-konventionen gælder ikke for skibe under 24 meter.
For disse skibe  

 har erhvervministeren i medfør af lov om skibsmåling fastsat nationale  

 regler, herunder at skibenes tonnage angives som brutto- og nettotonnage.  

 Skibe under 24 meter, der alene er målt efter de tidligere gældende regler,  

 og som således har en brutto- og nettoregistertonnage, skal imidlertid ikke  

 ommåles.
For disse skibe vil målebreve med angivelse i brutto- og  

 nettoregistertons bevare deres gyldighed uden tidsbegrænsning.
Lovforslaget har ud over den ovennævnte ændring af målingsbegrebet til  

 formål at foretage enkelte justeringer i lov om Statens Istjeneste for så  

 vidt angår isafgiften.
Isafgiften, der blev indført i 1922, er senest fastsat  

 i lov om Statens Istjeneste, jf. lovbekendtgørele nr. 578 af 29. september  

 1988.
I 1986 tiltrådte Finansudvalget ved et aktstykke en forhøjelse af  

 isafgiften til ca. 19 millioner samt en ligelig fordeling af den økonomiske  

 byrde mellem skibe og havne.
Igennem de seneste år er der årligt indbetalt  

 ca. 10 millioner kr. fra skibene og ca. 10 millioner kr. fra havnene.  

 Afgiften skal bl.a. dække isbrydernes drift og vedligeholdelse, mens indkøb  

 af isbrydere, afskrivning og forrentning heraf er statsfinansieret.
Det er  

 forudsat, at udgifter og indtægter i forbindelse med driften af  

 isbrydningstjenesten skal balancere over en 20 årig periode.
Dette princip  

 foreslås nu lovfæstet.
Endvidere foreslås det, at Isbrydningsrådet høres  

 forud for fastsættelsen af den årlige afgift, af fordelingen mellem havnene  

 af den del af afgiften, de skal betale, samt den årlige fastsættelse af den  

 del, som skibene skal betale på grundlag af tonnagen.
Dette fremgår af den  

 nye formulering af lovens § 5. Derimod ændres der ikke på det hidtidige  

 princip om, at fordelingen mellem de enkelte havne sker på grundlag af de  

 ind- og udskibede varemængder i de enkelte havne.
Endvidere bibeholdes det  

 nuværende princip om, at der opkræves en afgift for såvel danske som  

 udenlandske skibe over en vis størrelse, som i tidsrummet 15. december - 31.  

 marts anløber havne inden for Skagen.
Afgiften fra skibene opkræves efter den gældende ordning af Told- og  

 Skattestyrelsen, hvis opkrævning af isafgiften er baseret på erklæringer i  

 skibets tolddeklaration.
Som følge af indførelse af det Indre Marked ser  

 Told- og Skattestyrelsen sig ikke længere i stand til at sikre, at isafgiften  

 bliver opkrævet af alle afgiftspligtige skibe, da kontrollen ikke mere er  

 baseret på erklæringen i tolddeklarationen, som forudsat i loven.
Skibe, der  

 ankommer til dansk havn direkte fra en anden dansk havn, og skibe, der kommer  

 til dansk havn fra et andet sted i EU's toldområde, skal således ikke mere  

 anmelde sig til de statslige told- og skattemyndigheder, medmindre de  

 medfører uberigtigede varer som ladning eller proviant.
Told- og  

 Skattestyrelsen har dermed ikke længere kontakt med alle skibe, der anløber  

 danske havne.
En videreførelse af det nuværende system vil derfor meget vel  

 kunne føre til skævheder med hensyn til opkrævning og en manglende sikkerhed  

 for betaling af afgiften.
Skal man sikre afgiftens indbetaling, kan en fortsættelse af det nuværende  

 opkrævningssysstem derfor ikke ske uden øgede omkostninger.
Man har derfor  

 fundet det mest hensigtsmæssigt, at havnene, som allerede i dag står for  

 indbetaling af ca. halvdelen af den samlede isafgift også overtager Told- og  

 Skattestyrelsens funktion med hensyn til opkrævning af afgiften fra skibene.  

 Opkrævningen vil fremover normalt ske gennem rederens agent.
Det foreslås  

 samtidig, at havnene, for at overtage opgaven fra Told- og Skattestyrelsen,  

 får dækning for de administrative omkostninger ved opkrævningen.  

 Omkostningerne dækkes af staten og dermed sikres, at forslaget ikke får  

 erhversøkonomiske konsekvenser for rederne eller havnene.
Økonomiske, administrative og miljømæssige konsekvenser Tilpasning af søfartslovgivningen til målingskonventionen fra 1969 skønnes  

 at medføre meget begrænsede erhvervsøkonomiske konsekvenser, idet der for  

 erhvervet som helhed ikke bliver en ekstraudgift.
Ændringen af tonnagebegrebet betyder justeringer i skibenes  

 størrelsesmæssige definition i såvel opadgående som nedadgående retning,  

 hvilket vil afspejles i det enkelte skibs afgifter for så vidt angår  

 skoleskibsafgift og isafgift.
Udsving for det enkelte skib i mellemstørrelsen  

 vil normalt pr. anløb ligge inden for en størrelsesorden af et tusinde kr.
Omlægningen af opkrævning af isafgiften fra Told- og Skattestyrelsen  

 skønnes at medføre en merudgift for staten på kr. 300.000, svarende til 3% af  

 den halvdel af den samlede isafgift, som havnene fremover opkræver på statens  

 vegne.
Merudgiften afholdes af Erhvervsministeriet.
 Forslaget skønnes hverken at medføre meradministration eller at have  

 miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Høring Forslaget har været sendt i høring hos:
 Danmarks Rederiforening, Rederiforeningen for Mindre Skibe,  

 Rederiforeningen af 1895, Bilfærgernes Rederiforening, Danmarks  

 Fiskeriforening, Fiskernes Forbund, Hotel-, Restaurant- og Fritidserhvervenes  

 Arbejdsgiverforening, DSB-Rederi A/S, Dansk Navigatørforening, Metal Søfart,  

 Radiotelegrafistforeningen af 1917, Specialarbejderforbundet i Danmark, SID,  

 Hanstholm Afdeling, SID Afdeling, Sømændenes forbund i Danmark,  

 Maskinmestrenes Forening, Dansk Sø-Restaurantionsforening, Restaurations- og  

 Bryggeriarbejderforbundet i Danmark, Funktionærernes og Tjenestemændenes  

 Fællesråd, Dansk Arbejdsgiverforening, Landsorganisationen i Danmark,  

 Amtsrådsforeningen i Danmark, Kommunernes Landsforening, Københavns Kommune,  

 Erhvervenes Transportudvalg, Foreningen af Danske Privathavne,  

 Sammenslutningen af Danske Havne, Københavns Havn, Århus Havn, Aalborg Havn,  

 Statshavnsadministrationen i Frederikshavn, Danmarks Skibsmæglerforening,  

 Trafikministeriet, Udenrigsministeriet, Miljø- og Energiministeriet,  

 Forsvarsministeriet, Finansministeriet, Skatteministeriet,  

 Justitsministeriet, Statsministeriet, Landbrugs- og Fiskeriministeriet,  

 Skibs- og Bådebyggeriernes Arbejdsgiverforening, Foreningen af Skibs- og  

 Bådebyggere i Danmark og Søsportens Brancheforening.
Bemærkninger til lovforslagets enkelte bestemmelser Til § 1 Til nr. 1 og 2 Forslaget er en konsekvens af indførelse af de nye måleenheder, jf. de  

 almindelige bemærkninger.
Det hidtidige afgiftsbeløb fastholdes, således at  

 ejeren af et skib, der er registreret som dansk, med en bruttotonnage over  

 300 betaler en skoleskibsafgift på 50 øre pr. enhed af den registrerede  

 nettotonnage.
Afgiften, der indbringer ca. 1,2 mio. kr. årligt, går til  

 delvis dækning af driftudgifterne ved skoleskibet DANMARK.
Til § 2 Forslaget er alene en konsekvens af, at der ved lov nr. 186 af 23. marts  

 1992 ikke blev ændret i skibsregistreringslovens § 18, stk. 1.
Til § 3 Forslaget er alene en ren teknisk tilpasning, hvor skibe med en  

 bruttotonnage på over 20 sidestilles med skibe over 20 bruttoregistertons.
Til § 4 Til nr. 1 Ændringen i § 2 er alene en konsekvens af, at § 6 ophæves, og at reglerne  

 nu forefindes i § 5.
Til nr. 2 Der er alene tale om en teknisk ajourføring.
Til nr. 3 Stk. 1. Bestemmelsen præciserer grundlaget for beregningen af isafgiften,  

 der skal dække driftsudgifter til Statens Istjeneste og vedligeholdelse af  

 isbryderne, mens anskaffelse af nye isbrydere ikke indgår i beregningen.  

 Bestemmelsen lovfæster det beregningsprincip, som har været anvendt siden  

 1986, jf. det i de almindelige bemærkninger omtalte aktstykke.
Med henblik på  

 at sikre størst mulig åbenhed om beregningen af isafgiften er det fundet  

 rigtigt, at Isbrydningsrådet, hvori såvel havnene som rederne er  

 repræsenteret, bliver hørt, før Søfartsstyrelsen fastsætter den årlige  

 afgift.
Det hidtidige princip om høring af Finansudvalget afskaffes, da  

 afgiftens beregningsmetode nu er lovfæstet, og fastsættelsen først sker efter  

 høring af de berørte parter gennem Isbrydningsrådet.
Stk. 2 svarer til den nuværende lovs § 6, stk. 2, hvorefter halvdelen af  

 isafgiften skal betales af havnene, der er beliggende inden for Skagen og har  

 en vanddybde på 5 meter eller derover.
Fordelingen mellem de enkelte havne  

 sker på grundlag af de ud- og indskibede varemængder i den enkelte havn.
Der  

 kan dog ved fordelingen tages hensyn til, at havne, der enten selv råder over  

 tilstrækkeligt isbrydningsmateriel, eller for hvilken isbryderhjælp  

 erfaringsmæssigt skønnes ufornøden, kan få hel eller delvis nedsættelse af  

 afgiften.
Det svarer til den nugældende ordning, som har været anvendt for en  

 række havne.
Stk. 3 bibeholder den gældende ordning, hvorefter halvdelen af den samlede  

 isafgift sikres ved, at der opkræves en afgift fra de skibe, der i perioden  

 15. december til 31. marts anløber danske havne beliggende inden for Skagen.  

 Kun skibe med en bruttotonnage over 150 er omfattet af afgiften.
Det nye  

 målingsbegreb bruttotonnage erstatter her det tidligere målingsbegreb  

 bruttoregistertonnage.
Afgiften fastsættes af Søfartsstyrelsen efter høring  

 af Isbrydningsrådet som et fast beløb pr. ton af skibets nettotonnage.
Et  

 skib skal dog højst betale isafgift 2 gange inden for samme  

 opkrævningsperiode.
Dette svarer til den gældende ordning.
Skibe tilhørende  

 staten bliver ligeledes som hidtil fritaget for afgiften.
Kun handelsskibe,  

 herunder passagerskibe, er, svarende til den nuværende ordning, jf. senest  

 bekendtgørelse nr. 921 af 17. december 1986 om isafgift af skibe, omfattet af  

 afgiften.
Afgiften fastsættes årligt på grundlag af halvdelen af den i stk. 1  

 fastsatte afgift sammenholdt med den afgiftspligtige tonnage i det  

 forudgående år.
Såfremt det efterfølgende viser sig, at der i et år er  

 opkrævet for meget eller for lidt til at sikre den fastsatte isafgift,  

 justeres dette i forbindelse med opkrævningen i det efterfølgende år.
Med henblik på at lette havnenes administration af undtagelsesbestemmelsen  

 efter to havneanløb vil det i bekendtgørelsen blive præciseret, at rederen  

 eller dennes repræsentant senest i forbindelse med anmeldelsen af skibet til  

 havnemyndighederne skal forelægge dokumentation for, at der allerede er sket  

 betaling 2 gange.
I modsat fald skal der opkræves afgift, men denne kan  

 efterfølgende tilbagebetales mod fremsendelse af dokumentation.
Da havnene nu pålægges den opgave, som toldmyndighederne hidtil har haft,  

 jf. de almindelige bemærkninger, er det fundet rimeligt, at havnene af staten  

 betales med 3% af de opkrævede beløb til dækning af omkostninger ved  

 opkrævningen.
Der vil blive fastsat nærmere bestemmelser om afregningen og  

 opkrævningen, jf. stk. 4.
 Stk. 4 bemyndiger Søfartsstyrelsen til efter høring af Isbrydningsrådet at  

 fastsætte de nærmere regler for havnenes opkrævning af skibenes isafgift og  

 betaling for administeration heraf.
Til § 5 Det foreslås, at loven træder i kraft den 1. december 1995. Dermed tages  

 der højde for opkrævning af isafgift for skibe, der gælder fra den 15.  

 december til den 31. marts det følgende år.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om skoleskibsafgift, jf. lovbekendtgørelse nr. 95 af 11. februar  

 1992, foretages følgende ændringer:
 1. I § 1 ændres »på over 300 registertons brutto«  

 til: »med en bruttotonnage over 300«.
 § 1. Til delvis dækning af udgifterne ved driften af statens  

 skoleskib »DANMARK« skal ejeren af et skib registreret som dansk på  

 over 300 registertons brutto betale en afgift til statskassen.
 2. I § 2 ændres »pr. registerton netto« til:  

 »pr. enhed af den registrerede nettotonnage«.
§ 2. Afgiften udgør 50 øre årlig pr. registerton netto.
Afgiften  

 forfalder til betaling den 31. december, første gang den 31. december 1972.
§ 2 I lov om skibsregistrering, jf. lovbekendtgørelse nr. 742 af 10. september  

 1993, som ændret ved lov nr. 911 af 8. december 1993, foretages følgende  

 ændring:
 I § 18, stk. 1, ændres »brutto- og nettoregistertonnage«  

 til: »brutto- og nettotonnage«.
§ 18. Når et skib er målt og endeligt indført i Skibsregistret,  

 udstedes et nationalitetsbevis.
Beviset skal indeholde angivelse af skibets  

 kendingsmål, brutto og nettoregistertonnage, samt angive dets type, navn,  

 hjemsted, kendingsbogstaver, drivkraft, ejer og fører.
Udlevering kan ikke  

 ske, før skibets kendingsbogstaver er indhugget og navn og hjemsted angivet  

 på skibet.
§ 3 I lov om danske skibes forsikring mod krigsfare, jf. lovbekendtgørelse nr.  

 245 af 14. maj 1986 foretages følgende ændring:
 I § 7, stk. 2, indsættes efter »20 brutto registertons«:  

 »eller med en bruttotonnage på over 20«.
§ 7. Danske skibe, som ikke er forsikringspligtige efter denne lov  

 - herunder skibe under bygning for danske rederier ved danske værfter, for så  

 vidt de er søsat - kan af bestyrelsen optages i instituttet efter derom  

 fremsat skriftlig begæring.
Det samme gælder de i § 6 nævnte skibe, for  

 hvilken fritagelse for forsikringspligt er tilstået.
 Stk. 2. Skibe over 20 brutto registertons, der er hjemmehørende på  

 Færøerne, kan af bestyrelsen optages i instituttet efter derom gennem  

 Færøernes landsstyre fremsat skriftlig begæring.
 Stk. 3. Optagelse i instituttet i henhold til denne paragraf kan  

 ikke tilstås for kortere tid end 1 år.
§ 4 I lov om Statens Istjeneste, jf. lovbekendtgørelse nr. 578 af 29.  

 september 1988, foretages følgende ændringer:
 1. I § 2 ændres »§ 6« til: »§ 5«.
§ 2. Isbryderhjælp fra statsisbrydere til skibe og til de i § 6  

 omhandlede havne ydes vederlagsfrit.
Hvor særlige forhold måtte begrunde  

 dette, kan istjenesten dog betinge sig hel eller delvis dækning af afholdte  

 udgifter.
 2. I § 4 ændres »9. kapitel i søloven af 7. maj  

 1937« til: »16. kapitel i søloven af 16. marts 1994«.
 § 4. Når den hjælp, en statsisbryder yder et skib, finder sted  

 under sådanne forhold, at hjælpen må anses for bjærgning, gælder herom de  

 almindelige regler i 9. kapitel i søloven af 7. maj 1937 dog at bjærgelønnen  

 tilfalder statskassen.
 3. § 5 affattes således:
» § 5. Søfartsstyrelsen fastsætter hvert år efter høring af  

 Isbrydnigsrådet den samlede isafgift til dækning af driftsudgifterne ved  

 Statens Istjeneste.
Afgiften fastsættes på grundlag af de gennemsnitlige  

 udgifter til istjenesten i den forudgående 20 års periode.
Stk. 2. Den ene halvdel af isafgiften betales af danske havne med  

 en vanddybde på 5 meter eller derover beliggende inden for Skagen, dog er  

 havne i Limfjorden vest for Ålborg undtaget.
Den forholdsmæssige fordeling  

 mellem havnene fastsættes af Søfartsstyrelsen efter høring af  

 Isbrydningsrådet for en periode af indtil 5 år på grundlag af de ud- og  

 indskibede varemængder i den enkelte havn for en forudgående periode af 5 år.  

 Der kan ved fordelingen tages hensyn til, at havne, der enten selv råder over  

 tilstrækkeligt isbrydningsmateriel, eller for hvilke isbryderhjælp  

 erfaringsmæssigt skønnes ufornøden, kan fritages for afgiften eller få  

 nedsættelse for denne.
Havnenes betaling af isafgiften forfalder den 1. april  

 og 1. oktober og indbetales til Søfartsstyrelsen.
Stk. 3. Den anden halvdel af isafgiften, jf. stk. 1, betales af  

 skibe med en bruttotonnage over 150, der i perioden 15. december - 31. marts  

 anløber danske havne beliggende inden for Skagen.
Afgiften fastsættes årligt  

 af Søfartsstyrelsen efter høring af Isbrydningsrådet og udgør et fast beløb  

 pr. ton af skibets nettotonnage.
Et skib skal højst betale isafgift 2 gange  

 inden for samme opkrævningsperiode.
Skibe, der tilhører staten, er fritaget  

 for betaling af isafgift.
Afgiften opkræves af havnene.
Stk. 4. Søfartsstyrelsen fastsætter efter høring af  

 Isbrydningsrådet regler for havnenes opkrævning af skibenes isafgift samt om  

 betaling for disses administration heraf.« § 5. Af ethvert skib over 150 registertons brutto, der i  

 tidsrummet 15. december-31.marts indklareres i en inden for Skagen beliggende  

 dansk havn, opkræves en isafgift af skibets nettotonnage.
 Stk. 2. Isafgiftens størrelse fastsættes efter forhandling med  

 Finansudvalget af industriministeren, der tillige fastsætter de nærmere  

 regler for afgiftens beregning og opkrævning.
 Stk. 3. Isafgiften opkræves af toldvæsenet.
 Stk. 4. Bestemmelserne findes tilsvarende anvendelse på skibe, der  

 i det nævnte tidsrum indgår i dansk frihavn.
 Stk. 5. Skibe, der tilhører staten, er fritaget for betaling af  

 isafgift, ligesom skibe, der to gange i opkrævningsperioden har betalt  

 isafgift, er fritaget for yderligere betaling af isafgift i vedkommende  

 periode.
 4. § 6 ophæves.
 § 6. Af de inden for Skagen beliggende danske havne med 5 m  

 vanddybde eller derover betales en årlig isgift, hvis samlede beløb  

 fastsættes af erhvervsministeren efter forhandling med Finansudvalget.
 Stk. 2. Afgiftens fordeling mellem havnene fastsættes af  

 ministeren for en periode af indtil fem år gangen i forhold til de i den  

 forudgående 5-årige periode i de enkelte havne ud- og indskibede varemængder.  

 Den kan dog efter ministerens bestemmelse nedsættes eller endog helt  

 bortfalde, for så vidt angår havne, der enten selv råder over tilstrækkeligt  

 isbrydningsmateriel, eller for hvilke isbryderhjælp erfaringsmæssigt skønnes  

 ufornøden.
Stk. 3. Isafgiften kan efter vedkommende havnebestyrelses valg  

 enten opkræves af havnebestyrelsen som en afgift af de i havnen ud- og  

 indskibede varemængder eller udredes af havnens almindelige indtægter.
Den  

 forfalder halvårsvis bagud med udgangen af henholdsvis marts og september  

 måned.
