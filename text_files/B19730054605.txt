Bekendtgørelse om bemyndigelse for menighedsrådene til at foretage ansættelse i tjenestemandsstillinger som kirke- og kirkegårdsfunktionær § 1. I henhold til § 3 i lov nr. 291 af 18. juni 1969 om tjenestemænd i staten, folkeskolen og folkekirken bemyndiges menighedsrådene til at foretage ansættelse på prøve og varig ansættelse i de med kirkeministeriets godkendelse oprettede tjenestemandsstillinger som kirketjener, kordegn, organist, kirkegårdsleder og kirkegårdsassistent.
Stk. 2. Ansættelsen foretages af menighedsrådet for den menighedsrådskreds, i hvilken tjenestemanden skal gøre tjeneste.
Omfatter en stillings ansættelsesområde mere end én menighedsrådskreds, foretages ansættelsen af menighedsrådene i ansættelsesområdet i fællesskab.
Beslutning om ansættelsen foretages i et fællesmøde ved fælles afstemning.
Ved bestemmelse i menighedsrådenes forretningsorden kan det dog fastsættes, at beslutning om ansættelse træffes af hvert menighedsråd for sig efter forberedelse i et fællesudvalg, eller at et fællesudvalg skal foretage ansættelsen.
§ 2. Nærværende bekendtgørelse træder i kraft straks.
Dog foretages ansættelse i allerede opslåede tjenestemandsstillinger af kirkeministeren.
