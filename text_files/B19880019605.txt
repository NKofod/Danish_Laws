§ 1 I Miljøministeriets bekendtgørelse nr. 664 af 16. december 1982 af  

 reglement om miljøbeskyttelse, som ændret ved bekendtgørelse nr. 89 af 26.  

 februar 1986 foretages følgende ændringer:
 1. Kapitel 9 affattes således:
Svømmebassiner 9.1. Svømmebassiner, der er beregnet til anvendelse af en større  

 personkreds, må ikke opføres uden godkendelse fra kommunalbestyrelsen.
Dette  

 gælder tillige anlæg ved hoteller, campingpladser, skoler, feriekolonier og  

 lignende, selv om disse alene er bestemt for gæsterne.
9.2.1. De i 9.1. nævnte anlæg samt dertil knyttede faciliteter er  

 undergivet kontrol i hygiejnisk henseende af kommunalbestyrelsen, der fører  

 regelmæssigt tilsyn med de hygiejniske forhold, herunder med vandafløb,  

 toiletter, brusebade, omklædningsrum og den almindelige renlighed.
Tilsynet  

 med vandkvaliteten i svømmebassinet føres i overensstemmelse med reglerne i  

 Miljøministeriets bekendtgørelse nr. 195 af 5. april 1988 om vandkvalitet i  

 svømmebassiner.
9.2.2. Såfremt der konstateres mangler med hensyn til de hygiejniske  

 forhold, meddeler kommunalbestyrelsen de fornødne påbud om afhjælpning.  

 Kommunalbestyrelsen kan nedlægge forbud mod benyttelsen af svømmebassinet,  

 hvis påbudet ikke er efterkommet inden en fastsat frist.
Kommunalbestyrelsen  

 kan straks nedlægge forbud mod svømmebassinets benyttelse, hvis manglen ikke  

 kan afhjælpes eller benyttelsen af svømmebassinet er forbundet med alvorlig  

 sundhedsfare.« 2. Kapitel 14.5. affattes således:
 »14.5 Kommunalbestyrelsens afgørelser efter følgende bestemmelser kan  

 ikke påklages til højere administrativ myndighed:
 3. Kapitel 15.4 affattes således:
 »Denne bekendtgørelse træder i kraft den 1. januar 1983. Samtidig  

 ophæves bekendtgørelse nr. 170 af 29. marts 1974 af reglement om  

 miljøbeskyttelse«.
§ 2 Bekendtgørelsen træder i kraft den 15. april 1988. Samtidig ophæves  

 bekendtgørelse nr. 89 af 26. februar 1986 om ændring af bekendtgørelse af  

 reglement om miljøbeskyttelse.
