 I medfør af § 5, stk. 6, jf. stk. 1 og 2, i lov nr. 933 af 28. november  

 1992 om midlertidig opholdstilladelse til visse personer fra det tidligere  

 Jugoslavien m.v., som senest ændret ved lov nr. 425 af 1. juni 1994 og efter  

 forhandling med undervisningsministeren, fastsættes:
Formål § 1.  Formålet med at tilbyde personer fra det  

 tidligere Jugoslavien med midlertidig opholdstilladelse adgang til  

 eksisterende uddannelsesinstitutioner inden for Undervisningsministeriets  

 område er at bryde krigsflygtningenes isolation og skabe mulighed for kontakt  

 til det danske samfund.
Formålet er endvidere at give flygtningegruppen de  

 bedste forudsætninger for at kunne medvirke til genopbygningsopgaven ved en  

 tilbagevenden til hjemlandet.
Undervisning i Folkeskolens børnehaveklasse og 10. klasse § 2.  Børn fra det tidligere Jugoslavien med  

 midlertidig opholdstilladelse kan deltage i undervisning i folkeskolens  

 børnehaveklasse samt 10. klasse sammen med eleverne i den pågældende  

 folkeskole.
Stk. 2.  Samundervisning tilbydes i mindst 3 timer om  

 ugen i de kreative fag, idræt og lignende fag.
Timetallet må normalt ikke  

 overstige 5 ugentlige timer.
 Stk. 3.  Børn med sproglige forudsætninger herfor kan i  

 10. klasse endvidere deltage i samundervisning i fremmedsprog inden for den i  

 stk. 2 angivne ramme.
 Stk. 4.  Børnene kan deltage i folkeskolens undervisning  

 i fritiden efter reglerne i folkeskolelovens § 3, stk. 3, såfremt de har de  

 nødvendige sproglige forudsætninger herfor.
§ 3.  Skolens leder kan efter forældrenes ønske optage  

 et barn i børnehaveklasse eller 10. klasse i skolen, hvis barnet efter  

 skolens vurdering kan tilstrækkeligt dansk til at følge folkeskolens  

 undervisning.
Afgørelsen herom træffes på grundlag af regler udarbejdet af  

 kommunalbestyrelsen, herunder om betalingsspørgsmålet jf. § 5.
 § 4.  Kommunalbestyrelsen træffer efter forhandling  

 med Dansk Flygtningehjælp beslutning om samundervisning efter § 2, herunder  

 om på hvilke skoler undervisningen skal placeres.
Stk. 2.  Skolens leder træffer - på grundlag af  

 vejledende retningslinjer vedtaget af skolebestyrelsen - beslutning om  

 tilrettelæggelsen af indholdet af undervisningen.
Den praktiske  

 tilrettelæggelse drøftes med Dansk Flygtningehjælp.
 § 5.  Kommunalbestyrelsen træffer aftale med Dansk  

 Flygtningehjælp om betaling af udgifter til undervisning i medfør af §§ 2 og  

 3.
 § 6.  Ved afslutningen af undervisningen i folkeskolen  

 udfærdiger skolen bevis for børnenes deltagelse i undervisning samt for  

 relevante fag prøvebevis på en blanket, der udfærdiges af  

 Undervisningsministeriet.
Undervisning i frie grundskoler § 7.  Børn fra det tidligere Jugoslavien med  

 midlertidig opholdstilladelse kan deltage i undervisning i frie grundskoler  

 efter samme regler som undervisning i folkeskolen, jf. §§ 2 - 6 samt  

 Undervisningsministeriets bekendtgørelse om undervisning i folkeskolen af  

 børn fra det tidligere Jugoslavien med midlertidig opholdstilladelse.
 Stk. 2.  Skolebestyrelsen udøver i disse tilfælde den  

 kompetence, der er tillagt kommunalbestyrelsen efter de i stk. 1 nævnte  

 regler.
Undervisning på andre uddannelsesinstitutioner § 8.  Personer fra det tidligere Jugoslavien med  

 midlertidig opholdstilladelse, der er uddannelsessøgende, kan tilbydes  

 optagelse og undervisning på uddannelsesinstitutioner inden for  

 Undervisningsministeriets område med henblik på at følge de uddannelser, som  

 uddannelsesinstitutionen er godkendt til at udbyde.
Optagelsen skal ske inden  

 for uddannelsesinstitutionens eksisterende kapacitet.
Stk. 2.  Den pågældende person med midlertidig  

 opholdstilladelse skal opfylde adgangskravene til den enkelte uddannelse  

 eller have et tilsvarende fagligt niveau og skal have tilstrækkelige  

 danskkundskaber til at følge undervisningen.
Afgørelsen herom træffes af  

 uddannelsesinstitutionen.
 Stk. 3.  Den uddannelsessøgende efter stk. 1, vil ikke  

 have adgang til specialpædagogisk bistand i dansk på  

 uddannelsesinstitutionen.
 Stk. 4.  Udgifterne til undervisningen kan  

 uddannelsesinstitutionen få dækket efter regler fastsat af henholdsvis  

 Indenrigsministeriet og Undervisningsministeriet.
 § 9.  Denne bekendtgørelse træder i kraft den 16.  

 november 1994.
 Stk. 2.  En person, der inden bekendtgørelsens  

 ikrafttræden har været indskrevet på en af bekendtgørelsen omfattet  

 uddannelsesinstitution, kan fortsætte undervisningen på  

 uddannelsesinstitutionen.
