Huslejenævnet ændrede fordelingen da ejeren ikke havde medtaget  

 nyindrettet taglejlighed i sit bruttoetageareal.
Der blev ansat en fiktiv  

 lejeindtægt, svarende til den gennemsnitlige kvm. leje pr. 1. marts 1975.  

 jfr.
R1 § 11 stk. 2.
 Afgørelsen stadfæstet af Ankenævnet, som desuden henviste til BR § 27  

 og LL § 58.
I en ejendom, der bestod af 5 beboelseslejligheder, herunder en  

 nyindrettet tagetage og 1 erhvervslejemål, havde U ved varsling af  

 omkostningsbestemt lejeforhøjelse fordelt budgetudgifterne efter  

 bruttoetageareal.
Huslejenævnet ændrede fordelingen, således at der blev  

 fastsat en fiktiv lejeindtægt for den nyindrettede taglejlighed svarende til  

 den gennemsnitlige m2 leje for beboelseslejemålene pr. 1. marts 1975.  

 Afgørelsen blev stadfæstet af ankenævnet, der i sin afgørelse henviste til,  

 at der kunne beregnes særskilt »afkast« for den nyindrettede  

 lejlighed jfr § 27 i boligreguleringsloven og § 58 i lejeloven.
 I huslejenævnets afgørelse hedder det:
 »Ved skrivelse af 10. december 1984 har U i medfør af  

 boligreguleringslovens § 12 indbragt den til ikrafttræden pr. 1. februar 1985  

 varslede omkostningsbestemte lejeforhøjelse, idet mindst 1/4 af de lejere,  

 hvis leje ønskes forhøjet, har protesteret mod denne.
 Lejerne er hørt i sagen ved nævnsskrivelse af 9. januar 1985, og Lejernes  

 LO i hovedstaden har med skrivelse af 23. januar 1985 tilsendt lejernes  

 kommentarer til budgettet, hvoraf det bl.a. fremgår, »at beboerne ikke  

 føler, at de anførte udvendige vedligholdelsesudgifter klart viser  

 fordelingen på lejligheder, forretninger og den af ejeren nyindrettede  

 taglejlighed.
Eksempelvis forstår beboerne ikke, at en nyindrettede taglejlighed med  

 franske altaner, pejs, stort badeværelse samt gæstetoilet ikke beregnes med  

 en højere m2-pris end de gamle lejligheder.« Nævnet har foretaget besigtigelse af ejendommens beboelseslejligheder  

 fredag den 15. marts 1985.
 På given foranledning har administrator tilsendt nævnet oplysninger om  

 gældende leje for de i ejendommen daværende beboelseslejemål pr. 1. marts  

 1975 samt erhvervslejemål pr. 1. marts 1975.
 Nævnet finder derfor i nærværende sag, passende at kunne anvende  

 principperne i forbindelse med lejevurderingen af ejendommen.
Der er ved fastsættelse af lejeværdien for de enkelt beboelseslejemål  

 taget højde for, at N-gade 152/Ugade 2 forsynes med centralvarme, og at  

 lejemålene i U-gade 6 forsynes med anden opvarmning.
Nævnet har herefter  

 vedtaget at fastsætte lejeværdien til 45 kr. pr. m2 i N-gade 152/U-gade 2 og  

 42 kr. pr. m2 i U-gade 6.
 Erhvervslejemålene st.tv. og st.th. er herefter ansat til henholdsvis 170  

 kr. pr. m2 og 137 kr. pr. m2. De førnævnte lejeværdier er de af  

 vurderingsankenævnet i 1969 fastsatte.
Nævnet har herefter opstillet et samlet budget for hele ejendommen, skal  

 fordeles efter en korrigeret vurderingsleje ...' I ankenævnets afgørelse hedder det blandt andet:
»I skrivelse af 7. september 1984 har U oplyst, at han er enig i, at  

 lejen pr. 1. marts 1975 skal anvendes ved fordelingen mellem boliger og  

 erhverv.
Tillige er nu fremsendt budgetskema fra 1975/76, hvoraf fremgår, at  

 boligernes andel af budgetudgifterne dengang udgjorde 65,63%. Der nedlægges  

 herefter påstand om, at denne procent anvendes ved fordelingen af  

 budgetudgifterne pr. 1. januar 1984 mellem erhverv og boliger.
 Da baghuset er nedrevet i henhold til en saneringsplan fra 1980, og da  

 boligprocenten på 65,63 inkluderer leje for de nu nedrevne lejligheder i  

 U-gade 4, kan boligprocenten på 65,63 ikke anvendes, uden at der sker  

 justeringer for så vidt angår nedrevne lejemål.
