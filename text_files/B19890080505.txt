 I medfør af § 21 i lov om kemiske stoffer og produkter, jf.  

 lovbekendtgørelse nr. 566 af 15. august 1989 fastsættes:
 § 1.  I de af Miljøministeriets bekendtgørelser, hvori  

 der henvises til listen over farlige stoffer, finder bilaget til denne  

 bekendtgørelse anvendelse.
 § 2.  Bekendtgørelsen træder i kraft den 1. januar  

 1990.
 Stk. 2.  Samtidig ophæves Miljøministeriets  

 bekendtgørelse nr. 197 af 6. april 1988.
 Stk. 3.  Farlige kemiske stoffer og produkter kan dog  

 sælges indtil den 1. juli 1990, såfremt de er mærket i overensstemmelse med  

 de hidtil gældende bestemmelser.
Miljøministeriet, den 15. december 1989 Lone Dybkjær / Hans Jurgen Stehr Bilag Listen over farlige stoffer På hver side i listen er der angivet syv koloner.
 I listens 1. kolonne er stofferne nævnt i alfabetisk rækkefølge,  

 idet det dog skal bemærkes:
at stoffer, som ikke findes under K, kan være optaget under C, at stoffer, som ikke findes under F, kan være optaget under Ph, at stoffer, som ikke findes under Æ, kan være optaget under E.
Mange stoffer er optaget under flere betegnelser, f.eks. et dansk og et  

 internationalt kemisk navn samt en forkortelse.
Kun et eller to af disse  

 navne er forsynet med fuld klassificering, og det er disse navne, der skal  

 anføres på etiketten, se afsnittet om mærkning.
Fra de øvrige betegnelser  

 henvises til de navne, der er forsynet med fuld klassificering.
De stoffer, som ikke tidligere har været optaget på listen over farlige  

 stoffer, er markeret ved angivelsen * ud over stofnavnet.
De stoffer, der er  

 optaget på listen med en anden klassificering end den hidtige, er mærket med  

 angivelsen # ud for stofnavnet.
I 2. kolonne er der for enkeltstoffer angivet det tilsvarende  

 CAS-nummer.
For stofgrupper (f.eks. alkalimetaller, salte og aminophenol,  

 alle isomere) er listet de dertil hørende CAS-numre.
Når der ud for en  

 stofgruppe ikke er anført CAS-numre, kan der være flere årsager hertil.
Det  

 kan skyldes, at der hører så mange CAS-numre til gruppen, at man af  

 pladsmæssige hensyn har valgt ikke at anføre disse.
Grænsen for ikke at  

 anføre CAS-numre er sædvanligvis sat til 8 CAS-numre.
Hvis der er anført  

 CAS-numre ved et stof/stofgruppe, kan man normalt regne med, at samtlige  

 CAS-numre er anført.
En undtagelse herfra er mineralsk terpentin.
For  

 mineralsk terpentin er en række CAS-numre, der dækker denne betegnelse,  

 anført, men opregningen er ikke udtømmende. * ud for et CAS-nummer betyder,  

 at nummeret dækker over en gruppebetegnelse.
I 3. kolonne er angivet med hvilket nummer, stoffet er optaget i  

 den seneste revidere udgave af bilag I til Rådets direktiv 67/548/EØF af 27.  

 juni 1967 om tilnærmelse af lovgivningen om klassicering, emballering og  

 etikettering af farlige stoffer, som senest ændret ved Kommissionens direktiv  

 om 10. tilpasning til den tekniske udvikling af direktiv 67/548/EØF.
Med  

 hensyn til stoffernes kemiske formler henvises hertil.
Det skal bemærkes, at  

 bilag I til Rådets direktiv 67/548/EØF for 7 kræftfremkaldende stoffers og  

 for 2 opløsningsmidlers vedkommende ikke er fuldstændig identisk med listen  

 over farlige stoffer, som anført i forordet til listen.
 I 4. kolonne er det med forkortelser angivet med hvilke(t)  

 symbol(er), de enkelte stoffer skal mærkes, jf. bilag 2 i  

 klassificeringsbekendtgørelsen.
Af 5. og 6. kolonne fremgår numrene på de R-sætninger og de  

 S-sætninger, der skal anvendes i forbindelse med de pågældende stoffer, jf.  

 bilag 4 og 5 i klassificeringsbekendtgørelsen.
Disse numre er adskilt enten  

 med en bindestreg eller med en skråstreg.
Når der er anvendt bindestreg, skal  

 sætningerne angives hver for sig.
Når der er anvendt skråstreg, betyder det,  

 at sætningerne skal kombineres.
Kombinationerne af disse sætningerne er vist  

 i bilag 4 og 5. Sætningerne skal anføres med den fulde tekst.
 For visse S-sætninger findes særlige bestemmelser:
 S-sætningen S 2 (Opbevares utilgængeligt for børn) skal benyttes til alle  

 farlige stoffer eller produkter, der er beregnet til privat brug eller til  

 brug på steder, hvor der er offentlig adgang.
 For visse stoffer er der i kolonne 5 angivet en * ud for S-sætningen S 5.  

 Det betyder, at denne sikkerhedsforskrift ikke skal påføres, såfremt anden  

 sikker emballage er anvendt.
 Endelig er det i 7. kolonne tilkendegivet, at der for visse stoffer  

 gælder særlige bestemmelser:
 Anmærkningen »Ae« betyder, at disse stoffer ikke må anvendes i  

 aerosoler, medmindre der er fastsat særlige bestemmelser herom i anden  

 lovgivning, jf. § 7 i Miljøministeriets bekendtgørelse nr. 349 af 17. juni  

 1977 og Miljøministeriets bekendtgørelse nr. 571 af 29. november 1984.
Anmærkningen »D« knytter sig til stoffer, som har tilbøjelighed  

 til spontan polymerisation eller nedbrydning, og som oftest sælges i  

 stabiliseret tilstand.
Det er i denne form, at de pågældende stoffer er  

 optaget på listen.
Disse stoffer sælges dog undertiden i ustabiliseret form.  

 I disse tilfælde skal producenten eller importøren efter angivelsen af  

 stoffets navn på etiketten anføre betegnelsen »ikke stabiliseret«  

 f.eks. »methacrylsyre (ikke stabiliseret)».
Anmærkningen »E« knytter sig til en række af de stoffer, der er  

 mærket med R-sætningerne R 45 (Kan fremkalde kræft), R 46 (Kan forårsage  

 arvelige genetiske skader) og R 47 (Kan medføre fosterskader). For stoffer  

 mærket med »E« skal ordet »også« tilføjes før  

 R-sætningerne R 20, R 21, R 22, R 23, R 24, R 25, R 26, R 27 og R 28 og alle  

 kombinationer af disse R-sætninger.
F.eks.
R 23: Også giftig ved indånding R  

 27/28: Også meget giftig ved hudkontakt og ved indtagelse.
Anmærkningen »F« knytter sig til stoffer, som kan indeholde en  

 stabilisator.
Hvis stabilisatoren ændrer stoffets farlige egenskaber, som de  

 er angivet i listen, skal der etiketteres i overensstemmelse med reglerne for  

 klassificering og mærkning af farlige produkter.
 På fareetiketten skal R-sætningerne R 45, R 46 og R 47 samt den dertil  

 knyttede S-sætning S 53 (Undgå enhver kontakt - indhent særlige anvisninger  

 før brug) anføres blandt henholdsvis R-sætningerne og S-sætningerne.
Mærkning Stofnavn på etiketten Stoffets navn skal anføres på etiketten, idet eet af de navne, for hvilke  

 der i stoflisten er angivet en klassificering, skal benyttes.
Det vil sige,  

 at de stofnavne, som i listen er forsynet med en »se«-henvisning  

 ikke kan benyttes på etiketten.
 Stoffer med en ensartet struktur, der udviser de samme risici, er i listen  

 optaget under en fælles betegnelse, f.eks. »berylliumforbindelser«.  

 I sådanne tilfælde skal producenten eller importøren på etiketten angive det  

 korrekte kemiske navn på det konkrete stof, f.eks. berylliumchlorid.
Så vidt muligt er de almindeligt forekommende enkeltstoffer angivet med en  

 »se«-henvisning til en fælles betegnelse, f.eks.  

 2-methyl-1-butanol, se pentanoler (normale og sekundære). Men findes det  

 enkelte stof ikke på listen, kan det være omfattet af en sådan fælles  

 betegnelse.
F.eks. må en konkret arsenforbindelse findes under betegnelsen  

 »arsenforbindelser«.
Organiske stoffer kan forekomme i handelen som klart definerede isomere  

 eller som en blanding af flere isomere.
I stoflisten anvendes undertiden en  

 flertalsform, f.eks. »aminophenol, alle isomere«.
I disse tilfælde  

 skal det klart angives på etiketten, om det drejer sig om en bestemt isomer  

 eller om blandinger af isomere, f.eks. enten »ortho-aminophenol«  

 eller »aminophenoler (blandinger af isomere)».
Visse steder er flammepunktet nævnt, f.eks. »xylen, isomerblanding  

 (med flammepunkt mindre end 21 grader C)».
Denne flammepunktsangivelse  

 skal ikke nødvendigvis angives på etiketten.
Koncentrationsangivelser Mange stoffer (syrer, baser osv.) kommer i handelen i forskellige  

 koncentrationer, der ikke rummer de samme farer, og de skal derfor forsynes  

 med forskellige mærkninger.
F.eks. skelnes i listen mellem svovlsyre med mere  

 end 15% H2SO4 og svovlsyre med 5-15% H2SO4.
På listen er endvidere optaget visse farlige stoffer i opløsning, f.eks.  

 »formaldehyd, opløsninger med mere end 25% HCHO« og  

 »hydrogenfluorid i opløsning . . . %».
Det skal understreges, at  

 listebetegnelsen i disse tilfælde udelukkende omfatter vandige opløsninger af  

 det pågældende farlige stof.
Såfremt der yderligere findes eet eller flere  

 farlige stoffer i opløsningen, benyttes produktberegningsreglerne i  

 bekendtgørelse nr. 662 af 14. oktober 1987.
Stofferne oleum, ethandial (glyoxal) og hydrogenfluorid i opløsning er i  

 listen anført med stofnavn samt betegnelsen » . . . %».
For disse  

 stoffer, der i listen er forsynet med »%»-betegnelsen, skal  

 opløsningskoncentrationen angives på etiketten, uanset om  

 »%»-betegnelsen forekommer som konkret »%»-interval eller  

 blot som » . . . %, f.eks. svovlsyre 30%. Ved »%» forstås, når  

 ikke andet er angivet, vægtprocent.
Yderligere noter vedrørende enkelte stoffer på listen ) De destillater, som er undtaget fra listens klassificering, skal,  

 afhængig af dels anvendelsesområde, dels indholdstoffer, klassificeres enten  

 efter Miljøministeriets bekendtgørelse nr. 662 af 14. oktober 1987 om  

 klassificering, emballering, mærkning, salg og opbevaring af farlige kemiske  

 stoffer og produkter, eller Miljøministeriets bekendtgørelse nr. 724 af 18.  

 november 1987 om klassificering, emballering og mærkning af farlige kemiske  

 produkter, der skal anvendes som opløsningsmidler.
 Indgår disse stoffer i produkter, som skal klassificeres efter  

 Miljøministeriets bekendtgørelse nr. 724 eller 725 af 18. november 1987 om  

 farlige malevarer og farlige opløsningsmidler, skal klassificeringerne R 45  

 (Kan fremkalde kræft) og R 48 (Alvorlig sundhedsfare ved længere tids  

 påvirkning) ikke medregnes i klassificeringen eller mærkningen af produktet.
