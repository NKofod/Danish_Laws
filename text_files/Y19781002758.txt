 Et selskab iværksatte en kampagne gående ud på, at man i samarbejde  

 med forhandlere lagde et budget, og såfremt budgettet blev overholdt, fik  

 forhandleren et bestemt antal flasker whisky.
 Forbrugerombudsmanden udtalte, at kampagnen efter hans opfattelse var  

 i strid med markedsføringslovens § 1, og lagde ved afgørelsen vægt på, at  

 selskabets varer blev solgt i konkurrence med andre produkter, hvorfor der  

 var fare for, at præmieringen bragte usaglige argumenter ind i  

 kundebetjeningen.
2. Et selskab havde iværksat en kampagne for at øge salget af dets  

 produkter, der bl.a. omfattede varer som nedstrygerklinger, koldsavsklinger  

 og Øberg file.
Selskabet solgte i første række til specialforretninger inden  

 for maskin- og værktøjshandelen, som videresolgte varerne til fabrikker og  

 lignende større aftagere.
Det varesortiment, der var omfattet af kampagnen,  

 blev dog for en mindre dels vedkommende solgt til detailforretninger som  

 isenkræmmere og lignende.
Det blev oplyst under sagens behandling, at der i  

 Danmark var ca. 60 maskin- og værktøjsforhandlere, og at 33 af disse var  

 forhandlere af selskabets varer.
Hos disse 33 forhandlere bestod sortimentet  

 indenfor dette område for 80-90 pct.s vedkommende af det pågældende selskabs  

 produkter.
I alt 23 forhandlere var omfattet af kampagnen.
Denne gik nærmere ud på, at selskabet sammen med de enkelte forhandlere  

 lagde et budget for 1978, og såfremt dette budget blev overholdt, fik de  

 pågældende forhandlere et bestemt antal flasker whisky.
Præmieringen udgjorde  

 - udregnet som et gennemsnit for samtlige deltagende forhandlere - 1,2 pct.  

 af det samlede varekøb.
Kampagnen var startet den 1. januar 1978, og da de enkelte budgetter var  

 lagt for hele 1978, var det meningen, at den skulle løbe hele året.
Selskabet  

 havde i 1976 haft en lignende kampagne, og gentagelsen skete efter opfordring  

 fra sælgerne i forhandlerfirmaerne.
 Forbrugerombudsmanden udtalte om sagen, at den af selskabet iværksatte  

 markedsføringsforanstaltning efter hans opfattelse vr i strid med  

 markedsføringslovens § 1. Ved afgørelsen blev der lagt vægt på, at der var  

 tale om et produkt, der af de forhandlere, der var omfattet af kampagnen,  

 blev solgt i konkurrence med andre produkter, og der bestod derfor en fare  

 for, at præmieringen, som blev holdt skjult for det købende publikum, bragte  

 usaglige momenter ind i sælgerns stillingtagen til, hvilke produkter de  

 skulle anbefale, og præmieringen var således egnet til at modvirke den rette  

 kundemæssige betjening.
 Forbrugerombudsmanden henstillede derfor, at kampagnen blev indstillet, og  

 denne henstilling blev fulgt af selskabet.
 (* 1) Offentliggjort i Forbrugerombudsmandens Årsberetning 1977-1978, side  

 26, nr. 2.
