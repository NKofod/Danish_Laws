Skriftlig fremsættelse (30. november 2005) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
 Forslag til lov  

 om ændring af udlændingeloven og  

 ægteskabsloven (Fremrykket ansøgningstidspunkt i sager om humanitær  

 opholdstilladelse, indberetningspligt ved mistanke om genopdragelsesrejser,  

 begrænsning af adgangen til familiesammenføring for personer, der er dømt for  

 børnebortførelse, ændrede regler om undervisning og aktivering af voksne  

 asylansøgere m.v.).
(Lovforslag nr.
L 94).
 Lovforslaget, som jeg fremsætter i dag, indebærer i  

 hovedtræk følgende:
  

 	  

 Fremrykket  

 ansøgningstidspunkt i sager om humanitær opholdstilladelse Det foreslås, at ansøgningstidspunktet i sager om humanitær  

 opholdstilladelse rykkes frem, således at udlændinge kan ansøge om humanitær  

 opholdstilladelse allerede i forbindelse med registreringen som asylansøger.
  

 	  

 Forebyggelse af  

 længerevarende udlandsophold med negativ betydning for børn Der foreslås indført en pligt til indberetning for kommunerne  

 i sager, hvor der er kendskab til eller begrundet mistanke om, at et barn har  

 været på genopdragelsesrejse eller andet længerevarende udlandsophold af  

 negativ betydning for barnets skolegang og integration.
  

 	  

 10 års karensperiode  

 for familiesammenføring ved dom for børnebortførelse Det foreslås, at det normalt ikke skal være muligt for børn  

 at få familiesammenføring med en herboende person, der inden for de seneste  

 10  

 år er idømt frihedsstraf for børnebortførelse.  Som konsekvens heraf vil  

 den af barnets forældre, der bor i udlandet, normalt heller ikke kunne få  

 ægtefællesammenføring med den, der er dømt for børnebortførelse.
  

 	  

 Justering af reglerne  

 om undervisning og aktivering af voksne asylansøgere Afslagsprocenten i asylsager er for tiden ca. 90, og langt de  

 fleste asylansøgere har således ikke på længere sigt udsigt til en tilværelse  

 her i landet.
Det foreslås derfor, at undervisningen og aktiveringen rettes  

 mod  

 at forberede asylansøgerne på en mulig fremtid i hjemlandet.
Dette vil også  

 kunne  

 bidrage til, at afviste asylansøgere i højere grad motiveres til at udrejse  

 frivilligt.
  

 	  

 Justering af  

 selvforsørgelseskravet Nogle ydelser efter aktivloven har et sådant særligt  

 beskæftigelsesmæssigt sigte, at de ikke bør afskære fra  

 ægtefællesammenføring.  

 Fremgang i beskæftigelsen må ikke modvirkes af udlændingelovens regler.
Det  

 foreslås derfor, at ydelser, der må sidestilles med løn eller pension eller  

 træder i stedet herfor, ikke skal være til hinder for familiesammenføring.
  

 	  

 Udlændinge  

 Informations Portalen (UIP) og Indkomstregistret Det foreslås, at anvendelsen af Udlændinge Informations  

 Portalen (UIP) reguleres i udlændingeloven, og at der indføres en bestemmelse  

 om anvendelse af det indkomstregister, som foreslås oprettet i et udkast til  

 lovforslag, som Skatteministeriet har udarbejdet som led i udmøntningen af  

 regeringsgrundlaget.
  

 	  

 Indrejsekontrol i  

 forbindelse med flytransport Det foreslås at tilvejebringe hjemmel til i en  

 bekendtgørelse at give politiet adgang til flyselskabernes bookingsystemer.
  

 	  

 Hjemmel til  

 fastsættelse af regler om betaling for genudstedelse af opholdskort Det foreslås at indsætte en bestemmelse i udlændingeloven,  

 hvorefter integrationsministeren kan fastsætte regler om betaling for  

 genudstedelse af opholdskort.
