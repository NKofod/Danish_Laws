Betænkning afgivet af Trafikudvalget den  

 30. marts 2000 Betænkning over Forslag til lov om ændring af lov om  

 Københavns Lufthavne A/S (Udvidelse af selskabets forretningsmæssige  

 muligheder m.v.) Udvalget har behandlet lovforslaget i nogle møder og har herunder stillet spørgsmål til  

 trafikministeren, som denne har besvaret skriftligt.
Ministeren har endvidere  

 fremsendt og kommenteret et brev af 24. februar 2000 fra Københavns  

 Lufthavne A/S.
Brevet og ministerens kommentar er optrykt som bilag til  

 betænkningen.
 Der er af trafikministeren stillet et  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Enhedslistens medlem) lovforslaget til vedtagelse med  

 det stillede ændringsforslag.
 Et mindretal inden for flertallet (Dansk Folkepartis  

 medlemmer af udvalget) støtter lovforslaget, men udtrykker skepsis  

 over for den ny bestemmelse om, at selskabet har pligt til at  

 beskæftige de tjenestemænd, som ikke ønsker at  

 overgå til ansættelse i selskabet, men som fortsat ønsker  

 at gøre tjeneste ved lufthavnene i Kastrup og Roskilde.
 Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme for det stillede ændringsforslag.
Enhedslisten kan ikke støtte lovforslaget.  

 Enhedslisten er her vidne til et forløb, der med erfaringerne fra  

 1990'erne er blevet klassisk: Først ændres et offentligt  

 foretagende til et aktieselskab, dernæst påbegynder man udsalget  

 af aktierne, og hver gang lyder det: Vi har snor i tingene.
Først  

 nedbringes statens ejerandel til 75 pct., så til 51 pct., og nu er man  

 så nået dertil, at den er på 34 pct.
Lovforslaget betyder  

 indskrænkning af demokratiet, dvs. af medarbejderindflydelse,  

 offentlighedslov og samfundsmæssige interesser, og er baseret på  

 et ønske om, at udbyttet i stigende omfang skal tilfalde private  

 aktionærer og ikke fællesskabet.
Enhedslisten ønsker en  

 anden udvikling end den, der kommer til udtryk med lovforslaget.
Enhedslisten  

 ønsker, at de samfundsmæssige interesser skal dominere over  

 profitmotivet.
Enhedslisten ønsker, at lufthavnene og især  

 flytrafikken bliver underordnet miljøpolitikkens mål.  

 Enhedslisten ønsker, at lufthavnspolitik altid skal være  

 underlagt et ubegrænset demokrati.
Og endelig ønsker  

 Enhedslisten en lufthavnspolitik, hvor sikkerhedsmæssige interesser  

 dominerer over blind vækst.
Med dette lovforslag sættes den stik  

 modsatte dagsorden, og det kan Enhedslisten på ingen måde  

 støtte.
Ændringsforslag Af	trafikministeren, tiltrådt af  

udvalget:
Til § 2 1) Datoen »den 1. april  

 2000« ændres til: »dagen efter bekendtgørelsen i  

 Lovtidende «.
Bemærkninger Til nr. 1 Da lovforslaget ikke kan færdigbehandles inden den  

 1. april 2000, foreslås det, at lovens ikrafttræden udskydes til  

 dagen efter bekendtgørelsen i Lovtidende.
Af bemærkningerne til lovforslagets § 1, nr. 3,  

 fremgår det, at Københavns Lufthavne A/S´ fremtidige engagement  

 i Mexico vil skulle opfylde kravene i det foreslåede § 4, stk. 3.  

 Københavns Lufthavne A/S har i den forbindelse gjort opmærksom  

 på, at man med hjemmel i det hidtil gældende § 4, stk. 2, har  

 indgået en række tidsbegrænsede kontrakter i Mexico.
For  

 god ordens skyld bemærkes, at det ikke er hensigten, at bindende  

 kontrakter indgået inden lovens ikrafttræden skal berøres  

 af lovændringen.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Ole Donner (DF)  Klaus Kjær (DF) Frihed 2000 og Kristeligt Folkeparti havde ikke medlemmer  

 i udvalget.
Bilag Trafikministerens brev af 29. marts 2000 bilagt brev af 24.  

 februar 2000 fra Københavns Lufthavne.
Optrykt efter ønske fra udvalget Trafikministeren  

                                         Den 29. marts 2000 Til Folketingets Trafikudvalg Der vedlægges ændringsforslag til forslag til  

 lov om ændring af lov om Københavns Lufthavne A/S (L 191).
 Da lovforslaget ikke kan færdigbehandles inden den  

 1. april 2000, foreslås det, at lovens ikrafttræden udskydes til  

 dagen efter bekendtgørelsen i Lovtidende.
Af bemærkningerne til lovforslagets § 1, nr. 3,  

 fremgår det, at Københavns Lufthavne A/S´ fremtidige engagement  

 i Mexico vil skulle opfylde kravene i den foreslåede § 4, stk. 3.  

 Københavns Lufthavne A/S har i den forbindelse gjort opmærksom  

 på, at man med hjemmel i den hidtil gældende § 4, stk. 2, har  

 indgået en række tidsbegrænsede kontrakter i Mexico.
For  

 god ordens skyld indføjes i bemærkningerne til  

 ændringsforslaget, at det ikke er hensigten, at bindende kontrakter  

 indgået inden lovens ikrafttræden skal berøres af  

 lovændringen.
 Til orientering for udvalgets medlemmer fremsender jeg  

 endvidere brev af 24. februar 2000 fra Københavns Lufthavne (KLH),  

 hvori selskabet   efter høringsfristens udløb   kommer med  

 supplerende bemærkninger til lovforslag nr. 191 om ændring af lov  

 om Københavns Lufthavne A/S.
Vi har forstået, at det centrale for KLH er,  

 hvorvidt selskabet efter § 4, stk. 3, vil kunne sælge knowhow og  

 ekspertviden som konsulentydelser internt til sit eget datterselskab.
Herved  

 tænkes på, at nøglemedarbejdere i KLH kan udføre  

 arbejder for et datterselskab, og KLH kan fakturere datterselskabet for  

 løn inklusive overhead.
 I den anledning kan jeg oplyse, at der ikke er noget efter  

 lovforslaget, der hindrer en konstruktion som den anførte.
Med venlig hilsen Jacob  

 Buksti Copenhagen Airports  

                                      Den 24. februar 2000 Trafikministeriet Frederiksholms Kanal 27 1220 København K Att. kontorchef Niels Remmer Vedr. forslag til ændring af lov om  

 Københavns Lufthavne A/S Ved brev af 9. februar 2000 fremsendte Trafikministeriet  

 ovennævnte forslag, der skriftligt blev fremsat i Folketinget den 11.  

 februar, til KLH med anmodning om eventuelle kommentarer.
 Vi afgav ved brev af 14. februar vore kommentarer.
 En nærmere juridisk overvejelse giver imidlertid  

 anledning til endnu en bemærkning, idet der tilsyneladende er knyttet  

 en utilsigtet konsekvens til de valgte formuleringer.
 Sagen er den, at hjemmelen for KLH s internationale  

 engagement p.t. er at finde i den nuværende lovs § 4, stk. 2, jf.  

 herved også lovbemærkningerne.
 Indførelsen af ordet »geografisk« i § 4, stk. 2,  

 sammenholdt med den foreslåede nye hjemmelsbestemmelse i § 4, stk. 3,  

 indebærer imidlertid   taget efter ordlyden   at også rent salg  

 af knowhow og ekspertviden fremover skal ske via separate selskaber,  

 medmindre salget   hvilket er teoretisk   sker til et foretagende, der har  

 geografisk sammenhæng med lufthavnen.
 Dette er en skærpelse af dagens situation, hvor KLH  

 som selskab selv frit kan sælge sådanne indtægtsskabende  

 ydelser.
I tillæg til rent salg af knowhow til foretagender,  

 hvor KLH i øvrigt ikke er involveret, kan man i praksis udmærket  

 forestille sig en situation, hvor KLH går ind som deltager i et  

 selskab, der investerer en andel i en fremmed lufthavn.
Dette selskab  

 ønsker rådgivning og vil tegne en kontrakt med KLH herom.
Det  

 kan KLH imidlertid ifølge den nye lov ikke gøre direkte, men  

 må i givet fald indskyde et datterselskab som aftalepart.
Dette kan let  

 have unødigt besværlige regnskabs- og skattemæssige  

 konsekvenser, hvortil kommer, at det forekommer overflødigt alene af  

 formelle grunde at skulle skabe sådanne særlige konstellationer.
Hensigten med, at investeringer i givet fald skal  

 foregå i selskabsform, er jo at begrænse KLH s risiko.
Et salg af  

 knowhow og rådgivning er imidlertid alene en almindelig  

 forretningsmæssig indtægtsgivende disposition.
 Vi skal derfor foreslå, at det ovenfor beskrevne  

 problem løses ved en præciserende bemærkning i forbindelse  

 med lovforslagets videre behandling.
 Man kunne eksempelvis i lovbemærkningerne side 6  

 efter næstsidste afsnit formulere en passus som: »Det bemærkes  

 dog, at selskabet som hidtil direkte vil kunne sælge knowhow og  

 ekspertydelser, uden at dette sker i selskabsform«.
 Vi hører gerne ministeriets umiddelbare  

 bemærkninger til ovenstående.
