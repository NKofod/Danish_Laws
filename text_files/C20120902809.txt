Cirkulære om aftale om nyt lønsystem for tjenestemandsansatte skov- og landskabsingeniører i Naturstyrelsen Generelle bemærkninger 1. Finansministeriet og CO 10 - Centralorganisationen af 2010 (CO 10) har den 18. januar 2012 indgået medfølgende aftale om nyt lønsystem for tjenestemandsansatte skov- og landskabsingeniører i Naturstyrelsen.
 2. Aftalen omfatter alle tjenestemandsansatte skov- og landskabsingeniører i Naturstyrelsen, der er klassificeret til og med lønramme 34.
 3. Det nye lønsystem er et basislønsystem, der er aftalt i overensstemmelse med rammeaftalen mellem Finansministeriet og centralorganisationerne om nye lønsystemer.
 4. Aftalen har virkning fra den 1. april 2011.
 5. I forbindelse med aftalefornyelsen er der kun aftalt sproglige og redaktionelle ændringer.
 6. Til aftalen om nyt lønsystem er som bilag 1 vedlagt den hidtidige aftale af 31. oktober 2005 om pensionsforhold for tjenestemandsansatte skov- og landskabsingeniører i Skov- og Naturstyrelsen.
7. Cirkulærebemærkninger, der relaterer sig til en enkelt bestemmelse, er opført som bemærkninger til denne bestemmelse.
Andre bemærkninger er opført under Generelle bemærkninger.
Uanset placeringen er bemærkningerne Finansministeriets bemærkninger og ikke en del af aftaleteksten.
Ikrafttræden Dette cirkulære har virkning fra 1. april 2011. Samtidigt ophæves Finansministeriets cirkulære af 24. marts 2009 (Perst. nr. 022-09) om aftale om nyt lønsystem for tjenestemandsansatte skov- og landskabsingeniører i Skov- og Naturstyrelsen.
Moderniseringsstyrelsen, den 19. januar 2012 T.
T.
Lind Aftale om nyt lønsystem for tjenestemandsansatte skov- og landskabsingeniører i Naturstyrelsen § 1. Aftalens dækningsområde Aftalen omfatter tjenestemandsansatte skov- og landskabsingeniører, der er ansat i Naturstyrelsen, og som er klassificeret til og med lønramme 34. Aftalen træder i stedet for lønbestemmelser i lønjusteringsaftalen, klassificeringsaftaler og andre lønaftaler.
§ 2. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn og en tillægsdel.
Tillægsdelen omfatter lokalt aftalte funktionstillæg, kvalifikationstillæg, engangsvederlag og resultatløn.
 Stk. 3. Ved ansættelse på deltid ydes forholdsmæssig løn.
 Stk. 4. Alle basislønninger er anført i grundbeløb pr. år (1. oktober 1997-niveau).
 Stk. 5. Den timeløn, der lægges til grund ved beregning af overtidsbetaling, udgør 1/1924 af den samlede faste løn (inkl. eventuelt personligt tillæg), men ekskl. eventuelle rådigheds- og merarbejdstillæg).
Stk. 6. Der kan dog ikke ydes godtgørelse for overarbejde til ansatte, der henføres til lønniveau II eller højere.
Der vil i stedet kunne ydes godtgørelse for merarbejde.
§ 3. Basislønninger Lønniveau I Skov- og landskabsingeniører i begyndelsesstillinger og uddannelsesstillinger:
 1. år 205.200 kr.
 2. år 210.200 kr.
 3. år 215.200 kr.
Lønniveau II Skovfogeder og naturvejledere 245.200 kr.
Lønniveau III Distriktsfuldmægtige samt produktions- og salgsledere ved Driftscentret i Naturstyrelsen 260.200 kr.
Lønniveau IV Maskinkonsulenten 320.200 kr.
§ 4. Pension Tjenestemandsansatte med ret til tjenestemandspension er omfattet af aftale om pensionsforhold jf. bilag 1.
 Stk. 2. Varige tillæg/tillægsforhøjelser der før ikrafttræden af den supplerende pensionsaftale har medført, at den ansatte i tjenestemandspensionsmæssig henseende er blevet indplaceret i en højere lønramme, kan ikke aftales pensionsgivende til en supplerende pensionsordning.
 Stk. 3. Der kan som supplement lokalt aftales pensionsbidrag af varige og midlertidige tillæg, der ikke er omfattet af stk. 2.
 I givet fald indbetaler ansættelsesmyndigheden et pensionsbidrag på 18 pct. af tillægget.
Stk. 4. Pensionsbidraget indbetales af ansættelsesmyndigheden til PFA pension.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 5. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
 Cirkulærebemærkning til § 4:
 Ved OK 08 er det aftalt som ændring til rammeaftalen om nye lønsystemer, at der lokalt kan aftales pensionsbidrag af engangsvederlag og resultatløn.
 I forbindelse med eventuelle overvejelser om indbetaling af pensionsbidrag af midlertidige tillæg og engangsvederlag til tjenestemænd for hvem der ikke i forvejen er oprettet en supplerende pensionsordning, henledes opmærksomheden på, at de hermed forbundne administrationsomkostninger  specielt for så vidt angår mindre og korterevarende tillæg  kan være relativt store i forhold til pensionsbidragsindbetalingens størrelse og dermed kan reducere pensionsordningens værdi uforholdsmæssigt.
§ 5. Ikrafttræden og opsigelse Aftalen får virkning fra 1. april 2011 og kan af parterne opsiges skriftlig med 3 måneders varsel til en 31. marts, dog tidligst den 31. marts 2013. Samtidig ophæves den hidtidige aftale af 18. marts 2009.
Bilag 1 Aftale om pensionsforhold for tjenestemandsansatte skov- og landskabsingeniører i Skov- og Naturstyrelsen I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter tjenestemandsansatte skov- og landskabsingeniører på nyt lønsystem i Skov- og Naturstyrelsen.
§ 2. Pensionsgivende skalatrinsforløb De i § 1 omhandlede skov- og landskabsingeniører optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret som følger:
 Skov- og landskabsingeniører aflønnet på skalatrin 31, 33, 35, 37 i tidligere lønsystem:
 Optjener tjenestemandspensionsret efter følgende skalatrinsforløb:
31, 33, 35, 37, 39 Skalatrin 39 er tillagt det hidtil gældende skalatrin for tjenestemandspensionsret og opnås efter 2 år på skalatrin 37, uanset om tiden på skalatrin 37 helt eller delvis ligger før denne aftales virkningstidspunkt.
Hvis mindst 2 år på skalatrin 37 er opnået, opnås skalatrin 39 fra denne aftales virkningstidspunkt.
 Skov- og landskabsingeniører aflønnet på skalatrin 33, 35, 37, 39 i tidligere lønsystem:
 Optjener tjenestemandspensionsret efter følgende skalatrinsforløb:
33, 35, 37, 39, 41 Skalatrin 41 er tillagt det hidtil gældende skalatrin for tjenestemandspensionsret og opnås efter 2 år på skalatrin 39, uanset om tiden på skalatrin 39 helt eller delvis ligger før denne aftales virkningstidspunkt.
Hvis mindst 2 år på skalatrin 39 er opnået, opnås skalatrin 41 fra denne aftales virkningstidspunkt.
 Skov- og landskabsingeniører aflønnet på skalatrin 36, 38, 40 tidligere lønsystem:
 Optjener tjenestemandspensionsret efter følgende skalatrinsforløb:
36, 38, 40, 42 Skalatrin 42 er tillagt det hidtil gældende skalatrin for tjenestemandspensionsret og opnås efter 2 år på skalatrin 40, uanset om tiden på skalatrin 40 helt eller delvis ligger før denne aftales virkningstidspunkt.
Hvis mindst 2 år på skalatrin 40 er opnået, opnås skalatrin 42 fra denne aftales virkningstidspunkt.
Skov- og landskabsingeniører aflønnet på skalatrin 38, 40, 42 i tidligere lønsystem Optjener tjenestemandspensionsret efter følgende skalatrinsforløb:
38, 40, 42, 44 Skalatrin 44 er tillagt det hidtil gældende skalatrin for tjenestemandspensionsret og opnås efter 2 år på skalatrin 42, uanset om tiden på skalatrin 42 helt eller delvis ligger før denne aftales virkningstidspunkt.
Hvis mindst 2 år på skalatrin 42 er opnået, opnås skalatrin 44 fra denne aftales virkningstidspunkt.
Skov- og landskabsingeniører aflønnet på skalatrin 39, 41, 43 i tidligere lønsystem Optjener tjenestemandspensionsret efter følgende skalatrinsforløb:
39, 41, 43, 45 Skalatrin 45 er tillagt det hidtil gældende skalatrin for tjenestemandspensionsret og opnås efter 2 år på skalatrin 43, uanset om tiden på skalatrin 43 helt eller delvis ligger før denne aftales virkningstidspunkt.
Hvis mindst 2 år på skalatrin 43 er opnået, opnås skalatrin 45 fra denne aftales virkningstidspunkt.
Skov- og landskabsingeniører aflønnet på skalatrin 40, 42, 44 i tidligere lønsystem Optjener tjenestemandspensionsret efter følgende skalatrinsforløb:
40, 42, 44, 46 Skalatrin 46 er tillagt det hidtil gældende skalatrin for tjenestemandspensionsret og opnås efter 2 år på skalatrin 44, uanset om tiden på skalatrin 44 helt eller delvis ligger før denne aftales virkningstidspunkt.
Hvis mindst 2 år på skalatrin 44 er opnået, opnås skalatrin 46 fra denne aftales virkningstidspunkt.
Skov- og landskabsingeniører aflønnet på skalatrin 43, 45 i tidligere lønsystem Optjener tjenestemandspensionsret efter følgende skalatrinsforløb:
43, 45, 47 Skalatrin 47 er tillagt det hidtil gældende skalatrin for tjenestemandspensionsret og opnås efter 2 år på skalatrin 45, uanset om tiden på skalatrin 45 helt eller delvis ligger før denne aftales virkningstidspunkt.
Hvis mindst 2 år på skalatrin 45 er opnået, opnås skalatrin 47 fra denne aftales virkningstidspunkt.
Skov- og landskabsingeniører aflønnet på skalatrin 46 i tidligere lønsystem Optjener tjenestemandspensionsret efter følgende skalatrinsforløb:
46, 48 Skalatrin 48 er tillagt det hidtil gældende skalatrin for tjenestemandspensionsret og opnås efter 2 år på skalatrin 46, uanset om tiden på skalatrin 46 helt eller delvis ligger før denne aftales virkningstidspunkt.
Hvis mindst 2 år på skalatrin 46 er opnået, opnås skalatrin 48 fra denne aftales virkningstidspunkt.
 Hvis en skov- og landskabsingeniør avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, hvorefter den resterende del af pensionsskalaen forskydes med et skalatrin, jfr. § 3, stk. 4-5 i aftalen af 19. december 2003. Den enkelte skov- og landskabsingeniør kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. september 2005.
 Stk. 2. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
