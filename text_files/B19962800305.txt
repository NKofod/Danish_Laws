 Gyldighedsområde.
 Disse tekniske bestemmelser specificerer de tekniske krav og de tilhørende  

 prøvningsforskrifter, som et telefonapparat skal overholde for at kunne  

 godkendes for tilslutning til det offentlige danske telefonnet.
 Hjemmelsgrundlaget for disse tekniske bestemmelser fremgår af Ministeriet  

 for Kommunikation og Turismes bekendtgørelse nr. 737 af 13. august 1994,  

 »Bekendtgørelse om teleterminaludstyr« (* 1), § 5.
 Ikrafttræden.
 Disse tekniske bestemmelser træder i kraft 10. maj 1996 og erstatter TB 95  

 004, rev.B, august 1993.
 Overgangsbestemmelse.
Indtil 31. december 1996 vil telefonapparater også kunne godkendes efter  

 »Tekniske Bestemmelser for Telefonapparater, TB 95 004, rev.
B august  

 1993«.
 Typegodkendelse.
 Fremgangsmåden for opnåelse af typegodkendelse fremgår af førnævnte  

 be-kendtgørelse § 11.
 Tekniske krav.
 De tekniske krav og de tilhørende prøvningsforskrifter, som udstyret skal  

 opfylde, fremgår af Bilag 1.
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser som er nævnt i denne TB kan  

 fås uden beregning, (hvis ikke andet er angivet ved TB'en i oversigten), ved  

 henvendelse til Telestyrelsen, Holsteinsgade 63, 2100 København Ø, tlf:  

 35430333, fax: 35431434.
ETSI dokumenter ((I-)ETS'er og TBR'er samt NET-standarder) kan købes hos  

 Telestyrelsen, ITU rekommandationer m.v. kan købes direkte hos ITU, Place des Nations,  

 CH-1211 Geneve 20, tlf.: +41 22 730 5111, fax: +41 22 730 5194 eller +41 22  

 733 7256 eller eventuelt gennem Telestyrelsen.
 Radiorelaterede rekommandationer herunder, ERC Decisons,  

 Radiocommunication Reports, Report Forms og Application Forms,  

 Recommendations on Radiocommunications kan købes hos: ERO, European  

 Radiocommunications Office, Midtermolen 1, 2100 København Ø, tlf: 35250300,  

 fax: 35250330. For yderligere information henvises til ERO's hjemmeside på  

 internettet (www.ero.dk).
 ISO/CEN/CENELEC/IEC/DS standarder kan købes hos Dansk Standard,  

 Kollegievej 6, 2920 Charlottenlund, tlf: 39966101, fax: 39966102.
Bilag 1 til Tekniske bestemmelser for håndsættelefoner Tekniske krav og prøvningsforskrifter for håndsættelefoner maj 1996 Indholdsfortegnelse.
 1 Indledning.
 Dette dokument refererer til TB 94-052, hvor dette dokuments generelle del  

 bygger på ETS 300 001 (NET 4) kapitel 1 og dette dokuments tekniske  

 specifikationer bygger på ETS 300 001 (NET 4) kapitel 4, Transmission  

 characteristics.
 2 Anvendelsesområde.
 Dette dokument specificerer de tekniske krav med tilhørende  

 prøvningsforskrifter, som en terminal - for håndsættelefonifunktion - skal  

 overholde udover kravene i TB 94 052 for at den må tilsluttes det danske  

 analoge PSTN-net (PSTN = Public Switched Telephone Network).
 3 Forhold ved prøvning.
 3.1 Generelt.
De, i figurerne, angivne principper for målingerne er vejledende.
Andre  

 måleprincipper kan anvendes, for så vidt kravene kan verificeres.
De angivne  

 diskrete værdier for uafhængige variable (f. eks. strøm og frekvens) er  

 minimumskrav til antal målepunkter.
 3.2 Måleusikkerhed.
 Måleprincipper og måleusikkerheder skal kunne verificeres overfor 3. part.
 4 Definitioner og forkortelser.
 Betalingstelefon .
 Ved en betalingstelefon forstås en håndsættelefon, som kan benyttes til  

 opkald og samtale via det offentlige telefonnet, efter at en bruger har  

 indskudt betaling herfor i form af mønter eller andet brugbart  

 betalingsmiddel, og denne betaling er accepteret af det tilhørende  

 debiteringsudstyr.
 Håndsættelefoni .
 Håndsættelefoni er to-vejs analog tale i dialog og som transmitteres over  

 en håndsættelefon, der er en integreret del af et terminaludstyr, som kan  

 have ekstra telefonifaciliteter udover den definerede håndsættelefoni.
 Håndsættelefon .
En håndsættelefon er specificeret som et akustisk interface med et MRP og  

 et ERP, defineret i ITU T Rec.
P35 Handset Telephones.
 Imax definition for en håndsættelefon.
 Fra ETS 300 001 er her angivet definition af Imax for en håndsættelefon:
Imax er skæringspunktet mellem den målte strøm/spændingskarakteristik og  

 linien Vt/V = 56 - 0,5I/mA.
Se figur 4.1 og 4.2.
Figur 4.1 Håndsættelefonen forbindes som vist i figur 4.2 (TEUT).
Figur 4.2 CCITT International Telegraph and Telephone Consultative Committee (nu  

 ITU).
 EEC European Economic Community (også kaldet EU, den Europæiske Union).
 ERP Ear Reference Point.
 ETSI European Telecommunications Standardisations Institute.
 ETS European Telecommunications Standard (udarbejdet af ETSI).
 IEC International Electrotechnical Commission.
 ITU-T International Telecommunication Union - Telecommunication (før  

 CCITT).
 MRP Mouth Reference Point.
 NET Norme Europeenne de Telecommunication (Europæisk Telekommunikations  

 Standard udarbejdet af CEPT (Conference Europeenne des Administration des  

 Postes et des Telecommunications)).
 PSTN Public Switched Telephone Network.
 RLR Receiving Loudness Rating.
 SLR Sending Loudness Rating.
 STMR SideTone Masking Rating.
 TB... Teknisk Bestemmelse (Telestyrelsen).
 TEUT Terminal Equipment under Test.
 5 Normative referencer.
Dette dokument inkluderer referencer til andre standarder og  

 rekommendationer i dateret og udateret form.
Disse normative referencer er  

 anvendt passende steder i teksten og er alle listede senere i dette afsnit.
 Senere tilføjelser og/eller revisioner af disse dokumenter kan der alene  

 refereres til, hvis dette dokument revideres eller der foretages en  

 tilføjelse til det.
 Telestyrelsen.
TB 94 052 rev.
A marts 1995.
 ETSI.
ETS 300 001 (NET 4) second edition, med danske revisioner, udgivet af  

 Telestyrelsen august 1995 prTBR 38, Analogue Handset Telephony.
 ITU-T Rec.
 P35, Handset Telephones.
 P48, Specification for an intermediate reference system, Blue Book Volume.  

 V 1988.
 P51, Artificial Mouth, Rev. 1 1993.
 P57, Artificial Ears, ny 1993.
 P64, Determination of sensitivity/frequency characteristics of local  

 telephone system, Rev. 1 1993.
P76, Determination of loudness ratings: fundamental principles, Blue Book  

 Volume.
V 1988.
 P79, Calculation of loudness ratings for telephone sets, Rev. 1 1993.
 IEC.
 225. First edition 1966. Octave, half-octave and  

 third-octave band filters intended for the analysis of sounds and vibrations.
 6 Sending.
 6.1 SLR (Sending Loudness Rating).
 6.1.1 En håndsættelefon skal i sløjfetilstand ved sløjfestrømme  

 større end eller lig 16 mA have en SLR på 2 dB +/- 3 dB.
 6.1.2 Endvidere skal en håndsættelefon ved sløjfestrømme ned til 8  

 mA have en SLR på 2 dB +7dB/-3 dB.
 Prøvning.
 Princip for måleopstilling er vist i figur M.6.1.2.a og M.6.1.2.b.
Figur M.6.1.2.a Figur M.6.1.2.b SLR bestemmes ved sløjfestrømme på 8, 16 og 32 mA samt Imax.
 6.2 Frekvenskarakteristik ved sending.
 En håndsættelefons frekvenskarakteristik for sending skal - under  

 målebetingelser som ved måling af SLR - ligge inden for de i figur 6.2  

 angivne relative grænser ved sløjfestrømme større end eller lig 16 mA.
Figur 6.2 Figur 6.2. Relative grænser for frekvenskarakteristik for sending fra en  

 håndsættelefon.
 Prøvning.
 Princip for måleopstilling er vist i figur M.6.1.2.a og M.6.1.2.b.  

 Frekvensafhængigheden af sendeevnen, SMJ, måles ved sløjfestrømme på 16 mA og  

 Imax i frekvensområdet fra 100 Hz til 8 kHz i spring på 1/12 oktav.
 6.3 Minimum sendespænding (udstyring).
 Såvel den positive som den negative spidsværdi skal ved sløjfestrømme  

 større end eller lig 16 mA kunne blive mindst 1,6 Vp med en harmonisk  

 forvrængning på højst 10%, når håndsættelefonens mikrofon påtrykkes  

 enkelttoner i frekvensområdet fra 500 Hz til 2500 Hz.
 Prøvning.
Princip for måleopstilling er vist i figur M.6.3 Figur M.6.3 Spidsværdien måles ved sløjfestrømme på 16 mA og Imax.
Ved frekvenserne 500, 1000 og 2500 Hz reguleres lydtrykket Pm således, at  

 oscilloskopet viser, at såvel den positive som den negative halvperiode af  

 udgangssignalet netop overstiger 1,6 VP.
Det kontrolleres, at den harmoniske  

 forvrængning ikke overstiger 10%.
 6.4 Harmonisk forvrængning.
 Den harmoniske forvrængning af en håndsættelefons udgangsspænding må ikke,  

 ved sløjfestrømme større end eller lig 16 mA, overstige 5%, når mikrofonen -  

 under målebetingelser som ved måling af SLR - påtrykkes enkelttoner i  

 frekvensområdet fra 300 Hz til 3400 Hz.
 Prøvning.
Princip for måleopstilling er vist i figur M.6.3 Den harmoniske forvrængning måles ved sløjfestrømme på 16 mA og Imax ved  

 frekvenserne 315, 1000 og 3150 Hz og et lydtryk Pm = -4,7 dBPa i MRP.
 6.5 Egenstøj.
 En håndsættelefons egenstøj må ikke, hverken i rotilstand eller i  

 sløjfetilstand ved sløjfestrømme større end eller lig 8 mA i 600 ohm mellem  

 linieklemmerne, medføre en uvejet udgangseffekt, som overstiger 10nW (-50  

 dBm), målt i frekvensområdet fra 30 Hz til 150 kHz.
 Prøvning.
 Princip for måleopstilling er vist i figur M.6.1.2.b.
 Egenstøjen måles i rotilstand ved 48 V samt i sløjfetilstand ved  

 sløjfestrømme på 8 mA, 16 mA og Imax.
 7 Modtagning.
 7.1 RLR (Receiving Loudness Rating).
 7.1.1 En håndsættelefon skal i sløjfetilstand ved sløjfestrømme  

 større end eller lig 16 mA have en RLR på -8 dB +/- 3 dB.
 Note: Er håndsættelefonen udstyret med en volumenkontrol, indstilles  

 modtagefølsomheden til den nominelle RLR værdi ved målingerne.
 7.1.2 Endvidere skal en håndsættelefon ved sløjfestrømme ned til 8  

 mA have en RLR på -8 dB +7dB/-3 dB.
 Prøvning.
Princip for målopstilling er vist i figur M.7.1.2 Figur M.7.1.2 Er håndsættelefonens LE-værdier bestemt separat ved hjælp af en angivet og  

 anerkendt metode, kan disse LE-værdier benyttes til beregning af RLR i stedet  

 for tabellens LE-værdier.
 RLR bestemmes ved sløjfestrømme på 8, 16 og 32 mA samt Imax.
 7.2 Frekvenskarakteristik ved modtagning.
 En håndsættelefons frekvenskarakteristik for modtagning skal - under  

 målebetingelser som ved måling af RLR - ligge inden for de i figur 7.2  

 angivne relative grænser ved sløjfestrømme større end eller lig 16 mA.
Figur 7.2 Figur 7.2. Relative grænser for frekvenskarakteristik for modtagning fra  

 en håndsættelefon.
 Prøvning.
 Princip for måleopstilling er vist i figur M.7.1.2.
 Frekvensafhængigheden af modtagefølsomheden, SJe, måles ved sløjfestrømme  

 på 16 mA og Imax i frekvensområdet fra 100 Hz til 8 kHz i spring på 1/12  

 oktav.
 7.3 Maksimalt lydtryk fra telefonkapslen.
 For telefonkapslen i et håndsæt gælder, at den aldrig må kunne udsende et  

 lydtryk på mere end 118 dBspl og med en spidsværdi på mere end 130 dBspl.
 Note: Disse nye specifikationer for »maksimalt lydtryk« er  

 hentet fra den første version af prTBR 38, selvom denne formodentlig endnu  

 ikke er stabil.
 7.4 Ringemodtager.
 En ringemodtager i en håndsættelefon er normalt indrettet til udsendelse  

 af et akustisk signal, når den aktiveres som følge af tilringning.
 Grundet personsikkerhed, i tilfælde af en fejlsituation ved tilringning,  

 ønskes en håndsættelefons telefonkapsel ikke anvendt som lydkilde.
 7.5 Egenstøj.
En håndsættelefons egenstøj må ikke, ved modtagning ved hjælp af et  

 kunstigt øre, ITU Rec.
P57 type 1 (IEC 318), medføre et lydtryk, som  

 overstiger 45 dB(A), når belastningen over linieklemmerne er 600 ohm.
Kravet  

 skal være opfyldt i sløjfetilstand ved sløjfestrømme større end eller lig 8  

 mA.
 Prøvning.
 Princip for måleopstilling er vist i figur M.7.5.
Figur M.7.5 Egenstøjen måles ved Imax.
 8 Sidetoneforhold.
 8.1 STMR (SideTone Masking Rating).
 En håndsættelefons STMR skal være bedre (mere positiv) end 13 dB, når SLR  

 og RLR er korrigerede til de nominelle værdier.
 Korrektion fra målt STMR (STMRmålt) til korrigeret værdi (STMRkorr.) kan  

 udledes af formlen:
STMRkorr.= STMRmålt - (SLRmålt - SLRnom. + RLRmålt - RLRnom.) Prøvning.
En håndsættelefons STMR måles med linieklemmerne afsluttet med  

 referencenetværket vist i figur 8.1 Figur 8.1 Princip for måleopstilling er vist i figur M.8.1 Figur M.8.1 Håndsættet anbringes på det kunstige hoved.
 Lydtrykket Pm indreguleres til -4,7 dBPa i MRP og PS måles ved frekvenser  

 fra 100 Hz til 8 kHz i spring på 1/3 oktav ved sløjfestrømme på 16 mA, 32mA  

 og Imax.
LmeST beregnes for hver målefrekvens som 20 og (Ps/Pm).
 9 Betalingstelefoner.
 9.1 Krav.
 Betalingstelefoner skal overholde kravene i dette dokument.
 9.2 Alarmopkald.
 For betalingstelefoner gælder specielt, at der altid - også selvom en  

 eventuel ekstern strømforsyning svigter - uden brug af betalingsmiddel, skal  

 kunne foretages opkald til og føres samtale med den offentlige alarmtjeneste  

 (112).
 Opkald skal kunne foretages til alarmnummer ved anvendelse af telefonens  

 tastatur.
 Prøvning.
 Uden ekstern strømforsyning foretages opkald til 112.
 Alle krav i dette dokument skal opfyldes: ved prøvning af DTMF anvendes  

 dog kun tasterne 1 og 2.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 91/263/EØF, De Europæiske Fællesskabers Tidende (EF-Tidende)  

 1991 L 128 s. 1, og Rådets direktiv nr. 93/68/EØF, De Europæiske  

 Fællesskabers Tidende (EF-Tidende) 1993 L 220 s.l.
