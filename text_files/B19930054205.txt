 I medfør af §§ 9 og 12 og § 27, stk. 3 og 4, i lov nr. 343 af 14. maj 1992  

 om kød (kødloven) og efter bemyndigelse fra landbrugsministeren fastsættes  

 følgende:
 § 1.  De i medfør af kødloven autoriserede eller  

 godkendte virksomheder skal foretage kontrol for Salmonella i fersk kød,  

 efter Veterinærdirektoratets nærmere anvisninger.
 Stk. 2.  De laboratoriemæssige undersøgelser for  

 salmonella skal foretages på Veterinærdirektoratets laboratorium eller på et  

 laboratorium, der er godkendt hertil af Veterinærdirektoratet.
 Stk. 3.  Alle resultater af overvågningen skal  

 indberettes til Veterinærdirektoratet efter nærmere af Veterinærdirektoratet  

 udstedte anvisninger.
 Stk. 4.  Alle salmonella-positive kolonier skal sendes  

 til typebestemmelse på Statens Veterinære Serumlaboratorium.
 § 2.  Udgifter i forbindelse med laboratorieprøver  

 afholdes af virksomhederne.
 § 3.  Ved påvisning af salmonellabakterier ved den i §  

 1 nævnte kontrol træffer Veterinærdirektoratet beslutning om kødets  

 anvendelse.
 § 4.  Den, der ikke overholder sine forpligtelser i  

 henhold til § 1 straffes med bøde.
Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 5.  Bekendtgørelsen træder i kraft den 3. juli 1993.
