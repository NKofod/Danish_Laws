 Indledning:
 I forbindelse med forvaltningslovens ikrafttræden den 1. januar 1987 er  

 der foretaget konsekvensændringer i forretningsordenerne til  

 skattestyrelsesloven.
 Forvaltningslovens § 6, stk. 3, fastslår, at et medlem, om hvis habilitet  

 der hersker tvivl, ikke selv må deltage i behandlingen og afgørelsen af  

 spørgsmålet om inhabilitet.
 I konsekvens heraf ændres forretningsordenernes hidtidige regler, således  

 at et medlem herefter hverken kan deltage i forhandling og afstemning om  

 sagen eller i behandlingen og afgørelsen af spørgsmålet om inhabilitet.
 Medlemmet kan dog fortsat medvirke ved klarlæggelsen af de faktiske  

 omstændigheder, der har ført til, at den pågældendes habilitet er draget i  

 tvivl.
 Desuden er der foretaget en redaktionel ændring i visse af de omtalte  

 forretningsordener, idet henvisningen til skattestyrelseslovens  

 inhabilitetsregler er ændret til lovens § 1, stk. 9.
 Reglen skal tjene til beskyttelse af et medlem, der af et flertal er  

 erklæret inhabil, og som i henhold til de under pkt. 1) nævnte regler er  

 afskåret fra at deltage i afgørelsen om den eller de pågældendes habilitet,  

 jf. ovenfor under pkt. 1).
 Baggrunden herfor er, at der i forvaltningslovens kapitel 5 om partshøring  

 i §§ 19, stk. 1, og 21, stk. 1, findes hjemmel for myndigheden til at  

 fastsætte en frist i de tilfælde, hvor parten har adgang til at udtale sig.  

 Denne ret for myndigheden er hermed præciseret i forretningsordenerne.
 Forretningsordenen for Ligningskommissionen i København er hermed bragt i  

 overensstemmelse med de for ligningskommissioner uden for København gældende  

 forretningsordener.
 Tilføjelsen »eller mundtligt« i § 4, stk. 3 og 5, samt i § 11,  

 2. pkt., skyldes, at forvaltningslovens § 19, stk. 1, om parthøring  

 forudsætter, at parten har valgfrihed mellem at udtale sig mundtligt eller  

 skriftligt.
 Tilsvarende præciseres i § 4, stk. 4, at en klager har mulighed for både  

 mundtligt og skriftligt at kommentere udtalelser, som indhentes fra  

 trediemand, om den skattemæssige bedømmelse af et retsforhold.
Endelig er der i § 4, stk. 4, skabt mulighed for at indkalde både klager  

 og en eventuel trediemand, hvis interesser er i modstrid med klagers, til  

 samtidig forhandling for rettens sagsbehandler.
Sådan hjemmel findes allerede  

 for så vidt angår forhandling for selve retten.
Imidlertid gælder det efter forvaltningslovens § 21, stk. 1, at en part på  

 ethvert tidspunkt af en sags behandling kan forlange, at sagens afgørelse  

 udsættes, indtil parten har afgivet en udtalelse til sagen.
Udtalelsen kan  

 gives såvel mundtligt som skriftligt.
 I konsekvens heraf er det fundet hensigtsmæssigt at ophæve § 6.  

 Landsskatteretten kan herefter ikke afslå en anmodning om personlig  

 forhandling med rettens sekretariat, hvorimod det samme ikke gælder en  

 mundtlig forhandling med selve retten, jf. nedenfor under punkt 14).
 At adgangen til i visse tilfælde at kunne afslå en anmodning om personlig  

 forhandling med selve retten opretholdes, hænger sammen med, at  

 forvaltningslovens § 21, stk. 1, for så vidt angår kollegiale myndigheder  

 alene forudsættes at give parten krav på at kunne udtale sig mundtligt  

 overfor myndighedens sekretariat.
 Tilsvarende gælder forvaltningslovens kapitel 5 om partshøring, hvilket  

 dog ikke får selvstændig betydning på skattestyrelseslovens område, hvor der  

 i forvejen findes regler, der opfylder kravene til partshøring, jf. herved  

 undtagelsesbestemmelsen i forvaltningslovens § 19, stk. 2, nr. 6.
