Beretning afgivet af Retsudvalget den 20. marts 2003 Beretning over Forslag til  

 folketingsbeslutning om forbud mod import og handel med skind, pelse og  

 produkter fremstillet af kæledyr [af  

 Christian H.
Hansen (DF) m.fl.] 1. Udvalgsarbejdet Beslutningsforslaget blev fremsat den 10. december 2002 og var  

 til 1. behandling den 30. januar 2003. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 6 spørgsmål til justitsministeren til  

 skriftlig besvarelse, som denne har besvaret.
2. Politiske bemærkninger Udvalget  

  

 har med  

 tilfredshed noteret sig, at justitsministeren under behandlingen af  

 beslutningsforslaget har tilkendegivet, at ministeren vil fremsætte  

 lovforslag  

 i denne samling om forbud mod import af og handel med skind fra hunde og  

 katte.  

 Justitsministeren har således den 14. marts 2003 sendt et udkast til  

 lovforslag  

 om forbud mod erhvervsmæssig indførsel og produktion af samt handel med skind  

 og skindprodukter fra hunde og katte i høring.
Efter lovudkastet forbydes  

 erhvervsmæssig indførsel og produktion af samt handel med hunde- og  

 katteskind  

 og produkter, hvori sådanne skind indgår.
Formålet hermed er at hindre, at  

 der  

 i Danmark fremstilles hunde- og katteskind og produkter, hvori hunde- og  

 katteskind indgår.
Det er ligeledes formålet at hindre, at en sådan  

 produktion  

 i udlandet understøttes, ved at varer herfra erhvervsmæssigt indføres og  

 handles på det danske marked.
Efter det oplyste forventes lovforslaget  

 fremsat  

 den 27. marts 2003.
Et  

  

 mindretal  

  

 i  

 udvalget (DF) bemærker herudover, at Dansk Folkepartis beslutningsforslag  

 også  

 omfatter skind og pelse fra andre kæledyr end hunde og katte, og at Dansk  

 Folkeparti ikke vil være afvisende over for eventuelt på et senere tidspunkt  

 at  

 drøfte, om lovgivningen bør udvides til at omfatte andre dyr end hunde og  

 katte.
Dansk Folkeparti er imidlertid yderst tilfreds med, at Dansk  

 Folkepartis  

 beslutningsforslag har bevirket, at forholdene for dyr på et så centralt  

 punkt  

 bliver markant forbedret.
 Et  

  

 andet mindretal  

  

 i  

 udvalget (EL) bemærker, at Enhedslisten tilslutter sig første afsnit i  

 beretningen, under forudsætning af at en række grundlæggende problemer i  

 justitsministerens lovforslag om forbud mod import af og handel med skind fra  

 hunde og katte løses.
Enhedslisten vil ikke støtte et lovforslag, som er til gene for  

 etniske grupper rundtomkring i verden, som på sympatisk og etisk forsvarlig  

 vis  

 udnytter skind fra tamme hunde eller katte eller deres slægtninge.
Herunder  

 må  

 lovforslaget ikke indeholde bestemmelser, der kommer til at pålægge  

 producenter  

 af skind omkostninger.
Det er også vigtigt, at lovforslaget ikke bidrager  

 til,  

 at folk, som bærer skind, som er fremkommet på etisk forsvarlig vis,  

 mistænkeliggøres,  

 eller fører til, at disse mennesker bliver udsat for overgreb og  

 tilbageholdelse fra myndigheders side.
Enhedslisten ved, at det er helt almindeligt i Grønland at  

 anvende skindet fra udtjente slædehunde og fra hvalpe af slædehunde, der ikke  

 kommer i brug og derfor aflives.
Det er meget sympatisk, at de således  

 udnytter  

 ressourcerne, i stedet for at de skal gå til spilde.
Enhedslisten vil ikke  

 være  

 med til at genere disse gæve grønlændere, når de møder op i Københavns  

 Lufthavn  

 iført hundeskindsbukser eller i bagagen medbringer deres hundeskindsluffer.  

 Enhedslisten vil ikke være med til at kriminalisere f.eks. grønlændere og vil  

 ikke have, at de risikerer, at deres bukser bliver tilbageholdt.
Enhedslisten kan støtte et lovforslag, hvis det forebygges  

 grundigt, at dette her bliver »sagen med babysælerne« om igen.
Det drejede  

 sig  

 som bekendt om, at babysæler blev myrdet på bestialsk vis i Canada for  

 omkring  

 20 år siden, og da det blev almindeligt kendt, bl.a. med Greenpeaces  

 mellemkomst, blev sælskind i almindelighed bandlyst.
Det har trukket dybe  

 spor  

 i den grønlandske økonomi lige siden, fordi deres eksport af  

 sælskindsprodukter  

 blev ødelagt i mange år, og det har kostet megen tid og mange penge at skabe  

 et  

 sælskindsmarked igen.
Desuagtet at de grønlandske sæler fanges og aflives på  

 etisk forsvarlig vis.
Desuagtet at babysælskind ikke på nogen måde ligner  

 sælskind fra voksensæler.
Der kan nemt være mange andre etniske grupper rundtomkring i  

 verden, som bruger skind fra den domesticerede hund eller den domesticerede  

 kat  

 eller fra nogle af deres vildtlevende slægtninge, der ligner dem.  

 Enhedslisten  

 har bedt justitsministeren om at undersøge det, så det kan forebygges, at en  

 eventuel vedtagelse af et lovforslag kommer til at genere disse grupper, men  

 justitsministeren er endnu ikke vendt tilbage med et svar med indhold.
Der er  

 ligeledes ikke kommet svar på Enhedslistens spørgsmål vedrørende grønlænderes  

 brug af hundeskind.
 Man må i øvrigt ikke glemme at feje for egen dør og sørge for,  

 at de produktionsdyr, der er i varetægt her i Danmark, bliver behandlet  

 forsvarligt   hvad de ikke gør i dag, selv om det ikke på nogen måde kan  

 sammenlignes med det, der åbenbart sker med hunde i Kina.
P. u. v.  

  

 Anne Baastrup  

  

 formand Bilag  

 1 Oversigt over bilag vedrørende B 54 Bilagsnr.
