Siden etableringen af Bygnings- og Boligregistret i 1976 er anvendelsen af  

 registret blevet væsentlig større i kommunalt og statslig regi, ligesom  

 oplysningerne benyttes af den private sektor.
Dette medfører et stadigt  

 stigende behov for at oplysningerne er korrekte og pålidelige.
BBR's oplysninger er af betydning for kommunerne i forbindelse med  

 byggesagsbehandling, huslejenævnssager, tilskudssager, beregning af  

 individuel boligstøtte, vandafgifter, kloakbidrag m.v.
Oplysninger fra BBR  

 benyttes tillige ved ejendomsvurderingen og ved udarbejdelse af folke- og  

 boligtælling, konjunkturstatistik, beregning af bloktilskud m.v.
Forsyningsselskaberne benytter registrets oplysninger ved planlægnings- og  

 analyseopgaver og ved fastlæggelse af grundtariffer.
Også i den private  

 sektor benyttes oplysninger fra BBR ved handel, finansiering og forsikring af  

 ejendomme o.lign.
Som følge af kritik af datakvaliteten i registret, herunder især af  

 arealopolysningerne, blev i januar 1996 efter aftale mellem boligministeren  

 og Kommunernes Landsforenings formandsskab nedsat en arbejdsgruppe med  

 repræsentanter fra Boligministeriet og Kommunernes Landsforening, Københavns  

 og Frederiksberg kommuner samt Told*Skat.
Arbejdsgruppen har nu udarbejdet en  

 række forslag til på kort og længere sigt at forbedre datakvaliteten i  

 registret.
1. Udsendelse af BBR-ejermeddelelse til ejere af en- og tofamilie- huse samt sommerhuse m.v. samt udsendelse af en opfordring til kontrol af BBR-ejermeddelelsen for øvrige ejere.
Efter forslag fra arbejdsgruppen er der truffet aftale mellem  

 Boligministeriet og Kommunernes Landsforening, Københavns og Frederiksberg  

 kommuner samt Told*Skat om udsendelse af BBR-ejermeddelelse med udskrift af  

 de registrerede oplysninger til alle ejere af en- og tofamiliehuse samt  

 sommerhuse i august 1996. BBR-ejermeddelelsen udsendes sammen med meddelelse  

 om 20. almindelige vurdering.
I følgeskrivelsen opfordres ejerne til at  

 kontrollere oplysningerne i BBR-ejermeddelelsen, og der gøres opmærksom på,  

 at det er ejerens ansvar at få fejlen rettet, såfremt der er fejl i  

 oplysningerne.
Hvis der er fejl i oplysningerne, opfordres ejerne til at  

 rette henvendelse til vurderingsrådet.
Der er tillige truffet aftale om, at ejere af ejerlejligheder,  

 etageejendomme, erhvervs- og landbrugsejendomme opfordres til at kontrollere  

 oplysningerne i BBR-ejermeddelelsen i forbindelse med udsendelse af  

 meddelelse om 20. almindelige vurdering.
Det forventes, at  

 vurderingsmeddelelsen vil blive udsendt til disse ejere i oktober 1996, dog  

 udsendes vurderingsmeddelelse til ejere af ejerlejligheder allerede i august  

 1996. Disse ejere vil imidlertid ikke få tilsendt en BBR-ejermeddelelsen, men  

 de orienteres om, at der gratis kan rekvireres en ny BBR-ejermeddelelse  

 indtil 31. december 1996 ved henvendelse til vurderingsrådet.
 Som følge af den nære sammenhæng mellem vurderingsmeddelelsen og  

 oplysninger i BBR anmodes kommunerne om ved tilrettelæggelsen af arbejdet med  

 kontrol og rettelse af ejeres tilbagemeldinger om fejl i BBR at give sager,  

 der har betydning for gennemførelse af vurderingsopgaven, højest mulig  

 prioritet.
For sager med uproblematiske ændringer vil kommunen straks kunne foretage  

 en opdatering, hvorimod der vil være behov for tilrettelæggelse af en plan  

 for gennemførelsen af øvrige ændringer.
Af hensyn til anvendelse af BBR's  

 oplysninger skal Boligministeriet opfordre kommunerne til hurtigst muligt at  

 gennemføre kontrol- og rettelsesarbejdet.
En samlet kontrol og rettelse af  

 ejernes oplsyninger om fejl bør senest være afsluttet ved udgangen af 1997.
På baggrund af erfaringerne ved udsendelse af BBR-ejermeddelelser og  

 opfordring til kontrol af BBR oplysningerne vil der senere eventuelt blive  

 tilrettelagt en tilsvarende udsendelse af BBR-ejermeddelelser til ejere af  

 ejerlejligheder, etageejendomme og erhvervsejendomme.
Denne udsendelse  

 påtænkes dog ikke iværksat før tidligst i 1998. I samme forbindelse vil det  

 blive overvejet, om det vil være formålstjenligt med en periodisk udsendelse  

 af BBR-ejermeddelelsen.
 2. Kommunernes kvalitetskontrol af ajourføringsoplysninger.
Det fremgår af Boligministeriets bekendtgørelse nr. 616 af 15. december  

 1980 om ejeres oplysningspligt til bygnings- og boligregistret, at det er  

 ejerens ansvar, at oplysningerne er korrekte.
Kommunerne må derfor som  

 udgangspunkt antage, at ejers oplysninger er korrekte.
Hvis kommunen er i besiddelse af andre - og afvigende - oplysninger end  

 ejers, kan rettelse af registreringen foregå ved, at kommunen meddeler ejeren  

 af ejendommen, at man har rettet registrets oplysninger og grundlaget herfor,  

 samt bede om ejers eventuelle kommentarer hertil.
I praksis foregår denne  

 orientering af ejer om en fejlrettelse ved udsendelse af en  

 BBR-ejermeddelelse, hvorved ejer får en mulighed for at reagere.
Er der  

 uenighed mellem ejer og kommunen om registreringen, bør der foreligge  

 dokumentation for de faktiske forhold på ejendommen, før kommunen foretager  

 en ændret registrering.
Kommunen kan efter eget skøn anmode ejerne om at  

 medvirke til denne revision af registreringen, jf. forannævnte bekendtgørelse  

 om ejeres oplysningspligt til bygnings- og boligregistret samt  

 Boligministeriets cirkulære af 11. februar 1986 om bygnings- og  

 boligregistrets ajourføring og drift.
Hvis de eksisterende BBR-data er baseret på ejers oplysninger, vil nye  

 ejeroplysninger derfor umiddelbart kunne danne baggrund for en opdatering.
I  

 situationer hvor kommunen har kontrolleret oplysningerne, kan der derimod  

 være behov for at afstemme oplysningerne med ejeren.
For en række oplysningstyper må ejers oplysninger i almindelighed anses  

 for pålidelige.
Det gælder åbenbare forhold som oplysninger om  

 bygningsmaterialer, installationsforhold o.lign.
For andre oplysningstyper  

 vil kommunens faglige indsigt i retningslinierne for registrering kunne være  

 udslagsgivende for behandlingen af rettelser f.eks. ved beregning af arealer,  

 anvendelsesregistrering o.lign.
Med henblik på at udforme klarere retningslinier for kommunernes  

 kvalitetskontrol af ajourføringsoplysninger vil Boligministeriet tage  

 spørgsmålet op til drøftelse med Kommunernes Landsforening samt Københavns og  

 Frederiksberg kommuner.
Indtil der er udarbejdet nye retningslinier skal  

 Boligministeriet henvise til foranstående.
 3. Indberetning af oplysninger til brug for byggestatistik m.v.
 Boligministeriet skal henlede opmærksomheden på, at BBR anvendes af  

 Danmarks Statistik til udarbejdelse af den månedlige byggestatistik, der har  

 betydning for vurdering af de økonomiske konjunkturbevægelser.
Den månedlige byggestatistik er imidlertid behæftet med stor usikkerhed på  

 grund af forsinkede indberetninger af byggerier.
Danmarks Statistik er dels i  

 gang med at udarbejde forsinkelseslister, og er dels i samarbejde med Kort-  

 og Matrikelstyrelsen i gang med at analysere årsagerne til forsinkelserne  

 samt deres fordeling på kommunerne.
Kommunerne vil senere modtage en særskilt  

 henvendelse om resultaterne af disse tiltag.
 Boligministeriet skal imidlertid allerede nu erindre om de gældende  

 regler, der indebærer, at indberetning af tilladt, påbegyndt og færdiggjort  

 byggeri skal ske umiddelbart eller senest den følgende måned, jf.  

 Boligministeriets cirkulære af 11. februar 1986.
 4. Kritisk gennemgang af BBR's dataindhold.
BBR er siden etableringen blevet gradvist udvidet med nye datafelter.  

 Boligministeriet har aftale med Kommunernes Landsforening samt Københavns og  

 Frederiksberg kommuner, at det overvejes at reducere dataindholdet (antallet  

 af felter). Denne opgave skal ses i sammenhæng med den netop udsendte  

 udviklingsplan for registret, jf.
Plan for modernisering af BBR, Juni 1996,  

 Kort- og Matrikelsstyrelsen.
Gennemgangen af det nuværende dataindhold forventes at kunne ske  

 sideløbende med en stillingtagen til udviklingsplanens forslag om  

 omstrukturering af BBR's nuværende dataindhold.
Dette arbejde forventes at  

 foregå i perioden frem til medio 1998.
5. Kommunernes samarbejde med eksterne parter om forbedring af BBR's datakvalitet.
 Det har været drøftet, hvordan BBR-myndighedens grundlag for ajourføring  

 af BBR kan forbedres, idet praksis viser, at de nuværende ajourføringsmetoder  

 ikke er tilstrækkelige til at sikre en høj datakvalitet i registret.  

 Arbejdsgruppen finder, at der er gode muligheder for på sigt at forbedre  

 datakvaliteten i registret ved samarbejde med eksterne parter.
 For at fremme mulighederne for kommunernes samarbejde med eksterne parter  

 vil Boligministeriet, Kort- og Matrikelstyrelsen, tage initiativ til  

 drøftelse og forhandling med relevante parter i løbet af 1. halvår af 1997.  

 Ved disse drøftelser skal de eksterne parters ansvar og forpligtelser  

 fastlægges, - og der skal udformes retningslinier for, hvordan samarbejdet  

 kan tilrettelægges med kommunerne.
Boligministeriet vil søge at få koordineret huseftersynsordningen med lov  

 om begrænsning af energi- og vandforbruget i bygninger.
I denne sammenhæng  

 søges udformet bestemmelser, så begge ordninger tager udgangspunkt i  

 BBR-oplysninger og vil omfatte en kontrol af BBR-oplysninger.
Konstateres der  

 fejl i BBR's oplysninger, skal der gives meddelelse herom til kommunen.
6. Fastlæggelse af metoder til forbedring af registreringen i BBR i sammenhæng med bestemmelserne i bygningsreglementerne.
Selvom ejerne har oplysningspligt til BBR og ansvar for, at oplysningerne  

 i BBR er korrekte, kan de i praksis konstateres, at ejerne ofte kun meddeler  

 nye oplysninger til BBR-myndigheden i forbindelse med ændringer i  

 bygningsmassen, som kræver forudgående byggetilladelse samt i forbindelse med  

 fejl konstateret ved ejerskifte.
Derimod er indberetninger til BBR ofte  

 mangelfuld i de situationer, hvor der blot skal foretages anmeldelse af  

 mindre byggearbejder.
 Muligheden for at kunne anmelde et mindre byggearbejde i henhold til  

 Bygningsreglement 1995 og Bygningsreglement for småhuse 1985 har til formål  

 at gennemføre en enkel og hurtig myndighedsbehandling, så den enkelte hurtigt  

 og ubureaukatisk kan igangsætte mindre byggearbejder.
Med bygningsreglement 1995 blev indført en forældelsesfrist for  

 anmeldelser af byggearbejder.
Det betyder, at en anmeldelse bortfalder, hvis  

 arbejdet ikke er påbegyndt inden 1 år fra anmeldelsen.
En tilsvarende  

 bestemmelse er foreslået medtaget i udkastet til Bygningsreglement for  

 småhuse, som forventes at træde i kraft efteråret 1996. Disse ændringer  

 fjerner tildels den usikkerhed, der er med hensyn til anmeldelsessager og  

 forbedrer dermed muligheden for ajourføring af BBR.
 Ønsket om en detaljeret og pålidelig registrering i BBR af ændringer står  

 på nogle områder i modstrid til ønsket om en enkel og hurtig sagsbehandling i  

 henhold til bygningsreglementerne.
Imidlertid skønnes det muligt at fastlægge metoder, der kan være egnende  

 til at forbedre registreringen i BBR, uden at gå på akkord med det  

 overordnede ønske om en enkel og hurtig sagsbehandling til gavn for ejere af  

 ejendomme.
Boligministeriet vil i samarbejde med Bygge- og Boligstyrelsen i  

 løbet af efteråret 1996 overveje, hvordan ajourføringen af BBR kan forbedres  

 ved hjælp af nye metoder.
7. Koordinering af arealdefinitionerne i boliglovene med BBR's arealdefinitioner Indenfor de enkelte boliglove (bl.a. boligstøtteloven, ældreboligloven,  

 lejeloven og boligreguleringsloven) findes idag flere forskellige  

 arealdefinitioner og - begreber.
Det har derfor været foreslået, at  

 koordinere arealdefinitionerne og - begreberne i boliglovene med BBR's  

 arealdefinitioner og -begreber.
Hensigten med koordineringen er, at det  

 bliver muligt at beregne arealoplysninger til brug for administrationen af de  

 enkelte boliglove udfra arealregistreringer i BBR.
 Som konsekvens af denne koordinering kan det være nødvendigt at foretage  

 en klarere definition af BBR's arealbegreber og eventuelt fastlægge en  

 opdeling af de nuværende arealbegreber på mindre arealenheder.
Til orientering for kommunerne kan det oplyses, at Boligministeriet har  

 igangsat initiativer til en koordinering af boliglovenes arealdefinitioner  

 med BBR's arealdefinitioner.
Det er imidlertid en kompliceret opgave, der  

 griber ind i de enkelte lovgivningsområder, hvorfor det må forventes, at  

 opgaven vil strække sig over de næste år.
 Boligministeriet, den 2. september 1996.
