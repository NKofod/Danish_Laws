 I medfør af § 32, stk. 5, og § 35 i brandloven, jfr. lovbekendtgørelse nr.  

 469 af 24. september 1969 fastsættes følgende:
§ 1.  En skorstensfejermester skal gøre sig bekendt  

 med de forskrifter, der vedrører hans arbejdsområde.
Han skal nøje efterleve  

 de påbud, der gives ham af brandkommissionen, i kommuner uden brandkommission  

 af politimesteren.
§ 2.  Skorstensfejermesteren skal antage det fornødne  

 antal svende og lærlinge til udførelse af de påbudte rensninger, jfr. § 5, 1.  

 pkt.
Han fører tilsyn med deres arbejde.
Udfører en skrostensfejermester sit  

 hverv uden bistand af nogen skorstensfejersvend, skal han træffe aftale med  

 en eller flere nærboende skorstensfejermestre om assistance i tilfælde af  

 ferie eller sygdom.
 Stk. 2.  Er skorstensfejermesteren fraværende i over 4  

 uger, skal der ske indberetning til amtsrådet gennem brandkommissionen, i  

 kommuner uden brandkommision gennem politimesteren, med henblik på  

 konstitution af en anden skorstensfejermester eller en faguddannet  

 skorstensfejersvend.
§ 3.  Skorstensfejermesteren skal sørge for  

 anskaffelse og vedligeholdelse af de nødvendige arbejdsredskaber til sig og  

 sine medarbejdere.
Han skal have telefon på sin bopæl.
§ 4.  Skorstensfejermesteren fører et kartotek over  

 alle ejendomme i hans distrikt, hvori der er indrettet ildsted.
Kartoteket  

 bekostes af vedkommende kommune.
Det skal være overskueligt ordnet og  

 indeholde oplysning om ejendommenes matr. nr. (art.nr.) og ildstedernes og  

 skorstenenes art og antal.
Stk. 2.  I kartoteket gøres notat om foretagne  

 skorstensfejninger, brandsyn og udbrændinger af skorstene med angivelse af  

 dato.
Endvidere gøres notat om eventuelle konstaterede mangler og om forbud  

 og pålæg i medfør af § 10. Udskrevne kartotekskort skal opbevares i 5 år.
§ 5.  Skorstensfejermesteren skal selv eller ved sine  

 medarbejdere foretage de påbudte rensninger af alle skorstene og røgkanaler i  

 ejendommene inden for hans distrikt.
Derudover skal han, hvis ejeren eller  

 brugeren begærer det, foretage ekstra rensning af skorstene og røgkanaler  

 samt rensninger af ildsteder og røgledninger, hvor rensning ikke er påbudt.
§ 6.  I bymæssigt bebyggede områder skal ejeren eller  

 brugeren (brugerne), senest dagen før skorstensrensning foretages,  

 underrettes herom, evt. ved trykt blanket.
I ejendomme med centraliseret  

 fyring kan underretning gives til varmemesteren.
 Stk. 2.  Skorstensfejeren har fri adgang til de steder,  

 hvor det er nødvendigt for at foretage rensningen.
Stk. 3.  Rensning skal foretages på en sådan måde, at  

 forurening af ejendommen i videst muligt omfang undgås.
Sod, der ved  

 rensningen samler sig i bunden af skorstenene og lignende steder, skal  

 udtages og anbringes på et sikkert sted, evt. efter anvisning af ejendommens  

 ejer eller bruger.
Ild i soden skal forinden være fuldstændig slukket.
Stk. 4.  Skorstensfejere skal under deres arbejde være  

 opmærksomme på, om skorstene og ildsteder med tilhørende rensedøre og  

 røgledninger m.v. er i forsvarlig stand og vel vedligeholdt.
I tilfælde af  

 mangler skal skorstensfejeren underrette skorstensfejermesteren.
 § 7.  Bliver skorstensfejeren opmærksom på, at der i  

 en skorsten afsætter sig glanssod, der ikke kan fjernes, uden at skorstenen  

 udbrændes, skal han foranledige, at den udbrændes, inden laget af glanssod  

 bliver så tykt, at udbrændingen kan være forbundet med fare for ejendommen.
Stk. 2.  Skorstene, som er tilsat med glanssod, og som  

 ikke egner sig til udbrænding, må ikke benyttes.
Meddelelse herom skal gives  

 ejeren eller brugeren i overensstemmelse med § 10.
Stk. 3.  Ved rensning af skorstenene og rørledninger,  

 der afleder røgen fra røgeovne, skal skorstensfejeren være opmærksom på, om  

 der i selve røgeovenen har aflejret sig et tykt lag glanssod, at dette  

 frembyder betænkelighed i brandmæssig henseende.
Han skal i så fald sørge  

 for, at soden fjernes i fornødent omfang.
§ 8.  Når der opstår skorstensild, skal  

 skorstensfejermesteren efter anmodning snarest selv eller ved en af sine  

 svende give møde og foretage rensning af skorstenen.
Er  

 skorstensfejermesteren i det pågældende distrikt forhindret heri, har  

 skorstensfejermesteren i et nabodistrikt tilsvarende pligt.
 Stk. 2.  Efter en skorstensild, skal  

 skorstensfejermesteren meddele politiet alle oplysninger til brug for en  

 eventuel efterforskning i sagen.
§ 9.  En gang om året skal skorstensfejermesteren  

 personlig eller ved en af brandkommissionen, i kommuner uden brandkommission  

 af politimesteren, godkendt stedfortræder foretage eftersyn i samtlige  

 bygninger, hvori der er indrettet ildsted.
Ved brandsynet skal  

 skorstensfejermesteren (stedfortræderen) medføre et legitimationskort, som  

 udstedes af brandkommissionen, i kommuner uden brandkommission af  

 politimesteren.
Kortet, der anskaffes for kommunens regning, skal forevises  

 på forlangende under brandsynet.
Skorstenfejermesteren har fri adgang til de  

 steder, hvor det er nødvendigt for at foretage eftersynet.
 Stk. 2.  Det skal ved eftersynet påses, at skorstene,  

 ildsteder, herunder bageovne, røgeovne m.v., og røgledninger er i forsvarlig  

 stand og vel vedligeholdt og renset.
 Stk. 3.  I ejendomme, der opvarmes fra et fælles  

 centralvarmeanlæg eller en fjernvarmecentral, kan brandsynet indskrænkes til  

 at omfatte varmecentralen med de hertil hørende kedler, skorstene og  

 røgledninger samt eventuelt andre skorstene m.v., hvorimod de enkelte  

 lejligheder eller bygninger ikke skal efterses, medmindre det er oplyst, at  

 de er forsynet med ildsteder med tilslutning til skorsten.
 Stk. 4.  Ved eftersynet skal det påses, at eventuelt  

 påbudt, lettere slukningsmateriel og stiger i henhold til bekendtgørelse  

 udfærdiget i medfør af brandlovens § 30 er tilstede i brugbar stand.
 Stk. 5.  Skorstensfejermesteren skal hvert år give  

 brandkommissionen, i kommuner uden brandkommision politimesteren,  

 underretning om, hvornår brandsynet på dirstriktets ejendomme er afsluttet.
§ 10.  Bliver skorstensfejermesteren ved eftersyn i  

 medfør af § 9 eller på anden måde bekendt med mangler, der medfører særlig  

 brandfare, skal han give ejeren eller brugeren skriftligt pålæg om, at den  

 pågældende skorsten, ildsted m.v. ikke må benyttes, før manglen er afhjulpet.  

 Skorstensfejermesteren fastsætter en frist for afhjælpning af manglen og  

 påser ved nyt eftersyn, der foretages straks efter fristens udløb, om  

 afhjælpning har fundet sted.
Er manglen af mindre betydning, skal  

 skorstensfejermesteren skriftlig give vedkommende en frist, inden hvilken  

 manglen skal være afhjulpet, og det skal da senest ved næste syn påses, at  

 afhjælpning er sket.
 Stk. 2.  Såfremt et forbud mod benyttelse eller pålæg om  

 afhjælpning ikke bliver efterkommet, skal skorstensfejermesteren straks  

 indgive anmeldelse herom til politiet.
 Stk. 3.  Hvis det konstateres, at skorstene giver  

 anledning til unødig luftforurening, skal skorstensfejermesteren gøre  

 indberetning herom til brandkommissionen, i kommuner uden brandkommission til  

 politimesteren, med henblik på underretning af sundhedskommissionen.
 § 11.  For militærets og civilforsvarets anlæg kan der  

 være truffet en særlig ordning, således at skorstensfejermestrene ikke skal  

 foretage rensning og brandsyn.
 § 12.  Instruksen træder i kraft den 1. juli 1970.
 Stk. 2.  Instruks nr. 68 af 27. marts 1961 for  

 skorstensfejere i købstæderne og på landet ophæves.
 Justitsministeriet, den 29. maj 1970.
 Knud Thestrup.
/N.
Pontoppidan.
