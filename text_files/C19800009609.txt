 Direktoratet for Københavns skatte- og registerforvaltning og  

 Frederiksberg skattedirektorat bemyndiges til inden for deres respektive  

 områder som 1. instans at træffe afgørelser i sager omfattet af følgende  

 cirkulærer:
 1. Statsskattedirektoratets cirkulære nr. 529 af 22.  

 juni 1977 som ændret ved SD-cirkulære 1979-30 af 17. oktober 1980 om  

 indrømmelse af teknikerfradrag.
 2. Statsskattedirektoratets cirkulære nr. 531 af 29.  

 juni 1977 om bevillingsmæssig tilbagefordeling af almindelig  

 indkomstskattepligtige indtægter, der ikke hidrører fra udøvelse af  

 selvstændig erhvervsvirksomhed.
 3. Statsskattedirektoratets cirkulære nr. 530 af 29.  

 juni 1977 vedrørende beskatningen af hovedaktionærers prisregulerede  

 tilgodehavender.
 4. SD-cirkulære 1977-7 af 1. november 1977 vedrørende  

 fradrag for ferieløn ved overgang fra kasseprincip til tilvækstprincip.
 5. SD-cirkulære 1978-7 af 10. januar 1978 om  

 godskrivning af merværdi af overdragne aktiver i en virksomhed, der omdannes  

 til aktie eller anpartsselskab.
Ansøgninger i henhold til de nævnte cirkulærer behandles af vedkommende  

 direktorat, der efter de i cirkulærerne givne retningslinier afgør, om  

 ansøgningen skal nyde fremme eller ej.
Finder direktoratet, at der skal gives  

 afslag, giver direktoratet selv skatteyderen meddelelse om afslaget uden  

 forudgående forelæggelse for ligningskommissionen.
Meddelelsen om afslaget  

 skal indeholde oplysning om, at afgørelsen kan påklages til  

 statsskattedirektoratet.
 Finder direktoratet, at ansøgningen kan imødekommes, og nødvendiggør  

 imødekommelsen, at der foretages (ændring af) en ansættelse, indstiller  

 direktoratet til ligningskommissionen at foretage den fornødne ansættelse  

 (ansættelsesændring).
 Københavns og Frederiksberg ligningskommissioner bemyndiges til at  

 foretage (ændre) ansættelser vedrørende de her omhandlede sager i  

 overensstemmelse med direktoraternes indstilling.
I tilfælde, hvor ligningskommissionen ikke fuldt ud kan tiltræde  

 direktoraternes indstilling, afsiger ligningskommissionen ikke kendelse i  

 sagen.
Skattedirektoratet fremsender sagen til statsskattedirektoratet med  

 fornøden sagsfremstilling tillige med ligningskommissionens udtalelse over  

 sagen.
Der gives ansøgeren meddelelse om, at sagen er fremsendt til  

 statsskattedirektoratet.
 De bemyndigelser, der i cirkulærerne er tillagt Københavns og  

 Frederiksberg skatteråd, er bortfaldet ved skattestyrelseslovens  

 ikrafttræden.
 Statsskattedirektoratet, den 13. juni  

 1980.
