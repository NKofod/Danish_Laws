Den 25. november 1992 undertegnedes i Stockholm en overenskomst mellem  

 Danmark, Norge og Sverige, ifølge hvilken de 3 lande i 1993 yder et samlet  

 beløb på 3.300.250 norske kroner som støtte til SADCC's Industri- og  

 Handelssekretariat (SITCD) i Tanzania.
Danmarks andel udgør 1.1 millioner  

 norske kroner.
 Projektets formål er at styrke SADCC's sektorsekretariat for industri og  

 handel (SITCD) i at udvikle og koordinere SADCC-landenes aktiviteter på  

 industri- og handelsområdet.
 Projektet forventes afsluttet med udgangen af 1993.
