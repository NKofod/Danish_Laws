 Ved en i København den 19.marts 1974 stedfundne noteveksling er der mellem  

 Danmark og Frankrig indgået en overenskomst om gensidig udstedelse af  

 sendetilladelser for radioamatører.
 De udvekslede noter har følgende ordlyd:
FRANKRIGS AMBASSADE I DANMARK København, den 19 marts 1974.
Hr. minister, Idet jeg henviser til brevveksling mellem ministeriet for offentlige  

 arbejder, generaldirektoratet for post- og telegrafvæsenet, i København og  

 ministeriet for post- og telekommunikation, generaldirektoratet for  

 telekommunikation, i Paris, med henblik på at give radioamatører, der er  

 statsborgere i en af de to stater og indehavere af gyldig autorisation,  

 tilladelse til at benytte en amatørradiostation på den anden stats  

 territorium, i overensstemmelse med bestemmelserne i artikel 41 i  

 radioreglementet, Geneve, har jeg den ære at meddele Dem, at den franske  

 regering for sit vedkommende er rede til at godkende følgende bestemmelser:
 1 - Der kan gives enhver person, som er statsborger i et af de  

 kontraherende parters lande, tilladelse til at foretage radioudsendelser ved  

 hjælp af en amatørstation på den anden parts territorium på betingelse af, at  

 personen er indehaver af en autorisation udstedt af dennes nationale  

 myndigheder til benyttelse af en amatørradiostation.
 2 - Ansøgning om tilladelse skal stiles til de kompetente myndigheder hos  

 den kontraherende part, på hvis territorium stationen skal benyttes.
 3. - Hver kontraherende parts kompetente  

 administrative myndigheder kan udstede den omhandlede tilladelse med  

 forbehold af ret til når som helst og af en hvilken som helst årsag at afslå  

 en ansøgning, at inddrage eller tilbagekalde enhver tilladelse, at foretage  

 en hvilken som helst ændring i vilkårene for udstedelse af denne tilladelse,  

 uden at disse myndigheder er forpligtet til at meddele motiveringen for deres  

 beslutning.
 4 - Foranstående bestemmelser gælder for Danmarks vedkommende for dets  

 nationale territorium og for Den franske Republiks vedkommende for dens  

 europæiske departementer og dens oversøiske departementer og territorier.
 Såfremt ovenstående bestemmelser vinder den danske regerings tilslutning,  

 har jeg den ære at foreslå Dem, dels at dette brev og Deres Exellences svar  

 betragtes som udgørende en overenskomst mellem Frankrig og Danmark om denne  

 sag, dels at nævnte overenskomst træder i kraft den første dag i den anden  

 måned, der følger efter datoen for denne brevveksling, samt at dens gyldighed  

 ophører seks måneder efter, at den ene af de to kontraherende parter har  

 meddelt den anden part, at den har til hensigt at bringe overenskomsten til  

 ophør.
 Modtag, hr. minister, forsikringerne om min mest udmærkede højagtelse.
Pierre Pelen Hans Exellence hr. udenrigsminister Ove Guldberg, Christiansborg.
UDENRIGSMINISTERIET København, den 19. marts 1974.
Hr. ambassadør Jeg har den ære at anerkende modtagelsen af Deres Excellences sålydende  

 note af 19. marts 1974 vedrørende en gensidig overenskomst mellem Danmark og  

 Frankrig om, at statsborgere i det ene af de to lande kan benytte  

 amatørradiostationer på territoriet tilhørende det land, hvori de ikke er  

 statsborgere:
(her følger teksten til foranstående note) Som svar har jeg den ære at meddele Deres Excellence, at den danske  

 regering tilslutter sig det i den venfor gengivne note fremsatte forslag, og  

 at den betragter denne note og dette svar som en overenskomst mellem de t  

 regeringer.
 Modtag, hr. ambassadør, forsikringerne om min mest udmærkede højagtelse.
Ove Guldberg Hans Excellence hr.
Pierre Pelen, Frankrig ambassadør, København, Overenskomsten trådte i kraft den 1. maj 1974.
 Udenrigsministeriet, den 18. september  

 1974.
 Ove Guldberg.
