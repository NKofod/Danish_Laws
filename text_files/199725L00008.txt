Tillægsbetænkning afgivet af  

 Skatteudvalget den 23. juni 1998 Tillægsbetænkning over Forslag til lov om ændring af lov om  

 visse spil, lotterier og væddemål (Ændring af fordelingsnøgler m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til skatteministeren.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Centrum- Demokraternes og Det  

 Radikale Venstres medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Socialistisk Folkepartis, Dansk  

 Folkepartis, Fremskridtspartiets og Enhedslistens medlemmer af udvalget)  

 indstiller lovforslaget til forkastelse.
Et andet mindretal (Kristeligt Folkepartis medlem  

 af udvalget) indstiller lovforslaget til forkastelse.
Mindretallet  

 stemmer for det stillede ændringsforslag.
Æ n d r i n g s f o r s l a g Til § 1 Af et mindretal (KRF):
 1) Den under nr. 2 foreslåede § 6  

 H affattes således:
»§ 6 H.
Finansministerens midler anvendes til  

 landsdækkende almennyttige organisationer og andre almennyttige  

 formål.
Midlerne fordeles af Finansministeriet med godkendelse af  

 Folketingets Finansudvalg.« B e m æ r k n i n g e r Til nr. 1 De to puljer under Finansministeriet foreslås  

 slået sammen til en, og det foreslås, at midlerne fra den samlede  

 pulje fordeles af finansministeren med godkendelse af Folketingets  

 Finansudvalg.
 Da puljen til andre almennyttige formål er reduceret  

 fra 68,6 til 11,9 mio. kr. (dels gennem omflytning og dels gennem  

 nedskæring af puljen), er det uhensigtsmæssigt at opretholde  

 denne pulje, og det foreslås derfor, at den slås den sammen med  

 puljen for landsdækkende almennyttige organisationer, således at  

 denne pulje i alt bliver på 49,6 mio. kr.
En pulje på 11,9 mio. kr. synes for lille at  

 opretholde set i lyset af, at der fremdeles vil være mellem 6-800  

 ansøgere til disse midler.
Det beskedne totalbeløb bevirker, at  

 langt størsteparten af ansøgere ikke vil kunne komme i  

 betragtning.
Administrativt vil det være et uhensigtsmæssigt  

 stort arbejde for både ansøgerorganisationer og offentlig  

 administration at bearbejde det store ansøgningsmateriale.  

 Reduceringen af puljen, hvor samme ansøgergruppe skal deles om 1/3  

 midler, vil skabe en konkurrencesituation, hvor der vil blive et stort pres  

 på politikere m.v. for at få særlige ansøgninger  

 igennem - uden hensyn til, om andre ansøgninger måtte have en  

 bedre kvalitet.
Langt de fleste organisationer kan søge om midler fra  

 begge puljer (almennyttige), og der er derfor ingen særlig grund til at  

 opretholde dem som to adskilte puljer.
Per Kaalund (S) Jens Peter Vernersen (S) nfmd.
Erik  

 Mortensen (S) Anna-Marie Hansen (S)Hugo Sørensen (S) Aage Frandsen  

 (SF) Sonja Albrink (CD) Morten Helveg Petersen (RV) Frank Aaen (EL) Peter Brixtofte  

 (V) fmd.
