Bekendtgørelse om ændring af bekendtgørelse om dørmænd § 1 I bekendtgørelse nr. 247 af 11. april 2008 om dørmænd foretages efter forhandling med justitsministeren følgende ændringer:
 1. Indledningen affattes således:
»I medfør af § 15 b, stk. 3 og 4, og § 37, stk. 5, i lov om restaurationsvirksomhed og alkoholbevilling m.v., jf. lovbekendtgørelse nr. 135 af 18. januar 2010, som ændret ved lov nr. 249 af 30. marts 2011 og lov nr. 736 af 25. juni 2014, og efter forhandling med justitsministeren, fastsættes:« 2. I § 1 indsættes som stk. 3:
»Stk. 3. er om autorisation som dørmand behandles af politidirektøren i Midt- og Vestjyllands Politi, hvis ansøgeren har bopæl i Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds eller Syd- og Sønderjyllands politikreds.
Har ansøgeren bopæl i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds, eller har ansøgeren bopæl i udlandet, behandles sagen af politidirektøren i Københavns Vestegns Politi.« 3. I § 6, stk. 2, 2. pkt., ændres »Politidirektøren« til: »Politiet«.
 4. I § 6 indsættes efter stk. 2 som nyt stykke:
»Stk. 3. Sager om kontrol af tjenesteyders erhvervsmæssige kvalifikationer behandles af den myndighed inden for politiet, der efter § 1, stk. 3, vil skulle behandle en sag om autorisation.« Stk. 3 bliver herefter stk. 4.
§ 2 Bekendtgørelsen træder i kraft den 1. oktober 2014.
