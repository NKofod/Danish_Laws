 Af xxx-vikarbureau opgavedata-skema fremgik det, at medlemmet skulle  

 arbejde som ingeniør for xxx med startdato den 28. september 1998, og  

 at opgavens varighed var ca. 14 uger.
 Medlemmet blev opsagt den 24. september 1999.
 Arbejdsløshedskassen og direktoratet traf herefter afgørelse  

 om, at medlemmet var selvforskyldt ledig og derfor skulle gennemgå en  

 karantæne på 5 uger fra den 24. september 1999.  

 (arbejdsløshedskassen havde imidlertid udbetalt dagpenge til  

 medlemmet, og påtog sig eneansvar herfor, og undlod således at  

 kræve pengene retur).
 Begrundelsen var, at medlemmet måtte anses for at være  

 omfattet af funktionærlovens regler om opsigelsesvarsel, og at  

 medlemmet således skulle have haft et varsel på 3 måneder.  

 Medlemmet havde accepteret et kortere opsigelsesvarsel fra arbejdsgiveren.  

 Der blev lagt vægt på, at ansættelsesforholdet fortsatte  

 betydeligt længere end oprindeligt aftalt.
 I klagen til ankenævnet anførte medlemmet bl.a., at det hele  

 tiden havde været meningen, at medlemmet var ansat til opgavebestemt  

 arbejde, hvilket var i overensstemmelse med funktionærlovens  

 forarbejder.
 Ankenævnet tiltrådte direktoratets afgørelse.
 Ankenævnet fandt, at medlemmet var selvforskyldt ledig fra sit  

 arbejdsophør den 25. september 1999, og at medlemmet skulle  

 gennemgå en effektiv karantæne på 5 uger fra denne  

 dato.
 Begrundelsen var, at medlemmet var blevet afskediget, uden at  

 afskedigelsen væsentligst skyldes medlemmet selv, og at medlemmet havde  

 accepteret en kortere opsigelsesvarsel fra arbejdsgiveren, end det der ellers  

 gjaldt for medlemmet.
Ankenævnet havde vurderet, at medlemmet måtte anses for at  

 være omfattet af funktionærloven.
Der var herved lagt vægt  

 på, at medlemmet var ansat som ingeniør, at medlemmet blev  

 betragtet som ansat i den periode, som det enkelte vikariat varede, at  

 arbejdsstedet primært var på xxx, og at medlemmet var  

 indforstået med at følge kundernes arbejdsreglement og  

 arbejdstiderne samt efter kundernes instrukser og kontrol.
Medlemmet var  

 således omfattet af funktionærlovens regler om  

 opsigelsesvarsel.
Ankenævnet havde bemærket, at medlemmet havde oplyst, at han  

 havde været ansat til opgavebestemt arbejde.
Ankenævnet fandt  

 imidlertid, at det ikke var tilstrækkeligt præcist angivet,  

 hvornår arbejdsopgaven kunne anses for at være fuldført.  

 Der var herved lagt vægt på, at det fremgik af opgavedata-skema  

 fra xx, at medlemmet skulle arbejde ca. 14 uger fra den 28. september 1998,  

 men at ansættelsesforholdet fortsatte til den 24. september 1999 og  

 således væsentligt længere end oprindelig aftalt.
 Ankenævnet havde bemærket, at kassen havde oplyst, at kassen  

 havde påtaget sig eneansvar for udbetalingen af dagpenge til medlemmet  

 i den perioden, hvor medlemmet skulle havet gennemgået karantæne.  

 Karantænen havde således ikke umiddelbart haft økonomiske  

 konsekvenser for medlemmet.
Selvforskyldt ledighed Sagsfremstillingen som den fremgik af direktoratets  

 afgørelse:
 "Ordlyden af Deres ansættelseskontrakt af 24.  

 september 1998 er således:
"...Mellem xxx-vikarbureau og medlemmet, ... (i det  

 følgende kaldet medarbejderen) er der dags dato indgået aftale  

 om Vikaransættelse på følgende betingelser:
 § 1.1 Medarbejderen tilknyttes ved aftalens  

 indgåelse xxx-vikarbureau som ingeniør til at udføre  

 forskellige vikaropgaver, som xxx-vikarbureau bliver anmodet om at  

 gennemføre for sine kunder.
§ 1.2 Arbejdsstedet er ved aftalens indgåelse  

 primært på adressen, xxx.
Medarbejderen erklærer sig  

 indforstået med at arbejde på skiftende arbejdssteder for  

 xxx-vikarbureau's kunder.
Medarbejderen er ligeledes indforstået med at  

 følge kundernes arbejdsreglementer og arbejdstider samt arbejde efter  

 disses instrukser og under deres kontrol.
 § 1.3 Den daglige og ugentlige normale arbejdstid kan  

 variere efter arbejdsstedets regler.
 § 1.4 Medarbejderen betragtes som ansat i xxx-vikarbureau  

 i den periode, det enkelte vikariat varer.
 § 1.5 Under det enkelte vikariat kan  

 ansættelsesaftalen i øvrigt opsiges af begge parter uden  

 forudgående varsel.
 § 2.1 Lønnen beregnes ud fra en normal  

 månedsgage på kr. 30.000,00 som antal præsterede  

 arbejdstimer gange en timefaktor, som er den normale månedsgage  

 divideret med 160,33.
 § 2.2 For beordret overarbejde betales et tillæg til  

 timefaktoren på 50% for de første 3 timer efter normal  

 arbejdstids ophør og et tillæg på 100% for de  

 efterfølgende timer.
 For beordret overarbejde på lørdage,  

 søndage og helligdage betales et tillæg til timefaktoren  

 på 100% for alle arbejdstimer.
 § 2.3 xxx-vikarbureau betaler udover lønnen alle  

 ved lov pålagte bidrag, ligesom xxx-vikarbureau tilbageholder kildeskat  

 og andel i ATP og pension efter de til enhver tid gældende regler  

 herom.
 § 2.4 Lønperioden omfatter tidsrummet fra den 16. i  

 en måned til den 15. i efterfølgende måned, begge dage  

 inklusive.
 § 2.5 Lønnen vil være til disposition i  

 medarbejderens pengeinstitut den sidste hverdag i måneden, forudsat  

 rettidig indsendelse af timeseddel, jf. nedenstående § 3.
 § 3 Medarbejderen har pligt til hver den 16. i  

 måneden at indsende timeseddel til xxx-vikarbureau for den netop  

 afsluttede lønperiode, jf. ovenstående § 2.4 og § 2.5. Hvis  

 timesedlen ikke er xxx-vikarbureau i hænde den 20. i måneden, vil  

 den blive overført til udbetaling i efterfølgende  

 måned.
§ 4 Eventuelle fravær, der ikke på  

 forhånd er aftalt med arbejdsstedet og xxx-vikarbureau, skal meddeles  

 arbejdsstedet inden kl. 9.00 og xxx-vikarbureau inden kl. 10.00 på  

 første fraværsdag.
Fraværsdokumentation (Tro- og  

 Loveerklæring) fremsendes samme dag til xxx-vikarbureau.
Overholdes  

 disse tidsfrister ikke, har xxx-vikarbureau ret til at foretage fradrag i  

 lønnen indtil den første dag, hvor anmeldelsen er modtaget hos  

 xxx-vikarbureau.
 § 5.1 Eventuelle uoverensstemmelser mellem medarbejder og  

 xxx-vikarbureau's kunder skal straks meddeles xxx-vikarbureau, der alene kan  

 træffe afgørelse om den enkelte uoverensstemmelse på vegne  

 af medarbejderen.
 § 5.2 Der påhviler medarbejderen tavshedspligt om  

 såvel xxx-vikarbureau, xxx-vikarbureau's kunder og de forhold, som  

 medarbejderen får kendskab til i forbindelse med de enkelte opgaver.  

 Denne forpligtigelse fortsætter også efter at medarbejderen har  

 forladt xxx-vikarbureau.
 § 6.1 Medarbejderen må ikke uden skriftlig accept  

 fra xxx-vikarbureau tage ansættelse hos de af xxx-vikarbureau's kunder,  

 som medarbejderen har arbejdet for i indtil 6 uger efter  

 nærværende aftales ophør, hvis ophøret skyldes  

 opsigelse fra medarbejderens side.
 § 6.2 Medarbejderen må ikke have andet arbejde, som  

 kan indvirke på arbejdstid eller arbejdsindsats på de anviste  

 arbejdssteder.
 § 7 Medarbejderens ansættelse efter denne aftale er  

 ikke omfattet af funktionærlovens regler.
 § 8 Denne aftale kan opsiges af begge parter uden  

 forudgående varsel.
 § 9.1 Medarbejderen har ved denne aftales underskrift  

 modtaget et eksemplar af xxx-vikarbureau's medarbejdervejledning, dateret den  

 24. september 1998, hvis forskrifter medarbejderen er forpligtet til at  

 respektere.
 § 9.2 Medarbejderen har ved denne aftales underskrift  

 modtaget en ligelydende  kopi af aftalen og accepteret dens indhold...".
 Det fremgår af xxx-vikarbureau's opgavedata-skema,  

 at kunden er xxx, at arbejdsstedets adresse er xxx, at medarbejderens navn er  

 xxx, at ordredatoen er den 24. september 1998, at opgavestartdatoen er den  

 28. september 1998, og at opgavens varighed er "ca. 14 uger". Det  

 fremgår af bemærkningerne til opgavedata-skemaet, at  

 arbejdsstedet er xxx.
 I brev af 24. september 1998 (skal være 1999) skrev  

 xxx følgende:
"...Vedr.: Ophør af vikaropgave For en god ordens skyld skal vi hermed bekræfte, at  

 din sidste arbejdsdag på denne opgave er 24-09-99. I henhold til  

 ansættelsesaftalens § 1.4 er din sidste arbejdsdag i xxx (tidl.  

 xxx-vikarbureau) derfor samme dato.
 Vi takker for din indsats og håber snart at kunne  

 vende tilbage med et tilbud på en anden opgave, permanent eller  

 midlertidigt...".
 Det fremgår af lønsedler for perioden fra  

 oktober 1998 til september 1999, at De er blevet aflønnet af  

 xxx-vikarbureau.
 Det fremgår af timeseddel for oktober 1999 bl.a., at  

 kundens navn var: xxx, og at timesedlen skulle sendes til  

 xxx-vikarbureau.
 De oplyste på ledighedserklæring af 28.  

 september 1999, at De i perioden fra den 28. september 1998 til den 24.  

 september 1999 havde været ansat som ingeniør hos  

 xxx-vikarbureau.
 Den 15. maj 2000 traf a-kassen afgørelse om, at De  

 skulle pålægges en effektiv karantæne fra den 25. september  

 1999 på grund af accept af for kort opsigelsesvarsel.
 De klagede over a-kassens afgørelse i et brev af 9.  

 juni 2000. De anførte bl.a., at Deres arbejde var blevet udført  

 på vikaransættelseskontrakt, at arbejdet varede fra og med den  

 28. september 1998 til og med den 24. september 1999, at arbejdet ikke  

 omfattede arbejde for xxx-vikarbureau men kun for xxx-vikarbureau's kunder,  

 at arbejdet ikke var omfattet af funktionærloven, og at De i  

 forbindelse med den praktiske udførsel af opgaven fik udleveret en  

 seddel med opgavedata, som blandt andet indeholdt oplysninger om arbejdssted,  

 kundenavn og en forventet varighed på "ca. 14 uger". De anførte  

 også, at De havde drøftet sagen med xxxforbundet, som var  

 uforstående over for a-kassens afgørelse.
Den 3. juli 2000 sendte a-kassen Deres klage og materiale  

 i sagen til direktoratet.
Arbejdsløshedskassen fastholdt sin  

 afgørelse.
Arbejdsløshedskassen anførte, at De burde  

 have haft et opsigelsesvarsel, og at De - efter § 8 i bekendtgørelse  

 nr. 1073 af 21. december 1998 om selvforskyldt ledighed - havde accepteret et  

 for kort opsigelsesvarsel fra arbejdsgiverens side.  

 Arbejdsløshedskassen henviste til, at Deres opgave havde været  

 begrænset til 14 uger, at De ikke havde modtaget en forlængelse  

 af opgaven i form af en opgaveseddel eller lignende, at De udelukkende havde  

 udført opgaven hos den samme kunde, og at De i hele perioden kunne  

 karakteriseres som fuldtidsbeskæftiget." Direktoratet traf den 10. juli 2000 følgende  

 afgørelse:
 "De er selvforskyldt ledig den 25. september 1999.
 De skal derfor pålægges en effektiv  

 karantæne på 5 uger fra den 25. september 1999.
Begrundelse Et medlem er selvforskyldt ledig, hvis medlemmet bliver  

 afskediget, uden at afskedigelsen væsentligst skyldes medlemmet, og  

 medlemmet accepterer et kortere opsigelsesvarsel fra arbejdsgiverens side end  

 det, der ellers gælder for medlemmet.
 Der henvises til § 8 i bekendtgørelse nr. 1073 af  

 21. december 1998 om selvforskyldt ledighed (bekendtgørelsen).
 Der er lagt vægt på, at det fremgår af  

 Deres ansættelseskontrakt, at De var ansat som ingeniør, at De  

 blev betragtet som ansat i den periode, som det enkelte vikariat varede, at  

 arbejdsstedet primært var på xxx, og at De var indforstået  

 med at følge kundernes arbejdsreglementer og arbejdstider samt efter  

 kundernes instrukser og kontrol.
 Der er også lagt vægt på, at De  

 ifølge et opgavedata-skema skulle arbejde ca. 14 uger fra den 28.  

 september 1998 for xxx på adressen xxx.
 Der er videre lagt vægt på, at xxx (tidligere  

 xxx-vikarbureau) afskedigede Dem den 24. september 1999 til fratrædelse  

 samme dag.
 Direktoratet har lagt til grund, at De blev afskediget,  

 fordi opgaven sluttede, og at afskedigelsen derfor ikke væsentligst  

 skyldes Dem.
 Direktoratet vurderer, at Deres arbejde som  

 ingeniør for en kunde, hvis arbejdsreglement og instrukser De skulle  

 følge, og hvis kontrol De var undergivet, var omfattet af  

 funktionærloven, jf. § 1, stk. 1, i funktionærloven.
Direktoratet vurderer, at De blev omfattet af  

 funktionærlovens regler om opsigelsesvarsel, fordi arbejdet var aftalt  

 til at vare ca. 14 uger og reelt varede 52 uger.
Ansættelsesforholdet  

 kunne således ikke betegnes som midlertidigt eller som aftalt til at  

 være midlertidigt.
 Direktoratet finder, at De ved afskedigelsen skulle have  

 haft et opsigelsesvarsel på 3 måneder, jf. § 2, stk. 1, 2 og 4, i  

 funktionærloven.
 Direktoratet finder, at De er selvforskyldt ledig den 25.  

 september 1999, fordi De accepterede et kortere opsigelsesvarsel fra  

 arbejdsgiverens side end det, der ellers gælder, jf. § 8 i  

 bekendtgørelsen.
De skal derfor pålægges en effektiv  

 karantæne på 5 uger fra den 25. september 1999, jf. § 25 i  

 bekendtgørelsen." Medlemmet klagede i brev af 7. august 2000 over  

 direktoratets afgørelse af 10. juli 2000.
 Medlemmet redegjorde for sagen og forklarede bl.a., at han  

 havde fået jobbet efter at have været tilmeldt firmaet  

 xxx-vikarbureau i nogle måneder, og var blevet ansat efter selskabets  

 standardkontrakt.
Jobbet bestod i at projektere procesrør for xxx og  

 foregik igennem underentreprenøren xxx.
Xxx orienterede medlemmet om  

 praktiske oplysninger mht. fx arbejdets varighed.
Medlemmet skulle herefter  

 selv informere xxx-vikarbureau.
Da medlemmet begyndte arbejdet forventede  

 xxx, at arbejdet skulle have en varighed på en måned, men hurtigt  

 fik medlemmet at vide, at han skulle deltage i hele projektet.
Medlemmet anførte, at der mellem xxx og ham aldrig  

 har været tvivl om, at hans ansættelse var opgavebestemt.
Dette  

 fremgik også tydeligt af projektets hjemsendelsesplan, som medlemmet  

 vedlagde i kopi.
Medlemmet anførte videre, at han i brev af 27.  

 september 1998 havde sendt kopi af sit ansættelseskontrakt og  

 lønseddel til arbejdsløshedskassen, og anmodede  

 arbejdsløshedskassen om at oplyse ham, om der var noget særligt,  

 han skulle være opmærksom på i relation til  

 arbejdsløshedsforsikringsloven.
Arbejdsløshedskassen havde  

 svaret, at det var der ikke.
Medlemmet anførte endvidere, at han nu var blevet  

 opmærksom på, at det ikke fremgik af standardkontrakten med  

 xxx-vikarbureau, at hans ansættelse var opgavebestemt, og han var af  

 den opfattelse, at xxx-vikarbureau - ligesom han selv - heller ikke vidste,  

 at det drejede sig om en opgavebestemt ansættelse.
Ikke desto mindre  

 viste jobbet sig at være entydigt opgavebestemt.
Endelig anførte medlemmet, at han var blevet gjort  

 opmærksom på, at selvom opgavebestemte ansættelser ikke var  

 almindelige inden for funktionærloven, udelukkede den dem ikke.
Heller  

 ikke selvom de strakte sig ud over 3 måneder, hvilket bl.a. fremgik af  

 lovens forarbejder.
 Direktoratet fandt ved oversendelsen af sagen til  

 ankenævnet den 6. september 2000 ikke grundlag for at ændre  

 afgørelsen af 10. juli 2000.
 Direktoratet fastholdt, at medlemmets  

 ansættelsesforhold ikke længere kunne betegnes som midlertidigt,  

 da ansættelsesforholdet fortsatte væsentligt længere end  

 oprindeligt aftalt.
 Ankenævnet tiltrådte Direktoratet for  

 Arbejdsløshedsforsikringens afgørelse.
