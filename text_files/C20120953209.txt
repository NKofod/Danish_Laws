Cirkulære om justering af tjenestemandslønninger mv. fra 1. april 2011 (Til samtlige ministerier og styrelser) 1. Indledning Finansministeriet og tjenestemændenes centralorganisationer har den 24. oktober 2012 indgået vedlagte aftale om justering af tjenestemandslønninger mv. fra 1. april 2011 I bilag 2 er optaget protokollat I af 24. oktober 2012 om fastsættelse af den pensionsgivende løn for overenskomstansatte, hvis løn er fastsat under henvisning til tjenestemandslønsystemet.
 I bilag 3 er optaget protokollat II af 24. oktober 2012 om ydelse af udligningstillæg til tjenestemandslignende ansatte og overenskomstansatte ved institutioners flytning til lavere stedtillægsområder.
2. Aftalte reguleringer Som led i forhandlingerne er der aftalt følgende forhøjelser:
 1) Med virkning fra 1. april 2011 ydes en generel lønforhøjelse svarende til 1,4816 pct. af den samlede faste løn pr. 31. marts 2011.
 2) Med virkning fra 1. april 2012 ydes en generel lønforhøjelse svarende til 1,67 pct. af den samlede faste løn pr. 31. marts 2011.
 Stigningerne udmøntes ved forhøjelse af procentreguleringen, jf. pkt. 3.
3. Procentregulering pr. 1. april 2011 og pr. 1. april 2012 Procentregulering pr. 1. april 2011 Den i pkt. 2, nr. 1 nævnte forhøjelse medfører, at procentreguleringen pr. 1. april 2011 forhøjes fra 31,0660 pct. til 33,0079 pct.
 Som følge af den aftalte reguleringsordning nedsættes den samlede faste løn pr. 1. april 2011 med 1,46 pct.
Dette medfører, at procentreguleringen pr. 1. april 2011 i alt udgør 31,0660 pct.
Procentreguleringen er således uændret i forhold til 1. april 2010.
Procentregulering pr. 1. april 2012 Parterne har aftalt at nulstille procentreguleringen pr. 31. marts 2012. Det betyder, at grundbeløb opregnes i henhold til aftale om nyt grundbeløbsniveau pr. 31. marts 2012, jf. bilag 1c.
 Den i pkt. 2, nr. 2 nævnte forhøjelse medfører, at procentreguleringen pr. 1. april 2012 forhøjes fra 0,0000 pct. til 1,6700 pct.
 Som følge af den aftalte reguleringsordning nedsættes den samlede faste løn pr. 1. april 2012 med 0,36 pct.
 Dette medfører, at procentreguleringen pr. 1. april 2012 i alt udgør 1,3040 pct.
4. Oversigt over udviklingen i reguleringsprocenterne Den i pkt. 3 nævnte procentregulering beregnes af den samlede faste løn pr. 1. oktober 1997 og fremkommer således:
5. Aflønning af kontorassistenter/assistenter i prøvetiden Om aflønning i prøvetiden af tjenestemandsansatte kontorassistenter og assistenter under 19 år henvises til aftale af 19. juni 1985 mellem Finansministeriet og Statstjenestemændenes Centralorganisation II, udsendt ved cirkulære af 26. juni 1985 (LP. nr. 037/85).
6. Regulering af den pensionsgivende løn til beregning af tjenestemandspension Den pensionsgivende løn, der for hvert skalatrin lægges til grund ved beregning af pensionen, fastsættes i henhold til tjenestemandspensionslovens § 5, stk. 1, af finansministeren efter indhentet udtalelse fra Lønningsrådet.
 I medfør af denne bestemmelse er det fastsat, at den pr. 1. oktober 1997 gældende pensionsgivende løn pr. 1. april 2011 og pr. 1. april 2012 forhøjes med stigningerne i procentreguleringen af lønningerne, jf. cirkulære af 8. marts 2012 (Modst.nr. 010-12).
De til enhver tid gældende pensionsgivende lønninger til beregning af tjenestemandspension fremgår af Moderniseringsstyrelsens (tidl.
Personalestyrelsens) pensionstabeller.
 For så vidt angår fastsættelsen af den pensionsgivende løn for overenskomstansatte, hvis løn er fastsat under henvisning til tjenestemandslønsystemet, henvises til protokollat I, der er optrykt som bilag 2.
7. Lønforløb for særlige grupper af tjenestemænd Aftale af 30. marts 1981 om ændrede lønforløb for særlige grupper af tjenestemænd, jf. bilag 7 i cirkulære nr. 56 af 3. april 1981 om justering af tjenestemandslønninger mv. fra 1. april 1981, opretholdes i det omfang, der ikke senere er indgået aftale om ændrede lønforløb.
8. Ikrafttræden Cirkulæret har virkning fra 1. april 2011. Samtidig ophæves cirkulære nr. 9307 af 24. juni 2009 om justering af tjenestemandslønninger mv. fra 1. april 2008 (Perst. nr. 038-09), samt cirkulære nr. 9152 af 8. april 2010 om procentregulering af løn pr. 1. april 2010 (Perst. nr. 017-10).
Modermiseringsstyrelsen, den 30. oktober 2012 Henrik Nielsen Aftale om justering af tjenestemandslønninger mv. fra 1. april 2011 I henhold til § 45, stk. 1, i lov om tjenestemænd aftales følgende:
Kapitel 1. Lønrammesystemet § 1. Tjenestemandslønsystemet er opbygget af lønrammer/skalatrin, jf. bilag 1a.
 Stk. 2. Lønrammerne 41 og derover kan alene anvendes til individuel klassificering/omklassificering af visse særlige stillinger i staten.
 Stk. 3. I aftaler om nye lønsystemer kan der aftales lønninger, der fraviger de lønrammer/skalatrin, der er anført i bilag 1a.
 § 2. Lønnen pr. år (grundbeløb niveau 1. oktober 1997 og grundbeløb niveau 31. marts 2012) på de enkelte skalatrin fordelt på stedtillægsområder fastsættes som anført i bilag 1d og 1e.
 Stk. 2. Kommunernes fordeling på stedtillægsområder fremgår af bilag 1b.
Stk. 3. Stedtillægsindplaceringen sker efter den kommune, hvori tjenestemanden har fast tjenestested.
For tjenestemænd, der ikke har fast tjenestested, sker indplaceringen efter bopælskommunen.
 Stk. 4. Ved flytning til andet stedtillægsområde foretages ændring af stedtillægsindplaceringen i overensstemmelse med aftale mellem Finansministeriet og tjenestemændenes centralorganisationer om lønfradrag/beregning, for tiden aftale af 14. maj 1985, der er udsendt med cirkulære af 24. maj 1985 (LP. nr. 029/85), jf. dog kapitel 5 om eventuelle lokalaftaler.
 § 3. For stillinger, der i lønnings- og klassificeringsloven henførtes til lønramme 34 med et særligt tillæg på mere end 40.800 kr. (grundbeløb forud for 1/4 1978 på 1.900 kr.), udgør det årlige grundbeløb for det særlige tillæg 40.800 kr.
Kapitel 2. Procentregulering § 4. Den samlede faste løn forhøjes pr. 1. april 2011 med en procentregulering på 31,0660 pct.
 Stk. 2. Parterne har aftalt at nulstille procentreguleringen pr. 31. marts 2012. Det betyder, at grundbeløb opregnes i henhold til aftale om nyt grundbeløbsniveau pr. 31. marts 2012, jf. bilag 1c.
 Stk. 3. Den samlede faste løn forhøjes pr. 1. april 2012 med en procentregulering på 1,3040 pct.
 Cirkulærebemærkninger til § 4:
 Den aftalte lønforhøjelse pr. 1. april 2011 svarer til den negative udmøntning på 1,46 pct. fra reguleringsordningen, og dermed er procentreguleringen uændret i forhold til 1. april 2010.
Særlige tillæg reguleres på samme måde som den samlede faste løn.
Tilsvarende gælder for særskilte vederlag, herunder honorarer.
Kapitel 3. Resultatløn § 5. Der kan lokalt aftales supplerende resultatbaserede lønordninger, efter hvilke der udbetales resultatløn i form af tillæg for den pågældende måleperiode, i det omfang de på forhånd definerede mål er opnået.
 Stk. 2. Bestemmelsen gælder ikke for medarbejdere, der er omfattet af særlige regler om resultatløn.
 Cirkulærebemærkninger til § 5:
 Resultatlønsbestemmelsen giver samme grundlag for at etablere resultatløn for ansatte på "de gamle lønsystemer" som for ansatte på nye lønsystemer.
Resultatløn er i princippet forhåndsaftaler, som indebærer, at løntillæg bliver tildelt og udmøntet på baggrund af en række på forhånd definerede (kvantitative og kvalitative) resultatmål.
Ledelsen og vedkommende organisation/tillidsrepræsentant indgår aftaler om resultatløn.
 Som udgangspunkt bør en resultatlønsaftale omfatte alle medarbejdere, der bidrager til resultatet.
 Resultatløn aftales typisk for grupper af ansatte, men der er også mulighed for at indgå aftaler for enkeltpersoner, specielt for mere individualiserede stillinger.
Resultatløn afholdes inden for lønsumsloftet 
1)
 i institutioner omfattet af en driftsbevilling.
Hvor resultatlønsordninger indgår som led i en effektivisering der resulterer i dokumenterede besparelser, kan udgiften afholdes uden for lønsumsloftet, hvis den samtidig ligger inden for den samlede driftsbevilling, og angives som sådan på tillægsbevillingsloven og i årsrapporten.
Der er ingen puljebegrænsning for anvendelse af resultatløn.
Resultatløn udmøntes som engangsvederlag, der kan aftales pensionsgivende til en supplerende bidragsfinansieret ordning.
Bestemmelsen gælder ikke for medarbejdere, der er omfattet af særlige regler om resultatløn.
Et eksempel herpå er reglerne i aftalen om chefløn om engangsvederlag, der fastsættes af ledelsen efter forhandling med den enkelte medarbejder.
 1) For yderligere forklaring af lønsumsloftet henvises til bestemmelserne i Finansministeriets budgetvejledning 2011 (BV 2.6.5).
Kapitel 4. Færøtillæg § 6. Til tjenestemænd på Færøerne ydes et særligt tillæg med følgende årlige grundbeløb:
 Stk. 2. Det i stk. 1 nævnte tillæg procentreguleres efter bestemmelserne i § 4.
Kapitel 5. Flytning til lavere stedtillægsområde § 7. Ved en institutions flytning til et lavere stedtillægsområde kan der mellem institutionens ledelse og de lokale tillidsrepræsentanter indgås aftale om ydelse af et udligningstillæg.
 § 8. Udligningstillægget ydes som et personligt tillæg, der ved fuldtidsbeskæftigelse udgør forskellen på udflytningstidspunktet mellem lønnen i det hidtidige stedtillægsområde og lønnen i det nye stedtillægsområde på det skalatrin, som tjenestemanden er indplaceret på.
 § 9. Udligningstillægget er ureguleret og aftrappes med enhver fremtidig lønstigning.
 § 10. Udligningstillægget justeres forholdsmæssigt ved ændring af beskæftigelsesgraden og bortfalder helt ved fratræden fra institutionen eller ved ydelse af tjenestefrihed uden løn.
 Kapitel 6. Ikrafttræden mv.
 § 11. Aftalen har virkning fra 1. april 2011 og kan opsiges skriftligt med 3 måneders varsel til en 1. april, dog tidligst til 1. april 2013.
 Stk. 2. Samtidig ophæves aftale af 24. juni 2009 om justering af tjenestemandslønninger mv. fra 1. april 2008.
Bilag 1a Oversigt over lønrammer, løntrin og skalatrin (Tallene under 1.-6. løntrin angiver vedkommende skalatrin) Bilag 1b Kommunernes fordeling på stedtillægsområder 1. Tjenestemænd i Grønland, der er omfattet af finansministerens forhandlingskompetence, henføres til sats 0.
 2. Til sats II henføres:
 Assens, Billund, Nordfyn, Bornholm, Brønderslev-Dronninglund, Fanø, Favrskov, Faxe, Fredericia, Guldborgsund, Haderslev, Hedensted, Herning, Hjørring, Holbæk, Holstebro, Horsens, Ikast-Brande, Jammerbugt, Kolding, Langeland, Lemvig, Lolland, Læsø, Mariagerfjord, Middelfart, Morsø, Norddjurs, Odder, Odsherred, Randers, Rebild, Ringkøbing-Skjern, Ringsted, Samsø, Silkeborg, Skive, Sorø, Stevns, Struer, Svendborg, Syddjurs, Thisted, Tønder, Varde, Vejen, Vejle, Vesthimmerland, Viborg, Vordingborg, Ærø og Aabenraa.
 3. Til sats III henføres:
 Esbjerg, Frederikshavn, Faaborg-Midtfyn, Kalundborg, Kerteminde, Nyborg, Næstved, Odense, Skanderborg, Slagelse, Sønderborg, Aalborg og samtlige kommuner på Færøerne.
 4. Til sats IV henføres:
 Køge, Lejre, Roskilde, Solrød og Århus.
 5. Til sats V henføres:
Allerød, Fredensborg, Frederikssund, Frederiksværk-Hundested, Gribskov, Helsingør, Hillerød og Hørsholm 6. Til sats VI henføres:
 Albertslund, Ballerup, Brøndby, Dragør, Egedal, Frederiksberg, Furesø, Gentofte, Gladsaxe, Glostrup, Greve, Herlev, Hvidovre, Høje-Taastrup, Ishøj, København, Lyngby-Taarbæk, Rudersdal, Rødovre, Tårnby og Vallensbæk.
Bilag 1c Aftale om nyt grundbeløb pr. 31. marts 2012 § 1. Denne aftale omfatter lønninger og tillæg indeholdt i aftaler og overenskomster indgået på den ene side af eller efter bemyndigelse fra Finansministeriet og på den anden side af de underskrivende centralorganisationer eller organisationer, der er tilsluttet disse.
 § 2. Basisløn, skalaløn samt tillæg, der er aftalt som grundbeløb, omregnes til nye grundbeløb i niveau 31. marts 2012, idet hidtidige grundbeløb sammenlægges med procentreguleringen pr. 1. april 2010.
Stk. 2. Ved omregning til nyt årligt grundbeløb afrundes basisløb/skalaløn, inkl. procentregulering pr. 1. april 2010, til nærmeste hele krone.
Tilsvarende gælder for tillæg, der er fastsat som årlige grundbeløb, og som inkl. procentregulering pr. 1. april 2010 udgør mindre end 3.200 kr.
 Stk. 3. Ved omregning til nyt årligt grundbeløb afrundes alene tillæg, der er fastsat som årlige grundbeløb, og som inkl. procentregulering pr. 1. april 2010 udgør 3.200 kr. og derover til nærmeste hele 100 kr.
 Stk. 4. Hvis 2 eller flere tillæg sammenlægges ved omlægning til nyt grundbeløb, er det nye grundbeløb lig med summen af de hidtidige tillæg, inkl. procentregulering pr. 1. april 2010, idet eventuel afrunding sker efter bestemmelserne i stk. 2 eller 3.
 Stk. 5. Ved omregning til nyt grundbeløb foretages ingen afrunding af tillæg, der er fastsat pr. ydelse eller pr. tidsenhed.
 § 3. Omregning efter § 2 har virkning fra den 1. april 2012.
Bilag 1d Grundbeløb (Niveau 1. oktober 1997) For tjenestemænd under 18 år nedsættes årslønningerne i tabellen med 16.864,00 kr. pr. år.
Bilag 1e Grundbeløb (Niveau 31. marts 2012) For tjenestemænd under 18 år nedsættes de angivne beløb (dog ikke den pensionsgivende løn) med 22.103 kr.
Alle beløb er i 31. marts 2012 niveau.
Bilag 1f Noter til reguleringsordningen Statistikgrundlaget for reguleringsordningen Danmarks Statistiks lønindeks for den private sektor.
Lønudviklingen for fortjeneste i alt pr. time opgøres for perioden 3. kvartal 2009 til 3. kvartal 2010 og 3. kvartal 2010 til 3. kvartal 2011.
Danmarks Statistiks lønindeks for den statslige sektor.
Lønudviklingen for fortjeneste i alt pr. time opgøres for perioden 3. kvartal 2009 til 3. kvartal 2010 og 3. kvartal 2010 til 3. kvartal 2011.
 Fortjeneste i alt er inklusive lønmodtagers og arbejdsgivers andel af eventuelle pensionsbidrag, gene- og overtidstillæg, men eksklusive feriepenge og andre uregelmæssige betalinger såsom efterreguleringer i forbindelse med overenskomstfornyelse.
Korrektioner ved fejl i Danmarks Statistiks indeks Eventuelle efterfølgende korrektioner af udmøntningen fra reguleringsordningen som følge af rettelser i de anvendte indeks foretaget af Danmarks Statistik, skal indarbejdes i nærmest følgende regulering(er), efter følgende principper.
1) I den tidligere beregning, hvor statistikgrundlaget er korrigeret, foretages en ny korrekt beregning af udmøntningen baseret på de reviderede tal fra Danmarks Statistik.
Det vil sige, at e genberegnes.
2) I den første efterfølgende periode indgår den korrekte udmøntning som modregning for forbedringer i staten i perioden.
Det vil sige, at det under pkt. 1 beregnede e anvendes i beregningen som c.
3) Differencen mellem udmøntningen fra den korrekte beregning i pkt. 1 og den faktiske udmøntning medtages i den første efterfølgende periode som korrektion for tidligere perioder.
Det vil sige e korrigeres i den første efterfølgende periode med differencen.
4) I den anden efterfølgende periode indgår den beregnede udmøntning før korrektionen som modregning for forbedringer i staten i perioden.
Det vil sige e før korrektionen nævnt under pkt. 3 anvendes i beregningen som c.
 Modellen foretager alene en fremadrettet korrektion, og der er ingen korrektion af lønnen med tilbagevirkende kraft.
Bemærkninger Hvis procenten til anvendelse (e) er negativ, nedsættes de generelle lønstigninger tilsvarende.
Ved en eventuel forhøjelse af ATP-bidraget foretages et fradrag i nærmest følgende udmøntning fra reguleringsordningen (e). Fradraget er lig med den procentvise andel, som summen af ATP-forbedringen udgør af lønsummen.
Er provenuet af reguleringsordningen ikke tilstrækkeligt, fradrages det resterende i nærmeste aftalte generelle lønforbedringer.
Reguleringsordning pr. 1. april 2011 Danmarks Statistiks opgørelse af udviklingen i fortjeneste i alt pr. time for den private sektor fra 3. kvartal 2009 til 3. kvartal 2010.
 Danmarks Statistiks opgørelse af udviklingen i fortjeneste i alt pr. time for den statslige sektor fra 3. kvartal 2009 til 3. kvartal 2010.
Reguleringsordning pr. 1. april 2012 Danmarks Statistiks opgørelse af udviklingen i fortjeneste i alt pr. time for den private sektor fra 3. kvartal 2010 til 3. kvartal 2011.
 Danmarks Statistiks opgørelse af udviklingen i fortjeneste i alt pr. time for den statslige sektor fra 3. kvartal 2010 til 3. kvartal 2011.
Bilag 2 Protokollat I om fastsættelse af den pensionsgivende løn for overenskomstansatte, hvis løn er fastsat under henvisning til tjenestemandslønsystemet I henhold til hovedaftaler af:
a) 21. juni 1991 mellem Finansministeriet og Statsansattes Kartel, nu Offentligt Ansattes Organisationer (Det Statslige Område) b) 22. juli 1992 mellem Finansministeriet og Statstjenestemændenes Centralorganisation II c) 28. maj 1991 mellem Finansministeriet og AC-organisationerne d) 3. marts 1994 mellem Finansministeriet og Lærernes Centralorganisation/ Overenskomstansattes Centralorganisation indgås følgende aftale:
 § 1. Aftalen gælder for ansatte, der er omfattet af overenskomster indgået på den ene side af eller efter bemyndigelse fra Finansministeriet og på den anden side af de underskrivende centralorganisationer eller organisationer, der er tilsluttet disse.
§ 2. Den pensionsgivende løn for overenskomstansatte, hvis løn er fastsat under henvisning til tjenestemandslønsystemet, svarer til den pensionsgivende løn, der er fastsat for det pågældende skalatrin i tjenestemandslønsystemet, jf.
Finansministeriets lønoversigt, tabel 1.1.2.
§ 3. Det kan lokalt aftales, at der indbetales pensionsbidrag af resultatløn til overenskomstansatte, der er omfattet af forsikringsmæssige pensionsordninger.
Indbetaling af pensionsbidrag sker efter de regler, der i øvrigt er foreskrevet i vedkommende fællesoverenskomst, organisationsaftale eller overenskomst.
 § 4. Aftalen har virkning fra 1. april 2011 og kan opsiges skriftligt med 3 måneders varsel, dog tidligst til 1. april 2013.
Bilag 3 Protokollat II om ydelse af udligningstillæg til tjenestemandslignende ansatte og overenskomstansatte ved institutioners flytning til lavere stedtillægsområde § 1. Aftalen gælder for tjenestemandslignende ansatte samt for overenskomstansatte, hvis løn er fastsat under henvisning til tjenestemandslønsystemet, og som er omfattet af en overenskomst indgået på den ene side af eller efter bemyndigelse fra Finansministeriet og på den anden side af de underskrivende centralorganisationer eller organisationer, der er tilsluttet disse.
 § 2. Reglerne i kapitel 5 i aftale af 24. oktober 2012 om justering af tjenestemandslønninger mv. fra 1. april 2011 om udligningstillæg ved institutioners flytning til lavere stedtillægsområder finder tilsvarende anvendelse på de i § 1 nævnte personalegrupper.
 § 3. Aftalen har virkning fra 1. april 2011 og kan opsiges sammen med aftale af 24. oktober 2012 om justering af tjenestemandslønninger mv. fra 1. april 2011.
