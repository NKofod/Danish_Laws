 I henhold til §§ 3 og 24 i lov om uddannelse af lærere til folkeskolen,  

 jf. lovbekendtgørelse nr. 334 af 4. juli 1985, fastsættes:
§ 1.  Størrelsen af den statslige vikarhjælp  

 fastsættes årligt på finansloven.
Dette gælder også den del af den statslige  

 vikarhjælp, der reserveres til efter- og videreuddannelse af lærere, som  

 underviser svært handicappede elever.
§ 2.  Statslig vikarhjælp ydes som et tilskud til  

 ansættelsesmyndigheden til at aflønne vikarer for lærere, som gennemgår  

 efter- og videreuddannelse.
Det er en forudsætning, at denne uddannelse er  

 tilrettelagt som sammenhængende heltidsundervisning på kurser af mindst 3 og  

 højst 10 måneders varighed ved en af de institutioner, som af  

 undervisningsministeren er godkendt som efter- og  

 videreuddannelsesinstitution.
Heltidsundervisning foreligger, når der  

 undervises i mindst 14 ugentlige skematimer.
§ 3.  For at ansættelsesmyndigheden kan modtage  

 statslig vikarhjælp skal kursusdeltageren § 4.  Ansøgning om statslig vikarhjælp fremsendes af  

 den kursussøgende til institutionen med ansættelsesmyndighedens anbefaling  

 sammen med ansøgning om optagelse på kursus.
§ 5.  Institutionen træffer afgørelse om ydelse af  

 statslig vikarhjælp inden for de fra Undervisningsministeriet meddelte  

 tilskudsrammer.
Institutionen meddeler ansøgerens ansættelsesmyndighed sin  

 afgørelse samtidig med underretning til ansøgeren om optagelse eller afslag  

 på kursus.
§ 6.  Tilskuddet til vikar ydes for det antal måneder,  

 kurset varer.
I dele af kalendermåneder udgør tilskuddet pr. dag 1/30 af  

 tilskuddet for hele kalendermåneder.
 Stk. 2.  Tilskuddet beregnes på grundlag af lønnen for  

 tjenestemænd i lønramme 13, skalatrin 18, stedtillægssats 3. Der ydes ikke  

 tilskud til kursusdeltagernes eventuelle overtimer.
 § 7.  Tilskuddet udbetales af institutionen til  

 kursusdeltagerens ansættelsesmyndighed månedsvis bagud.
 § 8.  Afgørelser truffet af Direktoratet for de  

 Videregående Uddannelser vedrørende denne bekendtgørelse kan ikke indbringes  

 for højere administrativ myndighed.
 § 9.  Bekendtgørelsen træder i kraft 5. august 1988.  

 Bestemmelserne i § 2, 2. og 3. pkt. træder dog først i kraft 1. august 1989.
 Stk. 2.  Bekendtgørelse nr. 497 af 3. juli 1987 om  

 statslig vikarhjælp til efter- og videreuddannelse af lærere i folkeskolen  

 m.v. ophæves.
