 I henhold til lov om byfornyelse og boligforbedring §§ 65, 67 og 90  

 fastsættes som følge af Indenrigsministeriets bekendtgørelse nr. 57 af 28.  

 januar 1991 om den kommunale og amtskommunale momsudligningsordning følgende  

 regler for opgørelsen af moms i forbindelse med sanerings- og  

 byfornyelsesaktiviteter:
§ 1.  Ved kommunens anmodning om hjemtagelse af  

 statslån efter saneringslovens § 49, stk. 2, og § 51 til selskabssanering fra  

 1. januar 1987 til 31. december 1991 til dækning af traditionelle  

 saneringsudgifter i form af midlertidige statslån og tilskud anmeldes kun  

 92,5 pct. af lånebehovet.
Fra 1. januar 1992 anmeldes 91,5 pct. af  

 lånebehovet.
 Stk. 2.  For traditionelle saneringsudgifter, som  

 kommunen afholder fra og med 1. januar 1987, skal kommunen anmode om statslån  

 efter saneringslovens § 49, stk. 1, og § 50 til udgifterne ekskl. den faktisk  

 afholdte moms.
 § 2.  Refusionsberettigede byfornyelsesudgifter efter  

 lov om byfornyelse og boligforbedring § 66, stk. 3, anmeldes til refusion  

 ekskl. den faktisk afholdte moms.
 § 3.  For ombygning af privat ejede ejendomme,  

 herunder ejendomme, der ejes af et byfornyelsesselskab, opgøres  

 støttegrundlaget inkl. faktisk afholdt moms.
 § 4.  For ombygninger af kommunale beboelsesejendomme  

 og ejendomme, som kommunen råder over med henblik på istandsættelse, opgøres  

 ombygningsudgifterne inkl. moms ved låne- og støtteudmålingen, uanset at  

 kommunen har fået refunderet momsen i gennemførelsesfasen, jf. dog §§ 5-6.
 Stk. 2.  Afhændes ejendommen i forbindelse med den  

 endelige låneoptagelse, tilbagebetales den refunderede moms til den kommunale  

 momsudligningsordning.
§ 5.  I kommunale ejendomme, hvor de  

 ikke-værdiforøgende udgifter, jf. lov om byfornyelse og boligforbedring § 59,  

 stk. 5, overstiger den refunderede moms, og hvor der ikke senest ved  

 kommunalbestyrelsens godkendelse af ombygningsregnskabet er indgået aftale om  

 salg af ejendommen, skal der i et realkreditinstitut optages et indekslån  

 type IS 35 til finansiering af forskellen mellem de ikke-værdiforøgende  

 udgifter og den refunderede moms.
Endvidere skal kommunalbestyrelsen indhente  

 et lånetilbud på et indekslån af samme type hos realkreditinstituttet på et  

 beløb, der inkl. omkostninger svarer til den refunderede moms af hele  

 ombygningsudgiften.
Kommunalbestyrelsen skal stille krav om, at instituttet i  

 lånetilbuddet forpligter sig til at udbetale lånet, såfremt ejendommen  

 afhændes senest 5 år efter kommunalbestyrelsens godkendelse af  

 ombygningsregnskabet.
 Stk. 2.  Sælges ejendommen inden for en periode af 5 år  

 regnet fra tidspunktet for godkendelsen af ombygningsregnskabet, skal  

 kommunen optage det lån, der er tilbudt efter stk. 1. Nettoprovenuet af lånet  

 skal med virkning fra overtagelsesdagen indbetales til den kommunale  

 momsudligningsordning.
 Stk. 3.  Ejer kommunen fortsat ejendommen 5 år efter  

 godkendelsen af ombygningsregnskabet, kan kommunalbestyrelsen ikke benytte  

 det i stk. 1 nævnte lånetilbud.
 Stk. 4.  Såfremt kommunen på låneoptagelsestidspunktet  

 med sikkerhed ved, at ejendommen kan forblive i kommunalt eje, kan de  

 støtteberettigede ikke-værdiforøgende udgifter umiddelbart reduceres med den  

 refunderede moms.
§ 6.  I kommunale ejendomme, hvor de  

 ikke-værdiforøgende udgifter, jf. lov om byfornyelse og boligforbedring § 59,  

 stk. 5, er mindre end den refunderede moms, og hvor der ikke senest ved  

 kommunalbestyrelsens godkendelse af byggeregnskabet er indgået aftale om salg  

 af ejendommen, skal kommunalbestyrelsen i et realkreditinstitut indhente et  

 lånetilbud på et indekslån type IS 35 på et beløb, der inkl. omkostninger  

 svarer til de ikke-værdiforøgende udgifter.
Kommunalbestyrelsen skal stille  

 krav om, at instituttet i lånetilbuddet forpligter sig til at udbetale lånet,  

 såfremt ejendommen afhændes senest 5 år efter kommunalbestyrelsens  

 godkendelse af ombygningsregnskabet.
Forskellen mellem den refunderede moms  

 og de ikke-værdiforøgende udgifter skal umiddelbart indbetales til den  

 kommunale momsudligningsordning.
 Stk. 2.  Afhændes ejendommen inden for en periode af 5  

 år regnet fra tidspunktet for godkendelsen af ombygningsregnskabet, skal  

 kommunen optage det lån, der er tilbudt efter stk. 1. Nettoprovenuet af lånet  

 skal med virkning fra overtagelsesdagen indbetales til den kommunale  

 momsudligningsordning.
 Stk. 3.  Ejer kommunen fortsat ejendommen 5 år efter  

 godkendelsen af ombygningsregnskabet, kan kommunalbestyrelsen ikke benytte  

 det i stk. 1 nævnte lånetilbud.
 Stk. 4.  Såfremt kommunen på låneoptagelsestidspunktet  

 med sikkerhed ved, at ejendommen kan forblive i kommunalt eje, skal der ikke  

 indhentes lånetilbud vedrørende finansiering af de støtteberettigede  

 ikke-værdiforøgende udgifter.
 § 7.  A'conto hjemtagelse af realkreditlån til  

 finansiering af ikke-værdiforøgende udgifter i henhold til Bygge- og  

 Boligstyrelsens cirkulæreskrivelse af 19. december 1990 i ejendomme som nævnt  

 i § 4 kan kun foretages inden for højst 80 pct. af tilsagnet om ydelsesstøtte  

 til ikke-værdiforøgende udgifter med fradrag af den refunderede moms på de  

 afholdte udgifter vedrørende hele ombygningen.
 § 8.  Kommunens tilsagnsramme til sanering og  

 byfornyelse belastes som følge af de ændrede regler således:
 § 9.  Cirkulæret træder i kraft den 15. april 1992 og  

 har virkning fra og med regnskabsåret 1992.
 Stk. 2.  Samtidig ophæves Boligstyrelsens cirkulære nr.  

 29 af 9. marts 1988 om opgørelse af moms i forbindelse med sanerings- og  

 byfornyelsesaktiviteter, jf. dog stk. 3-7.
 Stk. 3.  Har kommunalbestyrelsen ladet  

 ombygningsudgifterne på de i § 4 nævnte ejendomme endeligt finansiere før 1.  

 april 1992, opbevarer kommunalbestyrelsen obligationer for et beløb svarende  

 til den refunderede moms vedrørende hele ombygningen, og er ejendommen ikke  

 afhændet inden 5 år efter kommunalbestyrelsens godkendelse af  

 ombygningsregnskabet, gælder bestemmelserne i stk. 4 og 5.
 Stk. 4.  Er provenuet af de opbevarede obligationer med  

 tillæg af oppebårne renter og afdrag mindre end de ikke-værdiforøgende  

 ombygningsudgifter, indleveres de opbevarede obligationer samt obligationer  

 af samme serie for et beløb, der efter fradrag af omkostninger ved opkøb af  

 obligationerne svarer til de oppebårne renter og afdrag på de opbevarede  

 obligationer, som et ekstraordinært afdrag på det lån, som er optaget til  

 finansiering af de ikke-værdiforøgende ombygningsudgifter.
 Stk. 5.  Er provenuet af de opbevarede obligationer med  

 tillæg af oppebårne renter og afdrag større end de ikke-værdiforøgende  

 ombygningsudgifter, indfries det optagne indekslån til finansiering af de  

 ikke-værdiforøgende ombygningsudgifter, og den resterende del af provenuet  

 indbetales til den kommunale momsudligningsordning.
 Stk. 6.  Har kommunalbestyrelsen ladet  

 ombygningsudgifterne på ejendomme som nævnt i § 4 endeligt finansiere før 15.  

 april 1992, opbevarer kommunalbestyrelsen obligationer for et beløb svarende  

 til den refunderede moms vedrørende hele ombygningen, og afhændes ejendommen  

 inden 5 år efter kommunalbestyrelsens godkendelse af ombygningsregnskabet,  

 indbetales nettoprovenuet af de opbevarede obligationer med tillæg af  

 oppebårne renter og afdrag til den kommunale momsudligningsordning.
Stk. 7.  Har kommunen som ejer af en ejendom fået  

 tilsagn efter de i lov om byfornyelse og boligforbedring indtil 1. januar  

 1990 gældende regler om offentlig støtte til ombygning af de i § 4 nævnte  

 ejendomme, men endnu ikke foretaget den endelige finansiering, gælder  

 bestemmelserne i dette cirkulære med den ændring, at der så vidt muligt i  

 stedet for indekslån type IS 35 optages indekslån type IS 20 til finansiering  

 af de ikke-værdiforøgende ombygningsudgifter.
Skal der indhentes lånetilbud,  

 jf. §§ 5 og 6, må det ske som tilbud på indekslån type IS 35.
