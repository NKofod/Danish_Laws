Bekendtgørelse om statsrefusion efter  

 lov om byfornyelse I medfør af § 8, stk. 3, § 88, stk. 6, § 91, stk. 7, § 92 og § 93,  

 i lov om byfornyelse jf. lovbekendtgørelse nr. 897 af 25. september  

 2000 som ændret  ved lov nr. 1255 af 20. december 2000,  

 fastsættes:
 § 1. De udgifter, som er omfattet af de i lov om  

 byfornyelse § 7, § 87, stk. 1 og 3 nævnte udgiftsarter samt § 91, stk.  

 7, § 92 og § 93 i samme lov, og som kommunen kan opnå statsrefusion  

 til, er opregnet i bilag 1 og bilag 2.
 Stk. 2. Udgifter, som anmeldes til refusion i  

 tilfælde, hvor staten over for kommunen er regarant, jf. § 88, stk. 5,  

 i lov om byfornyelse, er ikke omfattet af denne bekendtgørelse.
 Stk. 3. Udgifter, som er en følge af  

 dispositioner, der er foretaget, før der er truffet en beslutning  

 efter reglerne i lov om byfornyelse, kan ikke anmeldes til refusion,  

 medmindre andet er angivet i denne bekendtgørelse.
 § 2. Refusion af kommunens kontante udlæg  

 ydes efter et nettoprincip således:
 1)	Udgifter, som ikke helt eller delvis forventes dækket af en  

 indtægt, kan anmeldes til refusion straks efter, at udgiften er afholdt  

 af kommunen, jf. § 4.
2)	Udgifter, som må påregnes at ville være forbundet  

 med indtægter, kan anmeldes til refusion, når indtægten er  

 gjort op.
Anmeldelsen kan kun omfatte forskellen mellem de afholdte udgifter  

 og den opgjorte indtægt, jf. § 4.
 Stk. 2. Udgifter til forsøg vedrørende  

 bygningsfornyelse og helhedsorienteret byfornyelse i medfør af §§ 92  

 og 93 i lov om byfornyelse kan anmeldes til refusion, før kommunen har  

 truffet forsøgsbeslutning eller før arbejderne  

 iværksættes, hvis By- og Boligministeriet har givet kommunen  

 tilsagn herom.
 § 3. Udgifter, som er en følge af  

 dispositioner efter kapitel 2 i lov om byfornyelse opgøres og anmeldes  

 med angivelse af den beslutning, refusionen vedrører.
 Stk. 2. Anmeldelse til refusion af udlæg  

 vedrørende forsøg efter by- og boligministerens særlige  

 tilladelse i medfør af § 92 eller § 93 i lov om byfornyelse, skal  

 indeholde angivelse af den forsøgsbeslutning, refusionen  

 vedrører samt dokumentation for tilsagn om forhøjet  

 refusion.
 § 4. Har kommunen haft udlæg, som  

 først kan anmeldes til endelig refusion, når indtægten er  

 indgået, kan beløbet dog anmeldes til forskudsvis refusion efter  

 § 2, stk. 1, nr. 1, såfremt følgende betingelser er  

 opfyldt:
1)	udgiften er ikke på anmeldelsestidspunktet og kan ikke  

 indenfor de næste 3 måneder dækkes af indtægter fra  

 ejendommen, 2)	den samlede udgift, der anmeldes til refusion vedrørende  

 ejendommen udgør maksimalt det beløb, som på grundlag af  

 en foreløbig finansieringsopstilling må forventes at kunne  

 anmeldes, når indtægten er indgået.
 Stk. 2. Anmodning om refusion efter stk. 1, skal  

 indeholde oplysning om den forventede indtægt.
 § 5. Der ydes ikke refusion af udgifter til  

 forrentning af det udlæg, som kommunen har haft, indtil statsrefusion  

 er hjemtaget.
Stk. 2. Uanset bestemmelsen i stk. 1 kan kommunen til  

 refusion anmelde en rimelig renteudgift for den periode kommunen har  

 stået i forskud med udgifter, der er omfattet af § 2, stk. 1, nr. 2.  

 Renten beregnes af den af kommunen afholdte udgift med fradrag af eventuelle  

 indtægter, indtil udgiftssaldoen med rentetillæg kan anmeldes til  

 refusion.
Kan kommunen ikke dokumentere renteudgiften, kan forrentningen  

 beregnes på grundlag af en rente, der svarer til den af Danmarks  

 Nationalbank til enhver tid fastsatte diskonto med tillæg af 2  

 procentpoint.
 § 6. Bekendtgørelsen træder i kraft  

 den 21. februar 2001 .
 Stk. 2. Bekendtgørelsen har virkning for  

 beslutninger efter lov om byfornyelse, hvortil kommunalbestyrelsen hjemtager  

 bindende tilsagnsramme om offentlig støtte efter den 31. december  

 2000.
 Stk. 3. Bekendtgørelsen har endvidere virkning for  

 refusion af udgifter vedrørende ejendomme, der er omfattet af § 2,  

 stk. 3, i lov nr. 1255 af 20. december 2000 om ændring af lov om  

 byfornyelse.
 Stk. 4. Samtidig ophæves bekendtgørelse nr.  

 462 af 14. juni 1999 om statsrefusion efter lov om byfornyelse.  

 Bekendtgørelsen har dog fortsat virkning for beslutninger, hvortil  

 kommunalbestyrelsen har hjemtaget bindende tilsagnsramme om offentlig  

 støtte før den 1. januar 2001, i det omfang, der ikke sker  

 refusion efter stk. 3.
By- og Boligministeriet, den 7. februar  

 2001 Margrete Pump /Pia Scott Hansen Bilag 1 Refusionsberettigede udgifter efter lov om byfornyelse §  

 7, § 87, stk. 1 og 3, § 91, stk. 7, § 92 og § 93.
 Følgende afholdte udgifter kan anmeldes til  

 refusion når udgiften er gjort op, jf. bekendtgørelse om  

 statsrefusion § 2 og § 4:
A.
Helhedsorienteret byfornyelse 1.	Udgifter til programudarbejdelse og beboerinddragelse i forbindelse  

 med en helhedsorienteret byfornyelsesbeslutning, herunder  

 informationsudgifter, samt udgifter til rådgivere jf. lov om  

 byfornyelse § 7, nr. 1.
 2.	Udgifter til etablering af lokale forsamlings- og aktivitetscentre,  

 der styrker en bred folkelig indsats i området herunder udgifter til  

 projektering, tilsyn o.lign. vedrørende kommunale  

 anlægsarbejder, jf. lov om byfornyelse § 7, nr. 2.
 3.	Udgifter til forbedring af torve og pladser, opholdsarealer m.v.,  

 etablering af kulturelle eller særlige boligsociale foranstaltninger,  

 særlige byøkologiske foranstaltninger for hele området og  

 særlige trafikale foranstaltninger herunder udgifter til projektering,  

 tilsyn o.lign. vedrørende kommunale anlægsarbejder, jf. lov om  

 byfornyelse § 7, nr. 3-6.
B.
Erstatninger 4.	Erstatning for tab som følge af nedlæggelse af  

 lejligheder og lokaler i en ejendom med henblik på fremskaffelse af  

 fællesrum for beboerne efter lov om byfornyelse § 9, stk. 1, nr. 6.
 5.	Erstatning for ejendomme, der af ejeren forlanges overtaget efter  

 lov om byfornyelse § 13.
 6.	Erstatning for bygninger, der er overtaget af kommunen efter lov om  

 byfornyelse § 15, stk. 1, alene med henblik på nedrivning.
 7.	Erstatning for private rettigheder, der er afstået efter lov  

 om byfornyelse § 15, stk. 1, 2. pkt.
 8.	Erstatning for grunde og bygninger, der er overtaget efter lov om  

 byfornyelse § 36, stk. 1, nr. 2.
 9.	Erstatning for grunde og bygninger, der er overtaget efter lov om  

 byfornyelse § 46.
 10.	Erstatning for ombygningstab, jfr. lov om byfornyelse § 62.
 11.	Erstatning i forbindelse med udlejning af lokaler til brug for  

 erhvervsvirksomheder, der skal tilgodese områdets forsyning med  

 servicefunktioner, i det omfang ejeren ikke er berettiget til støtte,  

 efter lov om byfornyelse § 62, jf. samme lovs § 73, stk. 2.
 12.	Erstatning for opsigelse af erhvervslejemål efter § 66, stk.  

 1-5, og § 67 stk. 1-2, i lov om lov om leje af erhvervslokaler m.v., jf. lov  

 om byfornyelse § 142, stk. 3.
 13.	Erstatning for opsigelse af lejemål, der helt eller delvist  

 anvendes til erhverv, jf. lov om byfornyelse § 151, stk. 1.
 14.	Erstatning for ejendomme, der af ejeren forlanges overtaget helt,  

 jf. lov om byfornyelse § 159, stk. 1 og 2.
 15.	Erstatning og tilskud som følge af påbud om nedrivning  

 af en kondemneret bygning, jf. lov om byfornyelse § 168, stk. 4.
C.
Ekspropriation 16.	Udgifter, der efter lov om byfornyelse kapitel 8 er forbundet med  

 gennemførelsen af ekspropriation.
D.
Fælles friarealer og fællesanlæg 17.	Udgifter til rydningsarbejder, jf. bekendtgørelse om  

 etablering af fælles friarealer og fællesanlæg for  

 beboelsesejendomme § 4, stk. 1, nr. 1.
 18.	Udgifter til beskedne bygningsarbejder, jf. bekendtgørelse  

 om etablering af fælles friarealer og fællesanlæg for  

 beboelsesejendomme m.v. § 4, stk. 1, nr. 2.
 19.	Udgifter til anlæg og møblering af fælles  

 friareal samt tillæg hertil jf. bekendtgørelse om etablering af  

 fælles friarealer og fællesanlæg for beboelsesejendomme  

 m.v. § 4, stk. 1, nr. 3.
E.
Erstatningsboliger 20.	Udgifter til betaling af leje i midlertidige erstatningsboliger,  

 jf. lov om byfornyelse § 145, stk. 3.
 21.	Udgifter til dækning af lejetab ved anvisning af lejere, jf.  

 lov om byfornyelse § 147, stk. 2.
 22.	Udgifter til nødvendige reparationer i midlertidige  

 erstatningsboliger, i det omfang disse udgifter ikke kan kræves afholdt  

 af andre.
F.
Rådgivning, information, administration 23.	Kommunalbestyrelsens udgifter til administrationshonorar til  

 godkendte byfornyelsesselskaber og andre rådgivere.
Refusionen omfatter  

 kun udgifter til administration af opgaver, som påhviler  

 kommunalbestyrelsen i forbindelse med arbejder efter byfornyelseslovens kap  

 3, og 9, og som er en direkte følge af den i medfør af  

 byfornyelsesloven trufne beslutning.
 Opgaverne kan omfatte:
-	Information: udarbejdelse af informationsmateriale, orientering af  

 berørte lejere, andelshavere og ejere samt afholdelse af  

 møder, -	registrering af ejendomme, herunder bygningers og friarealers  

 funktionelle og sociale forhold, -	trykning af informationsmateriale vedr. den konkrete beslutning, -	forslag til disponering af område, -	udarbejdelse af forslag til beslutning, -	beregning af kommunens investeringsbehov, -	beregning af økonomiske konsekvenser for lejere, ejere,  

 andelshavere og erhvervsdrivende, -	behandling af indsigelser, -	anvisning af erstatningsboliger, -	ansøgning til myndighederne, -	erstatningsforhandlinger vedrørende overtagelse af fast  

 ejendom, lejerettigheder m.v.
-	bistand ved taksationssager og retsager, -	klagesager for byfornyelsesnævnene, -	stiftelse af andelsboligforeninger, -	salgsforhandlinger, -	ejendomshandel, -	bistand ved udstyknings- og matrikuleringssager, -	ejendomsadministration, -	bistand ved afsluttende regnskab, -	rejseudgifter efter Finansministeriets takster, -	anden teknisk bistand: skitseforslag til gårdanlæg,  

 ombygninger og varmeplanlægning, landinspektørhonorarer,  

 revisionshonorarer, ejendomsmæglerhonorarer, stempelafgift og  

 gebyrer.
 Det er en betingelse:
-	at der mellem kommunen og selskabet eller rådgiveren er  

 udarbejdet en honorarkontrakt, som opregner/beskriver alle aftalte opgaver  

 samt honorering herfor, og -	at honorarkontrakten indeholder en tidsplan og en  

 udbetalingsplan.
 24.	Kommunalbestyrelsens udgifter til bistand i forbindelse med  

 retssager efter lov om byfornyelse § 168, stk. 5, 3. pkt.
 25.	Kommunens nødvendige og rimelige udgifter til  

 tinglysningsgebyrer og -afgifter, retsafgifter, udgifter til sagers  

 behandling ved taksationskommissioner, advokatsalærer samt  

 ejendomsmæglersalærer, i det omfang arbejdet ikke udføres  

 af kommunen selv.
G.
Beboermedvirken og orientering 26.	Kommunens egne udgifter til udarbejdelse af informationsmateriale i  

 tilknytning til et forslag til bygningsfornyelsesbeslutning samt udgifter til  

 orientering af de ejere og lejere, der forventes at blive berørt af  

 forslaget.
Der kan dog kun refunderes udgifter, der afholdes før  

 kommunen efter lov om byfornyelse § 11 stk. 1 offentliggør  

 forslaget.
H.
Dannelse af andelsboligforening 27.	Udgifter til nedsættelse af købesummen i forbindelse  

 med lejernes overtagelse af en ejendom på andelsbasis, jf. lov om  

 byfornyelse § 17, stk. 4.
I.
Konsulentbistand for lejerne 28.	Udgifter til lejernes konsulentbistand, jf. lov om byfornyelse §  

 25.
J.
Engangstilskud 29.	Engangstilskud til værdiforøgende forbedringsudgifter  

 i ombyggede erhvervsarealer, jf. lov om byfornyelse § 61a.
K.
Nedrivning.
 30.	Udgifter til nedrivning, jf. lov om byfornyelse § 87, stk. 1, nr.  

 9.
L.
Godtgørelse af flytteudgifter m.v.
 31.	Godtgørelse af flytteudgifter til husstande, som  

 kommunalbestyrelsen har pligt til at anvise en erstatningsbolig, jf. lov om  

 byfornyelse § 149.
 32.	Godtgørelse til husstande, som tilbyder selv at skaffe sig  

 anden bolig jf. lov om byfornyelse § 150.
M.
Godtgørelse til erhvervslejere 33.	Godtgørelse til lejere, der driver erhverv, som skal  

 fraflyttes, jf. lov om byfornyelse § 151, stk. 2-6.
 34.	Godtgørelse for driftstab til erhvervsdrivende  og til  

 dækning af tab på inventar og installationer,  

 opmagasineringsudgifter og rimelige udgifter til sagkyndig bistand, jf. lov  

 om byfornyelse § 152.
 35.	Godtgørelse til lejere af erhvervslokaler, som skal  

 fraflyttes, og som selv skaffer sig andre lokaler, jf. lov om byfornyelse §  

 153.
 36.	Tilskud til dækning af forskelsleje for lejere af  

 erhvervslokaler, jf. lov om byfornyelse § 154.
N.
Kondemneringstilskud 37.	Tilskud til ejere ved hel eller delvis afståelse af  

 kondemnerede ejendomme, jf. lov om byfornyelse § 161.
 38.	Tilskud til ejere af ejerboliger, andelsboligforeninger,  

 boligaktieselskaber, boliganpartsselskaber og anpartshavere, som er omfattet  

 af kapitel II-IV i lov om andelsboligforeninger og andre  

 boligfællesskaber, hvis bolig omfattes af et forbud mod beboelse eller  

 ophold efter § 167 i lov om byfornyelse, jf. § 169 i samme lov.
O.
Påbudte foranstaltninger, tvangsgennemførelse 39.	Udgifter til dækning af retablering af naboejendomme som  

 følge af et nedrivningspåbud, jf. lov om byfornyelse § 168, stk.  

 5.
 40.	Udgifter ved at lade udføre foranstaltninger efter lov om  

 byfornyelse § 36, stk. 1, nr. 1, § 43, § 166, stk. 4, § 167, stk. 10, og §  

 168, stk. 6. Udføres foranstaltningerne for ejerens regning, kan  

 udgifterne først medtages til refusion, når det er konstateret,  

 at udgiften ikke kan inddrives hos ejeren.
P.
Råde over   ejendomme 41.	Driftstab eller driftsoverskud på ejendomme, som  

 kommunalbestyrelsen skal råde over efter lov om byfornyelse § 15, stk.  

 1, med henblik på nedrivning, kan kun medtages for en periode fra  

 højst 1 år før beslutningen efter § 9 i lov om  

 byfornyelse og indtil 6 måneder efter, at byfornyelsesarbejderne i det  

 væsentlige er afsluttet.
Driftstab på råde over -  

 ejendomme, som ombygges eller istandsættes efter reglerne i kapitel 3 i  

 lov om byfornyelse kan dog kun medtages til refusion indtil tidspunktet for  

 byggearbejdernes påbegyndelse.
Driftstab efter dette tidspunkt  

 finansieres som en byggeudgift.
 42.	Tab ved afhændelse af en ejendom, som kommunalbestyrelsen har  

 rådet over efter lov om byfornyelse § 15, stk. 1, og som er istandsat,  

 men afhændes som ejerbolig eller til andet formål end beboelse.  

 Eventuelt overskud ved afhændelse af ejendommen  

 indtægtsføres i førstkommende refusionsopgørelse.  

 Tab eller overskud opgøres som forskellen mellem overtagelsesudgiften  

 samt ombygningsudgifter m.v. og den kontante salgssum.
Q.
Bygningsforbedringsudvalg 43.	Støtte ydet som rente- og afdragsfrie lån til ejer,  

 jf. lov om byfornyelse § 137.
R.
Bortfald af beslutning 44.	Erstatning til ejeren for dennes dokumenterede, rimelige udgifter  

 til udarbejdelse af ansøgning, projektmateriale m.v. såfremt en  

 beslutning som kommunalbestyrelsen har truffet efter § 9, stk. 1, i lov om  

 byfornyelse bortfalder.
Det er en betingelse for erstatning, at bortfaldet af  

 beslutningen ikke skyldes forhold, som ejeren bærer ansvaret  

 for.
S.
Forsøg 45.	Særlige forsøgsudgifter vedrørende  

 bygningsfornyelse og helhedsorienteret byfornyelse, samt  

 bygningsfornyelsesforsøg som by- og boligministeren har meddelt  

 tilsagn om, jf. lov om byfornyelse § 92 og § 93.
T.
Byggeskadefondsbidrag.
 46.	Udgifter til byggeskadefondsbidrag, jf. lov om byfornyelse § 87  

 stk. 1, nr. 16.
Bilag 2 Refusionssatser i medfør af lov om  

 byfornyelse.
 1.	Staten kan refundere op til 50 pct. af de udgifter, kommunen  

 anmelder til refusion efter bilag 1, nr. 1 og 2 og op til 20 pct. af de  

 udgifter, der anmeldes til refusion efter bilag 1, nr. 3.
 1.1.	By- og Boligministeren kan for så vidt angår  

 særlige forsøgsudgifter forhøje refusionen efter punkt 1,  

 fra henholdsvis 50 pct. og 20 pct. indtil 100 pct.
 2.	Staten refunderer 50 pct. af de udgifter, der anmeldes til refusion  

 efter bilag 1, nr. 4- 44 og 46.
 2.1.	By- og Boligministeren kan for så vidt angår  

 særlige forsøgsudgifter efter bilag 1, nr. 45, forhøje  

 refusionen fra 50 pct. indtil 100 pct.
