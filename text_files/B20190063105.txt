Bekendtgørelse om ændring af bekendtgørelse om udbetaling af tilskud til befordringsudgifter fra Arbejdsgivernes Uddannelsesbidrag § 1 I bekendtgørelse nr. 796 af 22. juni 2015 om udbetaling af tilskud til befordringsudgifter fra Arbejdsgivernes Uddannelsesbidrag foretages følgende ændringer:
 1. Indledningen affattes således:
»I medfør af § 7 a, stk. 3, og § 15 i lov om Arbejdsgivernes Uddannelsesbidrag, jf. lovbekendtgørelse nr. 811 af 20. juni 2018, fastsættes:« 2. § 1, stk. 1, affattes således:
»Ret til befordringstilskud har samtlige arbejdsgivere, der er omfattet af lov om Arbejdsmarkedets Tillægspension, bortset fra Julemærkefonden og dens julemærkehjem, diplomatiske repræsentationer, konsulære repræsentationer med udsendte medarbejdere, internationale organisationer og visse religiøse samfund, der er fritaget for bidragspligt til Arbejdsgivernes Uddannelsesbidrag.« § 2 Bekendtgørelsen træder i kraft den 1. juli 2019.
