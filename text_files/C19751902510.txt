 For sikringsstyrelsen er forelagt en række tilfælde om udbetaling af  

 dagpengebeløb under minimum i kombinerede sager (sager med flere  

 arbejdsforhold), og refusionssager med overskydende beløb til sikrede.
 I denne anledning skal man meddele, at beløb under minimum skal udbetales  

 i kombinerede sager og sager med overskydende beløb, når blot det samlede  

 beregnede dagpengebeløb er over minimum, jfr. dagpengelovens § 24, stk. 4. Er  

 det samlede beregnede dagpengebeløb under minimum, udbetales som hidtil kun  

 beløb på sagsarterne 12, 14 og 16.
 Hvad angår kombinerede sager har problemet været, at beløb under minimum  

 ikke kom til udbetaling i arbejdsgiverperioden, når den ene arbejdsgiver  

 udbetalte dagpenge, fordi der kun indberettedes en delsag til edb-systemet,  

 f.eks. på sagsart 15.
 I disse tilfælde skal beløbet derfor indrapporteres særskilt til edb-  

 systemet.
 Hvis der er tale om refusion til flere arbejdsgivere vil udbetaling kun  

 finde sted under hensyntagen til reglen i dagpengelovens § 27, stk. 2.
 Hvad angår sager med overskydende beløb er det aftalt med Kommunedata, at  

 edb-systemet ændres i overensstemmelse med ovenstående pr. 1. januar 1976.
