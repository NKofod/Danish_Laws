 En tv-reklame for Expert Radio, der reklamerede for Expert Radios  

 tilbagekøbsgaranti, blev anset for at være i strid med §§ 1-2 i  

 markedsføringsloven, med henvisning til at reklamen indeholdt vildledende  

 oplysninger om tilbagekøbsgarantiens rækkevidde.
 Ved skrivelse af 29. oktober 1990 har D:E:R VIDEO/TV A/S klaget til Radio-  

 og TV-Reklamenævnet over et reklameindslag for Expert Radio, udsendt i TV 2.  

 Reklameindslaget foreliggger i to versioner, der begge indeholder en dialog  

 mellem to personer om Expert Radios tilbagekøbsgaranti.
 D:E:R VIDEO/TV mener, at reklamen er i strid med markedsføringslovens § 1  

 om god markedsføringsskik og § 2 om vildledende reklame.
D:E:R henviser i den forbindelse til den omtale af Expert Radios  

 tilbagekøbsgaranti, der indgår i det påklagede reklameindslag.
I  

 reklameindslaget nævnes ifølge D:E:R alene tilbagekøbsgarantiens fordele.  

 Følgende begrænsninger nævnes derimod ikke:
 tilbagekøbsgarantien gælder kun køb af apparater til mere end 1.500 kr.
 tilbagekøbsgarantien gælder ikke tranportabelt udstyr, bortset fra  

 videokameraer.
 tilbagekøbsgarantien gælder kun ved bytte til nyt udstyr.
D:E:R mener derfor, at reklamen giver et vildledende indtryk af  

 tilbagekøbsgarantiens reelle indhold over for forbrugerne.
Desuden giver  

 reklamen ifølge D:E:R indtryk af, at Expert Radio tilbyder en fast  

 indbytningspris for det købte udstyr i forbindelse med køb af nyt udstyr.  

 D:E:R mener dette er i strid med god markedsføringsskik, idet en sådan  

 indbytningspris er med til at sløre de nye apparaters reelle pris.
 TV 2 Reklame A/S er med skrivelse af 2. november 1990 blevet anmodet om en  

 udtalelse vedrørende klagen.
 TV 2 Reklame anfører i svarskrivelse af 15. november 1990, at TV 2 Reklame  

 ikke har stillet krav om, at reklameindslaget skulle indeholde oplysninger om  

 de vilkår knyttet til tilbagekøbsgarantien, som D:E:R VIDEO/TV opregner  

 ovenfor.
 TV 2 Reklame begrunder dette med, at disse vilkår vedrører betingelser,  

 som forbrugerne umiddelbart må kunne forvente, ikke mindst fordi begge  

 versioner af reklameindslaget indikerer disse vilkår.
 Advokaterne Plesner & Lunøe er med skrivelse af 19. november 1990  

 fremkommet med en supplerende udtalelse på vegne af annoncøren.
 Plesner & Lunøe bemærker indledningsvis, at det af bekendtgørelse om  

 indholdet af reklameindslag, der bringes i TV 2, § 1, stk. 2, fremgår, at  

 reklameindslag der bringes i TV 2 skal overholde markedsføringslovens  

 principper for loyal konkurrence, jf. hertil markedsføringslovens § 2.  

 Plesner & Lunøe mener således ikke, at de detaljerede regler vedrørende  

 loyal konkurrence, som indgår i markedsføringsloven, i fuldt omfang kan  

 overføres til reklamer, der bringes i TV 2, idet det ifølge Plesner &  

 Lunøe alene skulle være de bagved liggende principper, der kan overføres.
 Vedrørende udformningen af reklameindslaget set i relation til de centrale  

 betingelser, der indgår i tilbagekøbsgarantien, bemærker Plesner & Lunøe  

 følgende:
Tilbagekøbsgarantien gælder kun ved køb af apparater til mere end 1.500  

 kr.
Da garantien både i samtalen mellem personerne i reklamen og ved den  

 efterfølgende tekst og speak er begrænset til fjernsyn, video og stereoanlæg,  

 som alle er produkter der koster mere end 1.500 kr., finder Plesner &  

 Lunøe det ikke rimeligt at kræve denne oplysning medtaget eksplicit i  

 reklameindslaget.
Garantien gælder desuden ikke for transportabelt udstyr bortset fra  

 videokameraer.
Ved transportabelt udstyr forstås ifølge Plesner & Lunøe i  

 radiobranchen diverse walk-men, små transistorradioer m.v.
Det kan derfor med  

 henvisning til det ovenfor anførte om reklamens objekt, fjernsyn, video og  

 stereoanlæg, ikke være vildledende, at denne begrænsning ikke nævnes  

 specielt.
Endelig er der tale om en tilbagekøbsordning, som kun vedrører tilbagekøb  

 i forbindelse med køb af nyt udstyr.
Det fremgår ifølge Plesner & Lunøe  

 tydeligt både af reklameindslagets tekst- og billedside, at det er denne form  

 for tilbagekøb reklamen omhandler.
Som kommentar til D:E:R's bemærkning om, at det er i strid med god  

 markedsføringsskik at reklamere med en fast indbytningspris, anfører Plesner  

 & Lunøe, at der i den konkrete sag er tale om en fast indbytningspris,  

 som kan beregnes umiddelbart efter købet af en genstand, og at prisen alene  

 varierer efter, om man foretager indbytningen efter et år, to år eller tre  

 år.
Plesner & og Lunøe finder således ikke, at der er noget vildledende i  

 angivelsen af størrelsen af tilbagekøbsprisen.
Tilbagekøbsprisen modregnes  

 ved senere køb af nyt udstyr i den reelle købspris.
 Radio- og TV-Reklamenævnet har behandlet klagen og har truffet følgende  

 afgørelse:
Nævnet skal på foranledning af advokaterne Plesner og Lunøes bemærkning  

 herom indledningsvis bemærke, at markedsføringslovens regler gælder  

 uindskrænket for reklamer udsendt i TV 2. § 1, stk. 2, i bekendtgørelse om  

 indholdet af reklameindslag, der bringes i TV 2, gør ingen indskrænkninger  

 heri, men fastslår alene, at reklameindslag i TV 2 udover at overholde  

 markedsføringsloven skal overholde de regler, der fremgår af alment  

 accepterede reklameetiske normsæt såsom bl.a.
Kodeks for Reklamepraksis.
 For så vidt angår indholdet af det påklagede reklameindslag finder nævnet  

 dette i strid med markedsføringslovens § 1 og § 2.
Det fremgår af reklameindslaget, at man ved køb af fjernsyn, video og  

 stereoanlæg hos Expert Radio får en tilbagekøbsgaranti.
Denne garanti gælder  

 i tre år.
 Det påklagede reklameindslag indeholder derudover ikke mange specifikke  

 oplysninger om tilbagekøbsgarantien.
 I reklameindslagets dialog indgår der dog bl.a. følgende bemærkninger om  

 tilbagekøbsgarantien:
»Får i penge tilbage...???», »ja, ja,...« Disse bemærkninger kan i den sammenhæng, hvori de optræder, give den  

 almindelige forbruger det indtryk, at tilbagekøbsgarantien også indebærer en  

 ret til direkte at få penge udbetalt ved tilbagelevering af mindre end tre år  

 gammelt udstyr købt hos Expert Radio.
Nævnet finder dette vildledende, idet  

 det af vilkårene for tilbagekøbsgarantien fremgår, at tilbagekøbsgarantien  

 alene kan anvendes ved køb af nyt udstyr.
Nævnet finder som følge heraf  

 reklameindslaget i strid med markedsføringslovens § 1 og § 2.
 Derudover giver reklameindslaget ikke nævnet anledning til bemærkninger.
 Nævnet skal i øvrigt henlede opmærksomheden på Forbrugerombudsmandens  

 tilkendegivelse af 19. november 1990 vedrørende Expert Radios  

 tilbagekøbsordning.
 Nævnets afgørelse er enstemmig.
