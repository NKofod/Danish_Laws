Cirkulæreskrivelse  

 om etablering af lokale samarbejdsfora (Til samtlige politidirektører) 1.  

  

 Folketinget og  

 regeringen har i forbindelse med vedtagelsen af politireformen lagt afgørende  

 vægt på, at politiet også inden for den nye struktur med store politikredse  

 bevarer og udbygger det fornødne lokalkendskab og en tæt kontakt til  

 lokalsamfundet.
Politiets kontakt med lokalsamfundet fremhæves endvidere i  

 flerårsaftalen for politiet og anklagemyndigheden for 2007-2010 som et  

 særligt  

 prioriteret område, der skal styrkes via lokalpolitiet på de enkelte  

 politistationer bl.a. ved udarbejdelse af lokale samarbejdsplaner og ved  

 etablering af lokale samarbejdsfora.
 I bemærkningerne til lovforslaget om politi- og  

 domstolsreformen er det anført, at det fremover vil være en naturlig opgave  

 for  

 lokalpolitiet at varetage de løbende formelle og uformelle kontakter med de  

 enkelte kommuner og det øvrige lokalsamfund, og at lederen af lokalpolitiet  

 på  

 den enkelte politistation i vidt omfang vil kunne fungere som kontaktperson i  

 det daglige for den pågældende kommune.
 Det fremgår herudover af Justitsministeriets besvarelse af  

 spørgsmål nr. 158 fra Folketingets Retsudvalg vedrørende lovforslaget, at der  

 i  

 vidt omfang vil være behov for, at politikredsens overordnede rammer og mål  

 med  

 hensyn til både konkret kriminalitetsbekæmpelse og den kriminalpræventive  

 indsats udmøntes lokalt, bl.a. i samarbejde mellem lokalpolitiet på den  

 enkelte  

 politistation og de lokale myndigheder, institutioner, organisationer og  

 andre  

 repræsentanter for lokalsamfundet.
Med henblik herpå og med henblik på i øvrigt at fremme det  

 løbende praktiske samarbejde om løsningen af lokale kriminalitetsproblemer  

 anfører Justitsministeriet videre i den nævnte besvarelse af spørgsmål nr.  

 158,  

 at det efter ministeriets opfattelse vil være naturligt, at der efter  

 politidirektørens nærmere bestemmelse etableres lokale samarbejdsfora  

 (lokalråd) i de enkelte kommuner med repræsentanter for politiet, kommunen og  

 det øvrige lokalsamfund.
Det anføres samtidig, at den daglige leder af den  

 lokalpolitienhed, der dækker området, normalt bør have ansvaret for at  

 forberede og lede lokalrådets møder, så lokalpolitiet får det bredest mulige  

 kendskab til, hvad der rører sig i lokalsamfundet.
Også andre medarbejdere  

 vil  

 efter det anførte kunne deltage i lokalrådets møder med henblik på at sikre,  

 at  

 den nødvendige sagkundskab er repræsenteret i forhold til de emner, der  

 drøftes.
Det fremgår dernæst af ministeriets besvarelse af spørgsmål nr.  

 158, at lokalrådets opgaver navnlig vil være drøftelse af den  

 kriminalitetsbekæmpende og kriminalpræventive indsats i lokalområdet,  

 herunder  

 i tilknytning til SSP-samarbejdet.
Lokalrådet vil også kunne bidrage ved  

 udarbejdelsen af en eventuel handlingsplan for lokalpolitiets arbejde i den  

 pågældende  

 kommune og vil bl.a. kunne drøfte, hvordan lokalsamfundet, herunder f.eks.  

 foreninger, skoler, ungdomsklubber mv., kan inddrages aktivt i det lokale  

 kriminalpræventive arbejde.
Endelig anføres det i besvarelsen, at det vil  

 være  

 naturligt at omtale eventuelle handlingsplaner for lokalpolitiet i den  

 samarbejdsplan for politikredsen, som politidirektøren ifølge retsplejelovens  

 §  

 113 hvert år skal udarbejde og offentliggøre efter forudgående drøftelse i  

 kredsrådet vedrørende politiets virksomhed.
 Det bemærkes, at det fremgår af Folketingets Retsudvalgs  

 betænkning over lovforslaget, at flertallet har lagt vægt på  

 Justitsministeriets besvarelse af Retsudvalgets spørgsmål nr. 158.
 Justitsministeriet skal på den baggrund anmode  

 politidirektørerne om at etablere lokale samarbejdsfora som nærmere beskrevet  

 ovenfor.
