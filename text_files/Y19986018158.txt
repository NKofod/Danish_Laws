Varelagre Primo- og ultimoregulering Varelagerlovens § 2, stk. 2 Told- og Skattestyrelsen har på forespørgsel  

 vedrørende en konkret sag udtalt, at Told- og Skattestyrelsens  

 tilkendegivelser om korrektion for ambi på varelagre i TfS 1997, 61 og  

 TfS 1997, 117 kunne udstrækkes til også at omfatte den konkrete  

 sag, idet der var situationsmæssig identitet mellem den foreliggende  

 konkrete sag og sagerne om varelagres korrektion for ambi i henhold til  

 TS-cirkulære 1995-21 om den skattemæssige behandling af ambi.
Told- og Skattestyrelsen er i en henvendelse blevet  

 spurgt, om styrelsens tilkendegivelser om varelageres korrektion for ambi i  

 TfS 1997, 61 og TfS 1997, 117, jf.
TS-cirkulære 1995-21 om den  

 skattemæssige behandling af ambi skal anvendes på  

 varelagerkorrektioner i almindelighed eller der alene er tale om udtalelser,  

 til brug for behandlingen af ambi på varelagre.
 Baggrunden for henvendelsen er Told- og Skattestyrelsens  

 udsendelse af TSS-cirkulære 1995-21, der gav virksomhederne adgang til  

 at få genoptaget skatteansættelserne for de ellers  

 forældede indkomstår 1989-1992 med henblik på at korrigere  

 (neutralisere) skatteansættelserne for den ulovligt opkrævede  

 ambi.
 Genoptagelse efter dette cirkulære medførte  

 imidlertid  en række problemer særligt vedrørende  

 ambi-korrektion af varelagre.
 I en afgørelse i TfS 1997, 61, udtaler Told- og  

 Skattestyrelsen vedrørende varelageres regulering for ambi:
+ I en kommentar i TfS 1997, 117, udarbejdede styrelsen en  

 kommentar til afgørelsen:
+ Af revisorer m.fl. blev det anført, at de  

 pågældende udtalelser om, at der vedrørende  

 indkomståret 1989 skulle korrigeres for ambi på såvel  

 primo- som ultimovarelager, var i strid med varelagerlovens ' 2, stk. 2, idet en korrektion af  

 primovarelageret for 1989 betød, at der ikke var identitet mellem  

 værdien af varelageret primo 1989 og varelageret ultimo i det efter  

 skattestyrelsesloven forældede indkomstår 1988.
 Told- og Skattestyrelsen har dog med den i TfS 1997, 117  

 anførte begrundelse fastholdt sin opfattelse.
 I praksis har Told- og Skattestyrelsens opfattelse  

 betydet, at en række virksomheder, når ændringerne  

 føres igennem for alle årene er endt med en samlet  

 nettoindkomstforhøjelse.
 I den konkrete sag, der har ført til den  

 ovennævnte forespørgsel, var situationen den, at et selskabs  

  skatteansættelser for indkomstårene 1994 og 1995 var blevet  

 ændret, fordi selskabet ikke havde medregnet energiomkostninger i  

 varelageret.
 Den stedlige told- og skatteregion havde vedrørende  

 værdien af varelageret primo 1994 anført, at værdien  

 heraf, under henvisning til varelagerlovens ' 2, stk. 2, skulle svare til værdien af  

 ultimovarelageret 1993, der ikke var tillagt energiomkostninger.
 Indkomståret 1993 var forældet efter  

 skattestyrelseslovens regler, hvorfor den eneste mulighed for at skabe  

 identitet mellem værdien af varelageret primo 1994 og ultimo 1993 var  

 at undlade at korrigere primovarelageret 1994 med de glemte  

 energiomkostninger.
Regionen undlod med denne begrundelse at korrigere  

 primovarelageret i 1994 med de anførte energiomkostninger.
Herved  

 fremkom en forhøjelse for indkomståret 1994 på 734.000 kr  

 (stigningen i værdien af varelageret), hvorimod en tilladt korrektion  

 af primovarelageret for 1994 havde ført til en mindre  

 nedsættelse.
 Det blev på denne baggrund anført af den  

 pågældende skatteyders revisor, at Told$Skats fortolkning af varelagerlovens ' 2, stk. 2, sammenholdt med  

 forældelsesreglerne i skattestyrelsesloven var modstridende i de to  

 situationer.
 Det blev således anført, at Told$Skat i ambi-situationen fastholdt, at  

 princippet i varelagerlovens ' 2,  

 stk. 2, måtte vige for en korrektion for ambi vedrørende  

 indkomståret 1989, idet det forudgående indkomstår 1988 var  

 skattemæssigt forældet, mens man i den foreliggende situation  

 fastholdt, at der ikke, på grund af princippet i varelagerlovens ' 2, stk. 2, kunne ske en korrektion af  

 primovarelageret 1994, selvom situationen også her var den, at det  

 forudgående indkomstår, nemlig 1993, var skattemæssigt  

 forældet.
 På baggrund af oplysningerne vedrørende den  

 konkrete sag har Told- og Skattestyrelsen svaret, at det er styrelsens  

 opfattelse, at der er en sådan identitet mellem de 2 situationer, at  

 der ikke er grundlag for at nægte korrektion af primovarelageret i 1994  

 med energiomkostninger i den foreliggende konkrete sag, når  

 skattemyndighederne i relation til genoptagelse efter TS-cirkulære  

 1995-21 har stillet som krav, at regulering af ambi på varelagre skal  

 ske af såvel primo- som ultimovarelager.
