Tillægsbetænkning afgivet af Det  

 Politisk-Økonomiske Udvalg den 9. december 2002 Tillægsbetænkning over Forslag til lov om ændring af lov om  

 bemyndigelse til optagelse af statslån, lov om  

 arbejdsløshedsforsikring m.v. og lov om indkomstbeskatning af  

 aktieselskaber m.v.
(Etablering af én afregningskonto samt ny måde  

 for afregning af overskydende selskabsskat) [af finansministeren (Thor Pedersen)] 1. Udvalgsarbejdet Lovforslaget blev fremsat den 31. oktober 2002 og var til  

 1. behandling den 13. november 2002. Lovforslaget blev efter 1. behandling  

 henvist til behandling i Det Politisk-Økonomiske Udvalg.
Udvalget  

 afgav betænkning den 3. december 2002. Lovforslaget var til 2.  

 behandling den 6. december 2002, hvorefter det blev henvist til fornyet  

 behandling i Det Politisk-Økonomiske Udvalg.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Notat fra finansministeren Finansministeren har den 9. december 2002 oversendt et  

 notat til udvalget vedrørende forpligtende principper for den  

 frivillige aftale mellem finansministeren og den enkelte a-kasse.
Dette notat  

 er optrykt som bilag 2 til tillægsbetænkningen.
Spørgsmål Udvalget har under den fornyede behandling af lovforslaget  

 stillet 1 spørgsmål til finansministeren til skriftlig  

 besvarelse.
Dette spørgsmål forventes besvaret af  

 finansministeren inden 3. behandling af lovforslaget.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse i den affattelse, hvori det  

 foreligger efter 2. behandling.
S, SF, RV og KRF bemærker, at finansministeren til  

 brug for afgivelse af tillægsbetænkning har fremsendt et  

 forpligtende grundlag for aftale med a-kasserne om deres forrentning af  

 indestående på OffentligBetalingsService, OBS.
Sigtet med dette  

 grundlag er at fastlægge forrentningen på et niveau svarende til  

 markedsrenten.
Hermed er der sammen med de ændringsforslag, der blev  

 vedtaget i forbindelse med 2. behandlingen, skabt sådanne forhold for  

 a-kassernes inddragelse under OBS, at S, SF, RV og KRF   efter  

 tilkendegivelse af den principielle holdning om helt at udtage a-kasserne,  

 som blev stemt ned ved 2. behandlingen af regeringspartierne og DF   kan  

 stemme for forslaget.
Det er imidlertid nødvendigt for S, SF, RV og KRF  

 at påpege, at den fremgangsmåde, finansministeren har anvendt i  

 forbindelse med inddragelse af dette forslag under finanslovsforhandlingerne,  

 har været kritisabel.
Af to grunde: Dels forekommer det helt  

 uacceptabelt, at man i forbindelse med gennemførelsen af en  

 effektivisering af betalingsformidlingen uden nogen saglig grund lægger  

 op til at inddrage endog betydelige beløb fra a-kasserne.
Dels er det  

 ganske uacceptabelt og kritisabelt over for partierne at præsentere et  

 forslag med sådanne helt uforventelige indgreb som noget  

 fuldstændigt uproblematisk, som man blot ville kunne tilslutte sig.  

 Dette bryder med den tillid mellem forhandlingsparter, som er en  

 nødvendig forudsætning for at kunne gennemføre  

 målrettede og kvalitetsbetonede forhandlinger og indgå aftaler  

 på grundlag heraf.
 Et mindretal i udvalget (EL) indstiller  

 lovforslaget til forkastelse.
 Inuit Ataqatigiit og Siumut var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Gitte Lillelund Bech (V)  

  Freddy Dam (V)  Pia Larsen (V)  

  Lisbeth L.
Petersen (V)  Jens Rohde (V)  

  Peter Skaarup (DF)  Poul Fischer (DF)  nfmd.  

  Pia Christmas-Møller (KF)  

  Tove Videbæk (KRF)  Henrik Sass Larsen (S)  

  Ole Stavad (S)  Pia Gjellerup (S)  

  Poul Nyrup Rasmussen (S)  

 Tórbjørn Jacobsen (TF)  Aage Frandsen (SF)  

  Margrethe Vestager (RV) fmd.  

  Pernille Rosenkrantz-Theil (EL) Inuit Ataqatigiit og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 44 omdelt efter  

 afgivelse af betænkning 46 Betænkning afgivet den 3. december 2002 47 1. udkast til tillægsbetænkning 48 Notat om forpligtende principper for den frivillige aftale mellem  

 finansministeren og den enkelte a-kasse, fra finansministeren 49 Spm. 19, om der er andre private organisationer og institutioner, der  

 forvalter offentlige midler, og om ministeren agter at sikre, at også  

 disse inddrages under lovens bestemmelser, til finansministeren Bilag 2 Notat fra finansministeren om forpligtende principper for  

 den frivillige aftale mellem finansministeren og den enkelte a-kasse Notatet fra finansministeren er optrykt efter ønske  

 fra S, SF, RV og KRF.
Forpligtende principper for den frivillige aftale mellem  

 finansministeren og den enkelte a-kasse i OBS Der er adgang for den enkelte a-kasse til at indgå  

 aftale om at binde indestående til en rente for en given periode i OBS.  

 Forrentningen skal svare til markedsrenten.
Den er her defineret, som den  

 effektive rente på et statspapir i emission med tilsvarende  

 løbetid som aftalen.
 Aftalen indebærer, at a-kasserne kan vælge  

 mellem forskellige løbetider for aftalen og opnå en rente  

svarende til statspapiret i emission med tilsvarende løbetid.  

 Neden for er vist forskellige mulige løbetider, det korresponderende  

 statspapir og markedsrenten for statspapiret samt a-kassen med aftale i OBS.
Tabel 1. Aftalte løbetid, korresponderende statspapir og  

 forrentning  i OBS Løbetid Statspapir Eksempel på markedsrenten ved aftalen i OBS (= effektiv rente på korresponderende statspapir (d. 5. december  

 2002)) Obligationsserie Danske stat 11 år 5 pct. stående lån 2013 4,74 pct.
6,5 år 4 pct. stående lån 2008 4,22 pct.
Statsgældsbeviser 2 år 4 pct. statsgældsbeviser 2004 3,46 pct.
Skatkammerbeviser 12 måneder Skatkammerbevis 2003 IV 3,05 pct.
9 måneder Skatkammerbevis 2003 III 2,91 pct.
6 måneder Skatkammerbevis 2003 II 2,96 pct.
3 måneder Skatkammerbevis 2003 I 2,91 pct.
 Det er muligt for den enkelte a-kasse at sammensætte  

 aftalen ved brug af flere forskellige løbetider (f.eks. en andel med  

 kort og en andel med lang løbetid). Den samlede forrentning for den  

 enkelte a-kasses aftale kan hermed være sammensat af forskellige  

 markedsrenter på statspapirer med forskellig løbetid.
 Rentetilskrivning følger det valgte statspapir.
Der åbnes adgang for, at aftalen kan ophæves  

 inden udløb.
Finansministeren udarbejder retningslinier herfor ud fra  

 markedsbetingede vilkår beregnet ud fra evt. ændring af kurs  

 på underliggende statspapir i forbindelse med ændrede  

 markedsforhold.
 Det er kun muligt at indgå aftale vedrørende  

 den saldo, som konstant er indestående på a-kassens OBS-konto.
 Ved ophør af bindingsperioden kan a-kassen  

 vælge at indgå en ny aftale eller alternativt at overflytte  

 midlerne til forrentning med diskontoen.
Der skal betales en administrationsgebyr for aftalen  

 svarende til gældende markedspriser.
Administrationsgebyr forhandles  

 med a-kasserne.
