Skriftlig fremsættelse (5. april 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov  

 om uddannelsen til professionsbachelor som  

 lærer i folkeskolen (Lovforslag nr.
L 220).
 Lovforslaget er en udmøntning af det forlig om en reform af  

 læreruddannelsen, som regeringen (Venstre og Det Konservative Folkeparti) den  

 28. marts 2006 indgik med Socialdemokraterne, Dansk Folkeparti og Det  

 Radikale  

 Venstre.
 Formålet med lovforslaget er at sikre en læreruddannelse,  

 som lever op til de nuværende og kommende krav til lærerprofessionen, og at  

 styrke fagligheden, herunder de pædagogiske fagområder, med fokus på de  

 kompetencer, de færdiguddannede lærere skal have for at kunne varetage de  

 mange  

 forskellige opgaver i folkeskolen.
Fagligheden i uddannelsens linjefag styrkes bl.a. ved, at  

 linjefagene dansk og matematik aldersspecialiseres mod henholdsvis skolens  

 begynder- og mellemtrin og  

 mellem-  

 og sluttrin.  

 Fagligheden i linjefagene styrkes yderligere ved, at alle linjefag øges i  

 omfang  de aldersspecialiserede fag, dansk og matematik, samt fagene  

 natur/teknik, fysik/kemi, historie, engelsk og idræt øges markant  og  

 at den  

 studerende kun skal vælge to eller tre (mod i dag fire) linjefag.
Hertil  

 kommer, at der skabes mulighed for opbygning af en tydelig faglig profil, og  

 at  

 der vil blive stillet krav til de studerendes kvalifikationer som betingelse  

 for optagelse på linjefag.
Uddannelsens pædagogiske fag styrkes ved dels at integreres  

 i de obligatoriske linjefag, hvor de vil udgøre et supplement til den  

 didaktik,  

 der i forvejen findes i alle linjefag, dels at tildeles 0,55 årsværk alene og  

 0,2 årsværk i sammenhæng med de obligatoriske linjefag.
I de pædagogiske  

 fællesfag  

 skal blandt andet indgå grundlæggende specialpædagogik, undervisning af  

 tosprogede,  

 klasserumsledelse  

 og  

 skole-hjemsamarbejdet.
Der skal fortsat være et samarbejde mellem linjefagene  

 og de pædagogiske fag.
 Det nuværende fag kristendomskundskab/  

 livsoplysning  

 skifter navn til kristendomskundskab/  

 livsoplysning  

 /medborgerskab.  

 Tilføjelsen af medborgerskab skal sikre, at alle lærerstuderende gennem  

 uddannelsen  

 får kendskab til grundlæggende demokratiske værdier og dansk folkestyre og  

 bliver i stand til at videregive disse værdier til folkeskolen.
 Lovforslaget indeholder bemyndigelsesbestemmelser til  

 administrativt at fastsætte de nærmere regler om uddannelsen, bl.a. fagenes  

 indhold, deltagelsespligt, herunder mødepligt på første årgang, indførelse af  

 vejledende timetal, de nærmere krav til kvalifikationer for optagelse på  

 linjefag, faglige suppleringskurser og styrkelse af praktikken ved øget  

 samarbejde med linjefagene, professionsbachelorprojektet og de pædagogiske  

 fag  

 samt ved opstramning af praktikkens bedømmelse.
Lovforslaget indebærer, at der skal etableres et  

 evalueringsprogram, der sikrer, at forligskredsen kan vurdere den reformerede  

 uddannelses elementer, deres samspil og den overordnede  

 målopfyldelse,  

 og at forligskredsen vil blive indkaldt til drøftelser af behovet for at  

 foretage justeringer i loven.
I vurderingen af reformen skal bl.a. indgå,  

 hvorvidt de nyuddannede lærere ved ansættelse i folkeskolen underviser i  

 deres  

 linjefag, og hvorledes reformen implementeres i form af ændrede  

 prioriteringer  

 og nye tiltag på uddannelsesinstitutionerne.
På baggrund af de indgående drøftelser i forligskredsen, som  

 først den 28. marts 2006 udmøntede sig i et bredt forlig, har det ikke været  

 muligt at fremsætte lovforslaget for Folketinget inden den 1. april 2006. Af  

 samme grund kunne lovforslaget ikke sendes i høring før den 31. marts 2006.  

 Jeg  

 ser gerne, at Folketingets førstebehandling af lovforslaget først finder  

 sted,  

 når høringssvar og høringsnotat foreligger.
Det bemærkes, at lovforslaget  

 gerne  

 ses endeligt behandlet i denne folketingssamling Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
