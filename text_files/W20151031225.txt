Arbejdsmiljøarbejde Arbejdstilsynet var på tilsynsbesøg på virksomheden og afgav i den forbindelse påbud om, at virksomheden skal sikre, at koordinatoren indkalder alle arbejdsgiverne på byggepladsen til sikkerhedsmøderne.
 Et enigt nævn fastholdt afgørelsen og lagde vægt på, at Arbejdstilsynet ved tilsynsbesøg fik oplyst, at der var 165 ansatte på byggepladsen fra flere forskellige firmaer.
 Nævnet lagde i den forbindelse vægt på, at en af virksomhederne på byggepladsen var underentreprenør, og var derfor arbejdsgiver på byggepladsen.
 Nævnet lagde desuden vægt på, at Arbejdstilsynet under tilsynsbesøget desuden fik oplyst, at den omtalte underentreprenør ikke var indkaldt til sikkerhedsmøderne på byggepladsen.
[Adressat udeladt] Arbejdsmiljøklagenævnet har den 5. maj 2015 truffet afgørelse i sagen om [navn udeladt]s klage på vegne af [navn udeladt] over Arbejdstilsynets afgørelse af 9. september 2014.
 Ved afgørelsen blev der afgivet strakspåbud om at sikre, at koordinatoren indkalder alle arbejdsgiverne på byggepladsen til sikkerhedsmøderne.
Nævnet traf følgende A F G Ø R E L S E Nævnet fastholder Arbejdstilsynets afgørelse af 22. oktober 2013 med strakspåbud om at sikre, at koordinatoren indkalder alle.
 Det betyder, at [navn udeladt] skal sikre, at koordinatoren indkalder alle arbejdsgiverne på byggepladsen til sikkerhedsmøderne.
B E G R U N D E L S E Nævnet lægger vægt på, at Arbejdstilsynet ved tilsynsbesøget den 4. september 2014 fik oplyst, at der på tidspunktet for tilsynsbesøget arbejdede 165 ansatte på byggepladsen fra flere forskellige firmaer.
 Nævnet lægger i den forbindelse vægt på, at Arbejdstilsynet ved besøget fik oplyst, at [navn udeladt] arbejder som underentreprenør for [navn udeladt] på byggepladsen, og er derfor arbejdsgiver på byggepladsen.
 Nævnet lægger endvidere vægt på, at det under tilsynsbesøget den 4. september 2014 desuden blev oplyst, at [navn udeladt] ikke har været indkaldt til sikkerhedsmøderne på byggepladsen.
 Det fremgår af reglerne om bygherrens pligter, at ved bygge- og anlægsvirksomhed, hvor flere arbejdsgivere er beskæftiget på samme arbejdssted, skal bygherren planlægge, afgrænse og koordinere foranstaltningerne til fremme af de ansattes sikkerhed og sundhed.
 Det fremgår desuden af de samme regler, at bygherren skal sørge for, at koordinator på vegne af bygherren indkalder arbejdsgiverne eller disses repræsentanter og medlemmerne af arbejdsmiljøorganisationerne på byggepladsen til sikkerhedsmøderne.
 Bemærkninger til klagen:
 [navn udeladt] har på vegne af [navn udeladt] ved mail den 3. oktober 2014 klaget over Arbejdstilsynets afgørelse af 9. september 2014. Af klagen fremgår, at [navn udeladt] ikke er enig i Arbejdstilsynets vurdering af, at virksomheden skal sikre, at koordinatoren indkalder alle arbejdsgivere på arbejdspladsen til sikkerhedsmøder.
 Nævnet skal til klagers udtalelse om, at [navn udeladt] på vegne af [navn udeladt] er uenige i afgørelsen, henvise til, at bygherren efter reglerne om bygherrens pligter skal sørge for, at koordinator indkalder arbejdsgiverne eller disses repræsentanter til sikkerhedsmøderne.
 Nævnets afgørelse er truffet af et enigt nævn.
R E G L E R Ved afgørelsen er følgende regler anvendt:
 Om bygherrens pligter:
  § 37, stk. 1, i Beskæftigelsesministeriets lovbekendtgørelse nr. 1072 af 7. september 2010 af lov om arbejdsmiljø.
 Om Arbejdstilsynet:
  § 77, stk. 1, i Beskæftigelsesministeriets lovbekendtgørelse nr. 1072 af 7. september 2010 af lov om arbejdsmiljø.
 Om særlige krav til koordinering under bygge- og anlægsarbejdet:
  § 16, stk. 2, i Arbejdstilsynets bekendtgørelse nr. 117 af 5. februar 2013 om bygherrens pligter.
OPLYSNINGERNE  I  SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [navn udeladt] Kopi til:
- [Adressat udeladt] - [Adressat udeladt] - [Adressat udeladt] Regler Beskæftigelsesministeriets lovbekendtgørelse nr. 1072 af 7. september 2010 af lov om arbejdsmiljø Kapitel 4 Almindelige pligter § 37. Ved bygge- og anlægsvirksomhed, hvor flere arbejdsgivere er beskæftiget på samme arbejdssted, skal bygherren planlægge, afgrænse og koordinere foranstaltningerne til fremme af de ansattes sikkerhed og sundhed.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Arbejdstilsynets bekendtgørelse nr. 117 af 5. februar 2013 om bygherrens pligter.
Kapitel 4 Bygherrens koordinering § 16.
Stk. 2. Bygherren skal sørge for, at koordinator på vegne af bygherren indkalder arbejdsgiverne eller disses repræsentanter og medlemmerne af arbejdsmiljøorganisationerne på byggepladsen til sikkerhedsmøderne og sørge for at koordinator leder møderne samt at der udarbejdes referat af møderne.
Referatet sendes til mødedeltagerne, bygherren, alle arbejdsledere, de beskæftigede virksomheder, medlemmerne af arbejdsmiljøorganisationerne samt eventuelle tillidsrepræsentanter.
