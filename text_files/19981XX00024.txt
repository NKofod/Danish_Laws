Skriftlig fremsættelse (8. oktober  

 1998) Socialministeren (Karen Jespersen) :
 Herved tillader jeg mig for Folketinget at  

 fremsætte:
Forslag til Lov om ændring af lov om social  

 pension og lov om erstatning til besættelsestidens ofre  

 (Ændringer i opgørelsen af indtægtsgrundlag) (Lovforslag nr.
L 27) Formålet med dette forslag er at ændre  

 opgørelsesmåden for det indtægtsgrundlag, der lægges  

 til grund ved beregningen af de sociale ydelser, der er  

 indkomstafhængige.
Aktieindkomst vil efter forslaget i højere grad  

 blive medregnet i indtægtsgrundlaget.
Efter de gældende regler  

 medregnes aktieindkomst over 35.000 kr. i indtægtsgrundlaget.
Fremover  

 vil aktieindkomst bortset fra udbytteindkomst op til 5.000 kr. blive  

 medregnet.
Forslaget omfatter ydelser i lov om social pension og lov  

 om erstatning til besættelsestidens ofre.
Samme ændring vil  

 også fra den 1. januar 1999 komme til at omfatte øvrige  

 indkomstafhængige sociale ydelser, hvor indtægtsopgørelsen  

 er reguleret ved bekendtgørelse.
Det er betaling for dagtilbud,  

 klubtilbud og ophold i anbringelsessteder for børn og unge,  personlig  

 bistand og pleje, ophold i boformer, samt støtte til køb af  

 biler.
Ændringerne skal gælde fra 1. januar 1999.  

 Skattemyndighederne har ikke i dag de indtægtsoplysninger, som det nye  

 indtægtsgrundlag forudsætter.
Oplysningerne vil via  

 selvangivelsen blive indhentet første gang for skatteåret 1999.  

 For sociale pensioner og erstatning til besættelsestidens ofre vil  

 disse oplysninger derfor første gang blive anvendt ved den  

 indtægtsopgørelse, der ligger til grund for beregningen af  

 ydelserne for året 2001.
