 I henhold til § 117, stk. 1 i lov nr. 333 af 19. juni 1974 som ændret ved  

 lov nr. 258 af 8. juni 1978 fastsættes:
 § 1.  Personer under 60 år, der under ophold på en af  

 de i bistandslovens § 112, stk. 1 nævnte institutioner har indtægt ved  

 personligt arbejde, betaler for opholdet efter regler fastsat af  

 socialstyrelsen, når indtægten udgør 2,5 gange det maksimale lommepengebeløb,  

 der svarer til beløbet til personlige fornødenheder til personer på  

 plejehjem, jfr. bistandslovens § 117, stk. 2 og § 84, stk. 1, 3. pkt.
 § 2.  Beregning af betalingen for den enkelte beboer  

 foretages af amtsrådet (social- og sundhedsudvalget). Betalingen indgår til  

 amtskommunen.
§ 3.  Klager over beregning af betalingen kan  

 indbringes for socialstyrelsen.
Socialstyrelsens afgørelse kan indbringes for  

 socialministeriet.
 § 4.  Bekendtgørelsen træder i kraft den 1. januar  

 1980. Samtidig ophæves socialministeriets bekendtgørelse af 30. marts 1965 om  

 udbetaling af invalidepension, folkepension og enkepension under ophold i  

 særforsorgsinstitution og i kontrolleret familiepleje, bekendtgørelse nr. 85  

 af 23. februar 1976 om betaling for udenlandske statsborgeres ophold under  

 særforsorg og bekendtgørelse nr. 673 af 13. december 1978 om betaling for  

 ophold under særforsorgen for personer under 60 år med højere lønindtægter.
