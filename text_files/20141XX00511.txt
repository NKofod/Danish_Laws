Skriftlig fremsættelse (4. februar 2015) Transportministeren (Magnus Heunicke):
 Herved tillader jeg mig for Folketinget at fremsætte:
Forslag til lov om anlæg af motorvej syd om Regstrup (Lovforslag nr.
L 133) Med lovforslaget søges en bemyndigelse til at anlægge motorvej syd om Regstrup på strækningen mellem Ringstedvej og Dramstrup med de fornødne tilslutninger til det eksisterende vejnet.
 Lovforslaget er et led i udmøntningen af »Trafikaftale 2014 - Udmøntning af disponible midler i Infrastrukturfonden« af den 24. juni 2014 mellem Socialdemokraterne, Radikale Venstre, Venstre, Dansk Folkeparti, Socialistisk Folkeparti, Liberal Alliance og Det Konservative Folkeparti.
 Idet jeg i øvrigt henviser lovforslaget med tilhørende bemærkninger, skal jeg hermed anbefale forslaget til det Høje Tings velvillige behandling.
