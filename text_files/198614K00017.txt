Nr BTL 17 Betænkning over Forslag til lov om ændring af lov om afgift af benzin   

 Nr L 17 1986-87, 1. samling Blad nr 81 Afgivet af skatte- og afgiftsudvalget Afgivet: 19861013 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, som denne har besvaret skriftligt.
Nogle af disse besvarelser er optrykt som bilag til denne betænkning.
Udvalget har endvidere modtaget skriftlig henvendelse fra Oliebranchens Fællesrepræsentation.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et flertal (Det Konservative Folkepartis, Venstres, Det Radikale Venstres, Centrum-Demokraternes, Kristeligt Folkepartis og Fremskridtspartiets medlemmer af udvalget) lovforslaget til vedtagelse uændret.
Et mindretal (Socialdemokratiets og Socialistisk Folkepartis medlemmer af udvalget) indstiller lovforslaget til vedtagelse med det af mindretallet stillede ændringsforslag.
Mindretallet er tilhængere af, at der i en situation med faldende energipriser målt i danske kroner sker en forhøjelse af energiafgifterne, således at tilskyndelsen til energibesparelser fastholdes.
Men de forhøjelser, der skete af benzinafgiften i december 1985 og marts 1986 har betydet, at prisen for 98 oktan benzin er på 6,77 kr. literen - 57 øre mere end pr. 1. marts 1985.
På trods heraf har regeringen ikke stillet forslag om en nedsættelse af benzinafgiften, ligesom regeringen ikke har villet tage initiativ til en regulering af fradraget for kørsel mellem hjem og arbejdsplads.
Derimod har regeringen stillet forslag om en nedsættelse af afgiften på blyfri benzin på 7 øre.
Mindretallet finder, at der er tale om en alt for beskeden afgiftsnedsættelse og stiller i stedet forslag om en nedsættelse af afgiften på blyfri benzin med 50 øre literen.
Herved reetableres den forskel i afgift på 75 øre literen, der var mellem blyholdig og blyfri benzin mellem december 1985 og marts 1986, og som ledte til en hastig stigning i salget af blyfri benzin, en udvikling, der stoppede brat, da forskellen i afgift blev reduceret til 25 øre literen som følge af martspakken.
Ændringsforslag Af et mindretal (S og SF):
Til § 1 »338 øre« ændres til: »295 øre«.
Bemærkninger Ved ændringsforslaget ændres prisforskellen pr. liter mellem blyholdig og blyfri benzin fra de foreslåede 32 øre til 75 øre.
Hagen Hagensen (KF) Collet (KF) Agnete Laustsen (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KRF) nfmd.
Jytte Hilden (S) Hans Hækkerup (S) Camre (S) Lohmann (S) Stavad (S) fmd.
Tastesen (S) Ruth Olsen (SF) Thoft (SF) Lone Dybkjær (RV) Partiet VS havde ikke medlemmer i udvalget.
Udvalgets spørgsmål til ministeren for skatter og afgifter og dennes svar herpå:
Ad alm. del - bilag 255 Vedlagt følger i 80 eksemplarer besvarelse på udvalgets spørgsmål 110-114.
 Spørgsmål 110:
Ministerens kommentarer udbedes til omstående artikel fra dagbladet Aktuelt den 6. august 1986. Der ønskes endvidere en oversigt over salget af blyfri benzin og blandingsbenzin i pct. af det samlede benzinsalg i Danmark måned for måned fra januar 1986.
 Svar:
Der har aldrig, som hævdet i avisartiklen, været tale om at etablere en prisforskel i detailleddet på 75 øre mellem blyfri og blyholdig benzin.
Folketinget vedtog i december 1985 at indføre en differentiering af benzinafgiften.
Det var hensigten at fritage den blyfri benzin for afgiftsforhøjelserne, der skulle gennemføres i tre etaper, således at afgiftsforskellen i januar og februar 1986 ville være 25 øre pr. liter, i månederne fra og med marts til og med juni 1986 50 øre pr. liter og derefter 75 øre pr. liter.
Forskellen i detailpris måtte forventes at blive mindre, idet blyfri benzin er dyrere at fremstille end blyholdig benzin.
Det var dengang ikke efter loven muligt at blande de to benzinkvaliteter på tankstationerne i de såkaldte blandingspumper, hvor man indtil nu har kunnet tanke benzin med forskelligt oktantal, og sælge blandingen med en »blandingsafgift«.
Sådanne blandinger skulle beskattes som blyholdig benzin.
 Med påskepakken blev disse regler ændret med virkning fra den 1.
 april 1986. Afgiftsforskellen blev herefter fastsat til 25 øre pr.
liter, og samtidig blev der åbnet mulighed for, at blandinger af allerede afgiftsberigtiget blyfri og blyholdig benzin kunne sælges uden yderligere afgift.
Det blev herefter muligt at indrette blandingspumper, hvorfra der kan tankes henholdsvis blyfri, blyholdig og en »blylet« blanding af disse to.
 Den blyfri benzin har nu opnået en markedsandel på ca. 3,5 pct.
Oliebranchen forventer dog, at denne andel hurtigt vil stige, idet olieselskaberne i løbet af meget kort tid vil påbegynde markedsføringen af en 50-50-blanding af de to kvaliteter.
Samtidig forventer man, at den blyholdige 92-oktan-benzin hurtigt vil forsvinde fra markedet, idet de tanke, der hidtil har været anvendt til salg af 92-oktan-benzin fra blandingspumpe, nu vil blive anvendt til blyfri benzin.
Samtidig er olieselskaberne nu i gang med også at introducere en blyfri 92-oktan-benzin.
Den blyfri benzin, der hidtil er blevet markedsført, er en 95-oktan-benzin.
Benzin med normalt blyindhold vil herefter de fleste steder kun kunne fås som superbenzin.
Energistyrelsen har oplyst, at det faktiske salg af blyfri benzin i årets syv første måneder har udgjort følgende i forhold til det samlede benzinsalg:
Det er ikke muligt at udsondre den del af den blyfri benzin, der måtte være medgået i blandinger.
Det ekstraordinært store salg i marts kan dels forklares med hamstringer i forbindelse med påskepakken.
Som det fremgår af indledningen, kan det forventes, at markedsandelen for den blyfri benzin hurtigt vil stige.
For yderligere at fremme salget af blyfri benzin har regeringen nu foreslået at reducere afgiften af blyfri benzin med yderligere 7 øre pr. liter.
Imidlertid kan der være grund til at gøre opmærksom på, at det ikke så meget er afgiftsforskellen, men andre faktorer, der er bestemmende for den markedsandel, som den blyfri benzin opnår.
Det viser erfaringerne fra Norge og Sverige.
 I Norge indførte man som i Danmark en afgiftsdifferentiering pr. 1.
januar 1986. Afgiftsforskellen er 20 n.øre + 20 pct. moms = 24 n.øre = ca. 25,5 d.øre.
Markedsandelen for blyfri benzin har bevæget sig fra stort set nul til nu ca. 17,5 pct., heri inkluderet den mængde, der medgår til blandinger.
Det skønnes, at omkring halvdelen af salget ligger på ren blyfri benzin, mens resten medgår i blandinger.
I Sverige er afgiftsdifferentieringen ligeledes indført pr. 1. januar 1986. Afgiftsforskellen er 16 sv.øre = ca. 18 d.øre.
Der er ikke moms på benzin i Sverige.
Markedsandelen for blyfri benzin har i Sverige bevæget sig helt op på 25-30 pct. inkl. den del, der medgår til blandinger.
Det skønnes, at ca. 10 pct. af det samlede benzinsalg ligger på blyfri benzin, mens resten af forbruget af blyfri benzin medgår til blandinger.
Der er forbud mod import i Sverige af blyholdig regularbenzin (svarende til vor 92-oktan).
I både Norge og Sverige er afgiftslempelsen for blyfri benzin således mindre end i Danmark, men alligevel er markedsandelen for blyfri benzin langt større.
 Spørgsmål 111:
Med henvisning til reguleringsmekanismen for energiprodukter ønskes oplysning om prisen for en liter benzin (98 oktan) pr. 1. april 1986 og 1. oktober 1986, beregnet som et gennemsnit af de af Danmarks Statistik offentliggjorte priser for de foregående 2 måneder.
De nævnte priser bedes sammenstillet med den notering, der er beregnet på grundlag af en råoliepris på 17,5 dollar pr.
 tønde og en dollar-kurs på 8,50 kr.
 Svar:
I forbindelse med energiafgiftsforhøjelsen i marts 1986 blev det aftalt, at energiafgifterne kunne reguleres efter følgende retningslinier:
». . . . energiafgifter reguleres, når de aktuelle råvarepriser ændres.
Regulering vil første gang kunne finde sted 15. maj 1986 efter nedenstående retningslinier.
Regulering finder sted halvårligt, hvis prisen på benzin (98 oktan) beregnet pr. 1. oktober og pr. 1. april som et gennemsnit af de af Danmarks Statistik offentliggjorte priser for de forudgående 2 måneder afviger 10 pct. fra en notering, der er beregnet på grundlag af en råoliepris på 17,50 dollar pr. tønde og en dollarkurs på 8,50 kr.
På tilsvarende måde reguleres afgifterne på andre energiprodukter.« Prisoplysninger om noteringer for 98 oktan benzin, gasolie, fuelolie og Brentråolie offentliggøres månedligt af Danmarks Statistik i statistisk månedsoversigt og Konjunkturtendensen i udvalgte lande.
I den seneste udgave af månedsoversigten er offentliggjort prisen frem til og med juli 1986. Oplysningerne for august og september 1986 offentliggøres første gang den 10. oktober 1986 i Konjunkturtendenser.
Prisen, der var gældende i august og september 1986, er imidlertid blevet oplyst af Danmarks Statistik.
Prisen på 98 oktan benzin fob Rotterdam har udviklet sig som følger i dollar pr. ton og øre pr. liter siden 1. januar 1986.
 Gennemsnitsprisen fob var således for februar-marts 1986 106 øre pr.
 liter og for august-september 1986 105 øre pr. liter.
Folketingets skatte- og afgiftsudvalg blev forud for 3.behandlingen af energiafgiftsforhøjelsen i marts 1986 forelagt en beregning over, hvilke forbrugerpriser der ville have været gældende, såfremt en råoliepris på 17,5 dollar og ved en dollarkurs på 8,50 var slået fuldstændig igennem ved den prisstruktur på raffinerede olieprodukter, der var gældende den 3. marts 1986.
Udvalgets opmærksomhed blev henledt på, at såfremt andre prisstrukturer blev anvendt, ville man få andre forbrugerpriser for de enkelte raffinerede olieprodukter, men samme forbrugerpris for alle varer under et.
At prisstrukturen ændrer sig, hænger bl.a. samen med, at efterspørgslen på de enkelte produkter varierer.
Under disse og andre forudsætninger blev det beregnet, at importprisen for 98 oktan benzin ville være 96 øre pr. liter.
For at kunne sammenligne med noteringen fob skal der til denne tillægges ca. 5 øre pr. liter til fragt, svind, forsikring etc.
Det skal bemærkes, at den forbrugerpris for 98 oktan benzin, der blev beregnet i marts 1986 på 658 øre pr. liter kun afveg 7 øre fra prisen umiddelbart efter afgiftsforhøjelsen, der gav en forbrugerpris pr. 1. april 1986 på 665 øre pr. liter.
Ad udvalgets betænkning af 20. marts 1986 over L 214 (benzinafgift) Spørgsmål 112:
a.
Der ønskes ajourført tabel over kursen på US-dollars.
b.
Der ønskes en ajourført tabel over udviklingen i forbrugerpriserne.
 Svar:
 De ønskede oplysninger er givet i vedlagte bilag.
 Spørgsmål 113:
Der ønskes en oversigt over udviklingen i råolieprisen måned for måned 1984-86 målt i US-dollar pr. tønde. (Spotmarkedsprisen på råolie fra Brentfeltet, US-dollar pr. tønde fob).
 Svar:
Spotmarkedsprisen på råolie fra Brentfeltet har udviklet sig således i US-dollar pr. tønde fob: Gennemsnit pr. måned US-dollar pr. tønde 1984  

 1985 1986 Januar 29,33 27,0 22,33 Februar 29,58 28,38 17,50 Marts 28,88 28,13 13,97 April 30,02 27,84 12,27 Maj 29,66 26,65 14,12 Juni 29,79 26,56 11,88 Juli 27,79 26,80 9,59 August 27,92 27,43 13,44 September 28,20 27,77 14,19 Oktober 27,86 28,39 November 27,60 29,81 December 27,08 26,67 Det bemærkes, at der i prisen for 1985 og 1986 er foretaget mindre justeringer i de gennemsnitlige priser i forhold til det til udvalget i L 214-spørgsmål 4 oplyste, således at de nu givne priser fob er sammenlignelige med de af Danmarks Statistik offentliggjorte priser cif for Brentolie fratrukket 0,35 dollar pr. tønde i fragt, svind, forsikring m.v.
 Spørgsmål 114:
 Der ønskes oplysninger om benzin- og oliepriserne pr. 1. marts og 1.
 oktober hvert af årene 1979-86. (Benzin 98 oktan, fyringsolie).
 Svar:
FORBRUGERPRISERNE (INKL.
AFGIFT) HAR UDVIKLET SIG SÅLEDES:
ad a) I nedenstående oversigt er anført kroner pr. 100 enheder for US-dollars:
1984 Ad L 17 - bilag 2 Hermed fremsendes i 80 eksemplarer besvarelse på udvalgets spørgsmål 1.
 Spørgsmål 1:
 Ad spørgsmål 34 m.fl., jf. betænkning over L 214, 1985-86, p. 8 og 9.
 Der ønskes ajourførte oversigter for de relevante energiprodukter.
 Svar:
I tabellen er anført en oversigt over afgiftsbelastning efter energiindhold, såfremt de af regeringen den 7. oktober 1986 foreslåede afgiftsændringer gennemføres.
OVERSIGT OVER NUVÆRENDE FORBRUGERPRISER OG BEREGNEDE FORBRUGERPRISER, SÅFREMT DE FORESLÅEDE AFGIFTER VEDTAGES, OG PRISEN UDEN AFGIFTEN ER UÆNDRET Ad L 17 - bilag 4 Hermed fremsendes i 80 eksemplarer besvarelse på udvalgets spørgsmål 2-5.
 Spørgsmål 2:
Ad bilag 1 Mener ministeren, at »salget af blyfri benzin har været tilfredsstillende« siden gennemførelsen af påskepakken.
 Svar:
Ja.
I betragtning af at olieselskaberne har været i en etableringsfase med hensyn til udbygning af tankstationernes mulighed for at sælge blyfri benzin og især blylette blandinger, finder jeg, at salget alt taget i betragtning har været tilfredsstillende.
Et tilsvarende salg i 1987 vil jeg imidlertid ikke anse for tilfredsstillende, men salget forventes at stige mærkbart, især efter at olieselskaberne her i efteråret har etableret anlæg til salg af blylette blandinger.
 Spørgsmål 3:
Hvor stor en del af den ramme på 200 mill. kr. til fritagelse af sikkerhedsudstyr for registreringsafgifter, der blev afsat i medfør af påskepakken, er blevet anvendt? Svar:
 Der foreligger ikke statistik, der kan belyse anvendelsen siden 15.
maj i år af de grupper af sikkerhedsudstyr, der omfattedes af den yderligere lempelse for registreringsafgiften, der gennemførtes i medfør af påskepakken.
Der er efter ministeriets opfattelse ikke grund til at antage, at provenutabet ved den udvidere ordning ikke vil holde sig på det niveau, der forudsattes i lovforslaget og under dets behandling.
 Spørgsmål 4:
Ad svar på spørgsmål 1, bilag 3 Der ønskes en oversigt over afgiftsbelastningen for de nævnte energiprodukter i kr/ GJ før og efter delpakken, efter martspakken, samt såfremt de af regeringen den 7. oktober 1986 foreslåede afgiftsændringer gennemføres.
 Svar:
 Der henvises til vedhæftede oversigt.
 Spørgsmål 5:
Der ønskes en forklaring på, hvilke energipolitiske målsætninger der afspejles i den stærkt varierende afgiftsbelastning på de forskellige energiprodukter.
 Svar:
Ved tidligere energiafgiftsforhøjelser har regeringen sigtet mod en vis balance i de forskellige energiafgiftssatser målt på de enkelte brændslers energiindhold (brændværdi). Som det fremgår af svaret på spørgsmål 4, var dette stort set opnået efter gennemførelsen af december-indgrebet.
Det fremgår endvidere af svaret på spørgsmål 4, at dette princip er fraveget ved marts-indgrebet og med den nu foreslåede energiafgiftsforhøjelse, idet disse afgifter har til formål at udligne det forventeligt midlertidige prisfald, der især har været på olieprodukter.
Dette resulterer således i stærkt varierende afgiftsbelastninger på de forskellige energiprodukter.
Det energipolitiske sigte er bl.a., at energiafgifterne på de forskellige opvarmningsformer så vidt muligt er i balance målt på energiindholdet i brændslet, samt at de energipriser, der må forventes at gælde på længere sigt, søges opretholdt ved en yderligere afgiftsforhøjelse, der opfanger midlertidige prisfald.
Disse energipolitiske målsætninger er således afspejlet ved de tidligere gennemførte og nu foreslåede energiafgiftsforhøjelser.
Ved at fastholde de langsigtede energipriser gennem afgiftsforhøjelser fastholdes også de energipolitiske målsætninger om fortsatte energibesparelser og omlægninger af energiforbruget bort fra importerede brændsler og over til indenlandske og vedvarende energikilder.
Oversigt over afgiftsbelastningen efter energiindhold (* 1) Benzin og olie til transport.
(* 2) Kul m.v., fuel og fyringstjære afsættes ikke direkte til forbrugerne.
Afgifterne belaster fjernvarme- og kraftværkers varmeleverencer efter brændselsforbrug.
 (* 3) Naturgas, bygas og LPG.
 (* 4) Udregnet med vægtfordeling april 1984.
(* 5) Afgifter er omregnet til bruttoenergiforbruget.Der henvises i øvrigt til vedlagte oversigt.
