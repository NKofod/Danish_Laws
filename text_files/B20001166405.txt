Teknisk forskrift om sikker drift af  

 passagerskibe (ISM-koden) der udelukkende anvendes til sejlads i  

 havneområder, på indsøer m.v.1) I medfør af §§ 3-5, § 17, stk. 5, og § 32 i lov om sikkerhed til  

 søs, jf. lovbekendtgørelse nr. 554 af 21. juni 2000, og i  

 medfør af § 2, stk. 5, § 4, § 11, stk. 2, og § 28 i lov nr. 98 af 12.  

 marts 1980 om skibes sikkerhed m.v., med senere ændringer, og efter  

 samråd med Færøernes Landsstyre og Grønlands  

 hjemmestyre, samt efter bemyndigelse fra erhvervsministeren  

 fastsættes:
Anvendelsesområde § 1. Denne forskrift omfatter passagerskibe  

 hjemmehørende i Danmark, på Færøerne samt i  

 Grønland der:
1)	udelukkende anvendes til sejlads med passagerer i havneområder  

 eller på indsøer, og 2)	passagerskibe som er bygget i andre materialer end stål, og  

 som ikke er omfattet af Teknisk forskrift om skibe til særlige  

 formål (bevaringsværdige skibe, lystfiskerskibe m.v.) henholdsvis  

 reglerne for højhastighedsfartøjer.
 Stk. 2. Forskriften gælder tillige for de rederier,  

 der driver disse skibe.
Definitioner § 2. I denne forskrift forstås  

 ved:
 1)	»ISM-koden«: Den Internationale Kode for Sikker Skibsdrift og  

 Forebyggelse af Forurening (International Safety Management Code) som  

 vedtaget af den Internationale Maritime Organisation (IMO), med senere  

 ændringer.
 2)	»Sikkerhedsstyringssystem (Safety Management System (SMS))«: Et  

 struktureret og dokumenteret system, som sætter rederiets personale i  

 stand til effektivt at gennemføre rederiets sikkerheds- og  

 miljøbeskyttelsespolitik.
 3)	»Auditering«: En systematisk og uafhængig gennemgang af  

 sikkerhedsstyringsaktiviteterne og de deraf følgende resultater med  

 henblik på at påvise, at disse foranstaltninger er  

 gennemført på en effektiv måde og egner sig til  

 formålet.
 4)	»Afvigelse«: En observeret situation, hvor objektive beviser  

 indikerer manglende opfyldelse af et fastlagt krav.
 5)	»Grov afvigelse«: En identificerbar afvigelse, som udgør en  

 alvorlig trussel for mandskabet, skibets sikkerhed eller for miljøet,  

 og som kræver øjeblikkelig afhjælpning; manglen på  

 en effektiv og systematisk indførelse af krav omfattet af ISM-koden,  

 vil ligeledes blive betragtet som en grov afvigelse.
6)	»Overensstemmelsesdokument«: Et dokument udstedt til et rederi, som  

 udtryk for, at rederiets landbaserede funktioner udføres i  

 overensstemmelse med det godkendte sikkerhedsstyringssystem.
I rederier, hvor  

 der ikke findes egentlige landbaserede rederifunktioner, udstedes der alene  

 et Certifikat for Sikker Skibsdrift til rederiets skibe.
 7)	»Certifikat for Sikker Skibsdrift«: Et certifikat udstedt til et  

 skib, som udtryk for, at skibet opereres i overensstemmelse med det godkendte  

 sikkerhedsstyringssystem.
 8)	»Havneområde/Indsø«: Et område som efter  

 Søfartsstyrelsens definition ikke er et havområde, og som  

 strækker sig ud til de fjernest beliggende faste anlægsdele, som  

 udgør en integreret del af havnen, eller til grænser defineret  

 ud fra naturlige geografiske karakteristika, som beskytter en flodmunding en  

 indsø eller et lignende afskærmet område.
 9)	»Landbaserede rederifunktioner«: Administrative funktioner som er  

 direkte forbundet med rederiets sikkerhedsstyringssystem, og som  

 udøves fra faciliteter i land.
 10)	»Passager«: Enhver person, bortset fra:
a)	skibsføreren og medlemmerne af besætningen eller andre  

 personer der er beskæftiget eller forhyret til tjeneste om bord i en  

 hvilken som helst egenskab, og b)	et barn under 1 år.
 11)	»Passagerskib«: Et skib der befordrer flere end 12 passagerer.
 12)	»Rederi«: Ejeren af skibet eller en hvilken som helst anden  

 organisation eller person som f.eks. operatøren eller  

 bareboat-befragteren, som har overtaget ansvaret for skibets drift fra ejeren  

 af skibet, og som ved at have påtaget sig et sådant ansvar, har  

 erklæret sig indforstået med hensyn til overtagelsen af alle  

 pligter og ansvarsområder, som denne forskrift  

 pålægger.
Sikkerhedsstyringssystem § 3. Rederiet skal etablere og opretholde et  

 sikkerhedsstyringssystem (SMS) i rederiets eventuelle landbaserede  

 organisation samt på de enkelte skibe i rederiet, med henblik på  

 at opnå sikker drift, forskriftsmæssig vedligehold og for at  

 forebygge forurening.
 Stk.2. Sikkerhedsstyringssystemet skal være i  

 overensstemmelse med ISM-koden.
Certificering og kontrol § 4. Efter en tilfredsstillende auditering af  

 rederier, hvor der findes landbaserede rederifunktioner, udsteder  

 Søfartsstyrelsen et Overensstemmelsesdokument.
Dokumentet gælder  

 for fem år ad gangen.
Stk. 2. Efter tilfredsstillende auditering af et  

 passagerskib udsteder Søfartsstyrelsen et Certifikat for Sikker  

 Skibsdrift.
Certifikatet gælder for fem år ad gangen.
 Stk. 3. Rederen er ansvarlig for, at rederier omfattet af  

 stk. 1 samt passagerskibe omfattet af stk. 2 er i besiddelse af  

 ovennævnte gyldige certifikater.
Stk. 4. Rederiet skal gennemføre interne  

 auditeringer af sikkerhedsstyringssystemet (SMS) mindst en gang hver 12.  

 måned.
Fornøden dokumentation herfor skal kunne forevises for  

 Søfartsstyrelsen.
 Stk. 5. Søfartsstyrelsen skal 1 gang om året  

 tilkaldes for at foretage årlige auditeringer af rederier omfattet af  

 stk. 1. De årlige auditeringer skal så vidt muligt ske med  

 intervaller på 12 måneder, regnet fra udstedelsesdagen for det  

 pågældende Overensstemmelsesdokument.
Stk. 6. Søfartsstyrelsen skal tilkaldes for at  

 foretage mindst en mellemliggende auditering af passagerskibe i løbet  

 af den i stk. 2 nævnte fem års periode.
Dette mellemliggende  

 audit skal udføres mellem 24 og 36 måneder efter  

 udstedelsesdagen for det pågældende Certifikat for Sikker  

 Skibsdrift.
 Stk. 7. Søfartsstyrelsen kan, når det  

 skønnes nødvendigt, udføre ekstraordinære  

 auditeringer.
 § 5. For nyetablerede rederier, i forbindelse med  

 væsentlige ændringer af et skibs anvendelse, ved større  

 ombygninger, ved indkøb af skibe, eller ved levering af nybyggede  

 skibe, kan Søfartsstyrelsen, på nærmere angivne  

 vilkår, udstede midlertidige certifikater efter denne forskrift med  

 indtil 6 måneders gyldighed.
 § 6. Et certifikat udstedt i henhold til denne  

 forskrift kan inddrages af Søfartsstyrelsen, hvis der konstateres grov  

 afvigelse fra sikkerhedsstyringssystemet eller, hvis årlige- eller  

 mellemliggende auditeringer ikke rekvireres.
 Stk. 2. Såfremt et Overenstemmelsesdokument  

 inddrages i henhold til stk. 1, vil Certifikat for Sikker Skibsdrift for  

 rederiets skibe samtidigt blive inddraget.
 Straffebestemmelse og ikrafttræden mv.
 § 7. Overtrædelse af denne forskrift  

 straffes med bøde, hæfte eller fængsel i indtil 1  

 år.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der 1)	ved overtrædelsen er sket skade på liv eller helbred  

 eller fremkaldt fare herfor eller 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller tilsigtet en  

 økonomisk fordel for den pågældende selv eller andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde herunder tillægsbøde tages særligt hensyn til  

 størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 6. Såfremt forholdet alene er omfattet af lov  

 om skibes sikkerhed m.v., kan der alene idømmes straf af bøde  

 eller hæfte.
 § 8. Forskriften træder i kraft den 1.  

 januar 2001.
 Stk. 2. Teknisk forskrift nr. 2 af 11. januar 1996 om  

 sikker drift af passagerskibe (ISM-koden) ophæves.
 Stk. 3. Certifikater udstedt i henhold til teknisk  

 forskrift nr. 2 af 11. januar 1996 om sikker drift af passagerskibe  

 (ISM-koden) bevarer deres gyldighed, indtil Søfartsstyrelsen udsteder  

 nye certifikater i medfør af denne forskrift.
Søfartsstyrelsen, den 13. november  

 2000 Christian Breinholt /Steen Nielsen 1)   Forskriften har  

 som udkast været notificeret i overensstemmelse med Europaparlamentets  

 og Rådets direktiv 98/34/EF (informationsproceduredirektivet), som  

 ændret senest ved direktiv 98/48/EF.
