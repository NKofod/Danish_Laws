Bekendtgørelse  

 om aftale af 4. august 1995 om  

  

 gennemførelsen af bestemmelserne i  

  

 De Forenede Nationers havretskonvention af  

  

 10. december 1982 vedrørende bevarelse og forvaltning af  

  

 fælles fiskebestande og stærkt vandrende fiskebestande I henhold til kgl. resolution af 19. december 2002, og  

 efter at Folketinget den 27. februar 2001 havde meddelt sit samtykke hertil,  

 har Danmark ratificeret en på en særlig indkaldt FN-konference den 4. august  

 1995 vedtaget aftale om gennemførelsen af bestemmelserne i De Forenede  

 Nationers havretskonvention af 10. december 1982 vedrørende bevarelse og  

 forvaltning af fælles fiskebestande og stærkt vandrende fiskebestande.
 Aftalen indeholder retningslinjer for det internationale  

 samarbejde om forvaltning af fiskeriet på det åbne hav med henblik på at  

 sikre  

 en sammenhængende og bæredygtig forvaltning af fælles fiskebestande og stærkt  

 vandrende fiskebestande, og for at løse problemer forbundet med ureguleret  

 fiskeri på åbent hav.
 Aftalen trådte i medfør af artikel 40, stk. 1, i kraft den  

 11. december 2001 efter at være blevet ratificeret eller tiltrådt af 30  

 lande.
Danmark undertegnede aftalen den 27. juni 1996 sammen med Det  

 Europæiske Fællesskab og de øvrige EU-medlemsstater.
Danmarks  

 ratifikationsinstrument deponeredes hos De Forenede Nationers generalsekretær  

 den 19. december 2003 samtidig med, at Det Europæiske Fællesskab og de øvrige  

 EU-medlemsstater deponerede deres ratifikationsinstrumenter til aftalen.
I  

 forbindelse med deponeringen afgav Det Europæiske Fællesskab en erklæring om  

 Det Europæiske Fællesskabs kompetence på området samt en række fortolkende  

 erklæringer til aftalen.
Disse erklæringer blev bekræftet i særskilte  

 erklæringer fra de enkelte EU-medlemsstater.
Aftalen er herefter i medfør af  

 artikel 40, stk. 2, trådt i kraft for Det Europæiske Fællesskab og dets  

 medlemsstater  

 den 18. januar 2004.
 Teksten til aftalen i oversættelse til dansk er optrykt som bilag  

 til forslag til  

 folketingsbeslutning B 8,  

 fremsat den 4. oktober 2000 af udenrigsministeren, og kan findes i  

 Retsinformation på adressen:
http://www.retsinfo.dk Aftalen med teksten til de af Det Europæiske  

 Fællesskab  

 afgivne erklæringer er endvidere optrykt i De Europæiske Fællesskabers  

 Tidende  

 nr.
L 189 af 3. juli 1998 side 14 ff. som bilag til Rådets afgørelse af 8.  

 juni  

 1998 om Det Europæiske Fællesskabs ratifikation af aftalen, og kan ses på  

 adressen:
http://europa.eu.int/eur-lex Oplysninger om andre landes tiltrædelse m.v. kan  

 fås hos  

 De Forenede Nationer på adressen:
