Skriftlig fremsættelse (4. november 1999) Indenrigsministeren (Thorkild Simonsen):
 Herved tillader jeg mig for Folketinget at  

 fremsætte:
 Forslag til lov om ændring af lov om udligning af  

 visse kommunale og amtskommunale udgifter til merværdiafgift og om det  

 kommunale momsfond. (Indførelse af forældelsesfrist,  

 nedlæggelse af Det kommunale Momsnævn).
(Lovforslag nr.
L 79).
Der foreslås indført en særlig  

 forældelsesfrist for anmeldelse af afholdte momsbetalinger til  

 refusion.
Forældelsesfristen foreslås fastsat til senest fem  

 år efter, udgangen af det regnskabsår, hvori momsudgifterne er  

 afholdt.
Som følge af at momsudligningsordningen hviler i  

 sig selv, er lovforslaget statsfinansielt neutralt.
Eventuelle  

 kommunaløkonomiske konsekvenser af forslaget i form af forskydninger  

 mellem kommunerne forventes at blive meget beskedne.
 Lovforslaget indebærer endvidere, at Det Kommunale  

 Momsnævn, som der i praksis ikke har været behov for at indkalde  

 i en længere årrække, formelt ophører.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i det høje Ting.
