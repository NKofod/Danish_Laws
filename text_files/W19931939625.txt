 Retsforskriften vedrører følgende lovgivning: R LBK nr 829 af  

 01/10/1992 § 58 Lov om social bistand (Bistandsloven) Retsforskriften  

 administreres af:
 Ved en dom, afsagt af Østre Landsret den 29. juni 1993, blev Ankestyrelsen  

 frifundet i en sag om støtte til køb af bil.
Forhistorien En ansøger, som var født uden venstre hånd og underarm, indgav ansøgning  

 om støtte til køb af bil.
Kommunen indstillede til afslag.
Ansøger fik  

 meddelelse om indstillingens indhold.
Nævnet traf imidlertid en afgørelse,  

 der gik ud på, at ansøger var berettiget til bilstøtte og meddelte kommunen  

 dette.
Ansøger fik ingen meddelelse herom.
Kommunen ankede og anmodede samtidig om, at anken fik tillagt opsættende  

 virkning, hvilket nævnet imødekom.
Sagen blev derefter sendt til  

 Ankestyrelsen, som dog nægtede at behandle sagen under henvisning til, at  

 ansøger ikke havde fået besked om afgørelsen.
Derefter fik ansøger tilsendt  

 afgørelsen.
Samtidig fik ansøger besked om, at kommunen ankede afgørelsen,  

 samt at anken var tillagt opsættende virkning.
Nogle uger senere fik ansøger  

 en egentlig afgørelse om, at anken var tillagt opsættende virkning.
Denne  

 afgørelse ankede ansøger.
Ankestyrelsens første afgørelse Ankestyrelsens afgørelse gik ud på, at ansøger ikke var berettiget til  

 støtte til køb af bil, og at Ankestyrelsen ikke fandt grundlag for at  

 kritisere, at anken fra kommunen var tillagt opsættende virkning.
Folketingets Ombudsmand Ansøger klagede over Ankestyrelsens afgørelse til Ombudsmanden.  

 Ombudsmanden gjorde i sit svar gældende, at nævnet efter hans vurdering ikke  

 var berettiget til at give anken opsættende virkning.
Ombudsmanden lagde især  

 vægt på, at ansøger havde modtaget af- gørelsen om bevilling af bilstøtte uden særlige betingelser.
Hun var  

 derfor berettiget til at begære lånet udbetalt fra det tidspunkt, hvor hun  

 fik meddelelse om bevillingen, forudsat at bevillingsbrevets (let  

 konstaterbare) betingelser var opfyldt.
Afgørelsen om at tillægge kommunens anke opsættende virkning var først  

 meddelt til ansøger ca. 3 uger efter afgørelsen om bevilling af bilstøtte.
På  

 den baggrund fandt Ombudsmanden, at nævnet ikke havde været berettiget til at  

 tillægge anken opsættende virkning Ombudsmanden fandt desuden, at Ankestyrelsen ville have været uberettiget  

 til at opsige lånet, hvis dette var blevet udbetalt til ansøger i  

 overensstemmelse med nævnets afgørelse.
Ombudsmanden fandt derfor, at ansøger var berettiget til at få lånet  

 udbetalt, uanset at Ankestyrelsen havde truffet afgørelse om, at ansøger ikke  

 var berettiget til bilstøtte.
Han henstillede derfor til Ankestyrelsen at  

 ændre afgørelsen i overensstemmelse hermed.
Ankestyrelsens anden afgørelse Ankestyrelsen fandt ikke grundlag for at følge henstillingen fra  

 Ombudsmanden.
Ankestyrelsen traf afgørelse om, at ansøger ikke var berettiget  

 til at få lånet udbetalt.
Ankestyrelsen lagde vægt på, at opsættende virkning  

 kan tillægges en anke, også uden udtrykkelig lovhjemmel.
Forudsætningen er,  

 at medddelelse om opsættende virkning kommer til ansøgers kundskab samtidig  

 med meddelelse om den trufne afgørelse.
Ankestyrelsen lagde desuden vægt på, at ydelse af lån til køb af bil og  

 den deraf følgende fritagelse for vægtafgift må betragtes som en løbende  

 ydelse.
Et afslag fra Ankestyrelsen må derfor sidestilles med, at  

 forudsætningerne for en bevilling, fx i form af en forbedring af en ansøgers  

 helbredsforhold, ikke længere er til stede.
 Ankestyrelsen fandt således, at selvom kommunens anke ikke havde været  

 tillagt opsættende virkning, så ville Ankestyrelsens afslag på støtte til bil  

 medføre, at et udbetalt lån kunne opsiges.
 Ankestyrelsen fandt derfor ikke, at ansøger var berettiget til at få lånet  

 udbetalt.
 Ombudsmanden fastholdt sit hidtidige standpunkt og anbefalede, at ansøger  

 fik fri proces.
Østre Landsret Sagen blev derefter indbragt for Landsretten.
Under sagen nedlagde  

 ansøgers advokat påstand om, at Ankestyrelsen blev tilpligtet at anerkende,  

 at ansøger var berettiget til støtte til køb af bil, som anført i nævnets  

 afgørelse.
Endvidere til at anerkende, at støtte til bil efter bistandslovens  

 § 58 er en engangsydelse, samt til at anerkende, at det var uberettiget, at  

 tillægge kommunens anke opsættende virkning.
 Ankestyrelsen nedlagde påstand om frifindelse og gjorde gældende, at  

 Ankestyrelsen efter loven kan ændre også begunstigende forvaltningsakter.  

 Derfor er styrelsen også berettiget til at tillægge en anke opsættende  

 virkning, således at retsvirkningerne udskydes til endelig afgørelse  

 foreligger.
Efter dommen må det fortsat antages, at bilstøtte er en løbende ydelse Dommen Landsretten frifandt Ankestyrelsen.
Retten lagde vægt på, at ansøger var  

 underrettet om, at kommunen havde afgivet indstilling om afslag på bilstøtte, og at hun samtidig med afgørelsen fra nævnet blev  

 underrettet om, at kommunen havde anket og begæret, at anken fik opsættende  

 virkning.
Hun fik kort efter underretning om beslutningen om opsættende  

 virkning og havde på dette tidspunkt ikke taget skridt til at udnytte nævnets  

 afgørelse om bevilling af bilstøtte.
Efter oplysningerne om den nødvendige,  

 efterfølgende sagsbehandling var det usandsynligt, at støtten ville kunne  

 være udbetalt, inden hun fik besked om opsættende virkning.
Under disse omstændigheder, og da ydelsens karakter ikke kunne føre til  

 andet resultat, fandt retten, at beslutningen om opsættende virkning var  

 lovligt truffet.
Ansøger kunne derfor ikke støtte ret på nævnets afgørelse,  

 efter at Ankestyrelsen havde ændret denne.
Konsekvenser Med dommens resultat må det herefter antages, at Ankestyrelsens hidtidige  

 opfattelse, hvorefter bilstøtte er en løbende ydelse, fortsat er gældende  

 ret.
Ansøgers advokat gjorde udtrykkelig gældende som påstand, at bilstøtte  

 er en engangsydelse, men fik ikke medhold af retten.
 Desuden tiltræder retten det synspunkt, at beslutning om opsættende  

 virkning lovligt kan træffes, hvis klienten modtager besked om begæring herom  

 samtidig med afgørelsen og ikke i den tid, der går, før egentlig afgørelse om  

 opsættende virkning træffes, har taget skridt til at udnytte bevillingen.
Højesteret Sagen er nu af ansøgers advokat indbragt for Højesteret med samme påstand  

 som for Landsretten.
Ankestyrelsen har nedlagt påstand om stadfæstelse af  

 Landsrettens dom.
