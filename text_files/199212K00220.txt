Nr LSF 220 Forslag til Lov om ændring af lov om beskatning til kommunerne af faste  

 ejendomme og lov om udskrivning af skat til amtskommunen (Den amtskommunale  

 grundskyldpromille) Fremsat af indenrigsministeren (Birte Weiss) den 10. marts 1993 Vedtaget ved tredjebehandling den 30. april 1993 Lov nr. 260 af 06/05/1993 § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret ved lov nr. 481 af  

 24. juni 1992, affattes § 5, stk. 1 , således:
»Amtskommunal grundskyld udskrives med 10 promille af den  

 afgiftspligtige grundværdi.« § 2 I lov om udskrivning af skat til amtskommunen, jf. lovbekendtgørelse nr.  

 534 af 30. oktober 1974, som ændret senest ved § 2 i lov nr. 315 af 4. juni  

 1986, foretages følgende ændringer:
 1. Lovens titel affattes således:
 »Lov om amtskommunal indkomstskat«.
 2.  §§ 1-3 ophæves.
§ 3 Loven træder i kraft dagen efter bekendtgørelsen i Lovtidende og har  

 virkning fra og med skatteåret 1994.
Oprindeligt fremsat forslag § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret ved lov nr. 481 af  

 24. juni 1992, affattes § 5, stk. 1 , således:
»Amtskommunal grundskyld udskrives med 10 promille af den  

 afgiftspligtige grundværdi.« § 2 I lov om udskrivning af skat til amtskommunen, jf. lovbekendtgørelse nr.  

 534 af 30. oktober 1974, som ændret senest ved § 2 i lov nr. 315 af 4. juni  

 1986, foretages følgende ændringer:
 1. Lovens titel affattes således: »Lov om  

 amtskommunal indkomstskat«.
 2. §§ 1-3 ophæves.
§ 3 Loven træder i kraft dagen efter bekendtgørelsen i Lovtidende og har  

 virkning fra og med skatteåret 1994.
Bemærkninger til lovforslaget Almindelige bemærkninger Formålet med lovforslaget er at ændre den kommunale ejendomsskattelovs  

 regel om en amtskommunal grundskyldpromille på 10 for skatteårene 1991-1993,  

 så den amtskommunale grundskyld ligeledes skal udskrives med 10 promille fra  

 og med skatteåret 1994.
Bemærkninger til lovforslagets enkelte bestemmelser Til § 1 Med denne bestemmelse foreslås det, at § 5, stk. 1, i den kommunale  

 ejendomsskattelov affattes således, at amtskommunal grundskyld skal udskrives  

 med 10 promille af den afgiftspligtige grundværdi.
Den generelt gældende regel om den amtskommunale grundskyldpromille findes  

 i § 2 i lov om udskrivning af skat til amtskommunen.
Ifølge denne regel skal  

 de amtskommunale skatter udskrives med halvdelen som indkomstskat og den  

 anden halvdel som grundskyld, dog således at grundskyldpromillen højst må  

 udgøre 20 (det såkaldte amtskommunale ligningsforhold).
Fra og med 1978 har den amtskommunale grundskyldpromille imidlertid været  

 fastsat ved lov.
Senest blev § 5 i den kommunale ejendomsskattelov i 1990  

 affattet således, at den amtskommunale grundskyldpromille fastsattes til 10  

 for skatteårene 1991-1993, jf. lov nr. 303 af 16. maj 1990.
 Den amtskommunale grundskyldpromille har været på 10 fra og med skatteåret  

 1985.
 Regeringen foreslår på den baggrund, at man fra og med skatteåret 1994  

 fortsætter med en amtskommunal grundskyldpromille på 10.
 Reglerne om landbrugets promillefonde indgår som et led i reglen i  

 ejendomskattelovens § 5 om en amtskommunal grundskyldpromille på 10. Disse  

 fonde vil dermed blive videreført uændret fra og med skatteåret 1994.
Til § 2 Lovforslagets § 2 går ud på at ophæve §§ 1-3 i lov om udskrivning af skat  

 til amtskommunen.
Disse regler indeholder bestemmelserne om det såkaldte  

 amtskommunale ligningsforhold, det vil sige forholdet mellem de beløb,  

 amtsrådene skal udskrive som indkomstskat og grundskyld som led i vedtagelsen  

 af årsbudgettet.
 Bestemmelserne går - let forenklet - ud på, at halvdelen af de  

 budgetterede skatteindtægter skal udskrives som indkomstskat og den anden  

 halvdel som grundskyld, dog således at grundskyldpromillen højst kan udgøre  

 20.
 Fra og med skatteåret 1972-73 nåede alle amtskommuner op på lovens  

 maksimumpromille på 20; og den amtskommunale grundskyldpromille var dermed  

 reelt fikseret på denne sats.
Fra og med 1978 har forholdet dog været det, at den amtskommunale  

 grundskyldpromille har været fastsat ved særlige love.
Disse har omfattet  

 bestemt angivne skatteår, og reglen om en maksimal amtskommunal  

 grundskyldpromille på 20 i lov om udskrivning af skat til amtskommunen er  

 derfor ikke blevet ophævet i forbindelse med vedtagelsen af disse særlige  

 love.
Senest er det fastsat i den kommunale ejendomsskattelovs § 5, at den  

 amtskommunale grundskyld for skatteårene 1991-1993 skal udskrives med 10  

 promille af den afgiftspligtige grundværdi, jf. lov nr. 303 af 16. maj 1990.
 I det foreliggende lovforslags § 1 er det foreslået, at amtskommunal  

 grundskyld fra og med skatteåret 1994 udskrives med 10 promille af den  

 afgiftspligtige grundværdi.
 Som en konsekvens heraf foreslås det at ophæve reglerne om fastsættelsen  

 af den amtskommunale grundskyldpromille i lov om udskrivning af skat til  

 amtskommunen.
 Loven vil efter en sådan ændring alene indeholde regler om udskrivning af  

 indkomstskat til amtskommunen, og lovens titel foreslås ændret i  

 overensstemmelse hermed.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret ved lov nr. 481 af  

 24. juni 1992, affattes § 5, stk. 1 , således:
»Amtskommunal grundskyld udskrives med 10 promille af den  

 afgiftspligtige grundværdi.« § 5. Uanset § 2 i lov om udskrivning af skat til amtskommunen  

 udskrives amtskommunal grundskyld for skatteårene 1991-1993 med 10 promille  

 af den afgiftspligtige grundværdi.
Stk. 2. Kommunerne indbetaler til statskassen en del af den  

 amtskommunale grundskyld, der opkræves af ejendomme, som på tidspunktet for  

 den vurdering, der lægges til grund ved skatteberegningen, må anses for  

 benyttet til landbrug, gartneri, planteskole eller frugtplantage, jf. § 33,  

 stk. 1, i vurderingsloven.
Beløbet udgør 4,3 promille af de pågældende  

 ejendommes afgiftspligtige grundværdier bortset fra de afgiftspligtige  

 grundværdier, der er fastsat for stuehuse med tilhørende grund og have.  

 Beløbet indbetales af vedkommende kommune med halvdelen senest henholdsvis  

 den 10. april og den 10. oktober.
Ved senere indbetaling svarer kommunen  

 morarente med 1 pct. månedlig pr. påbegyndt måned fra betalingsfristen at  

 regne.
 Stk. 3. Landbrugsministeren fastsætter de nærmere regler om  

 beløbenes afregning til statskassen.
§ 2 I lov om udskrivning af skat til amtskommunen, jf. lovbekendtgørelse nr.  

 534 af 30. oktober 1974, som ændret senest ved § 2 i lov nr. 315 af 4. juni  

 1986, foretages følgende ændringer:
 1. Lovens titel affattes således: »Lov om  

 amtskommunal indkomstskat«.
 2. §§ 1-3 ophæves.
Lov om udskrivning af skat til amtskommunen § 1. Det beløb, der ifølge det af amtsrådet vedtagne årsbudget  

 skal udskrives som skat til amtskommunen, tilvejebringes dels ved udskrivning  

 af grundskyld og eventuelt dækningsafgift i henhold til lov om beskatning til  

 kommunerne af faste ejendomme, dels ved udskrivning af amtskommunal  

 indkomstskat.
§ 2. Af det samlede udskrevne beløb efter fradrag af de forventede  

 indtægter ved dækningsafgift og efter forlods udskrivning af grundskyld med 4  

 promille af den afgiftspligtige grundværdi af de ejendomme, der ligger i  

 amtskommunen, udskrives halvdelen som grundskyld.
Den amtskommunale  

 grundskyld kan dog højst udskrives med i alt 20 promille af den  

 afgiftspligtige grundværdi.
 § 3. Den resterende del af det beløb, der ifølge årsbudgettet skal  

 udskrives, pålignes som amtskommunal indkomstskat.
