Skriftlig fremsættelse (14. december 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af skattekontrolloven og lov om opkrævning og inddrivelse af visse  

 fordringer (Administrativ bistand i skattesager, som ikke er straffesager) (Lovforslag nr.
L 115).
Formålet med lovforslaget er at sikre, at Danmark kan yde  

 administrativ bistand til kompetente myndigheder i andre lande, Færøerne  

 eller  

 Grønland, når disse anmoder om dansk bistand i form af oplysninger til brug  

 ved  

 udenlandsk, færøsk eller grønlandsk skatteansættelse eller i form af bistand  

 til inddrivelse af udenlandske, færøske eller grønlandske skattekrav.
Dette  

 gælder, hvad enten Danmark skal yde bistanden efter en  

 dobbeltbeskatningsoverenskomst,  

 en anden international overenskomst eller konvention eller en administrativt  

 indgået aftale om administrativ bistand i skattesager, som ikke er  

 straffesager.  

 Det foreslås, at danske regler om pligt til at afgive oplysninger eller om  

 opkrævning og inddrivelse af offentlige krav skal gælde i disse  

 situationer.
 Lovforslaget indeholder desuden en bestemmelse om  

 retsbeskyttelse af og strafansvar for embedsmænd fra fremmede stater,  

 Færøerne  

 eller Grønland, der opholder sig her i landet som led i ydelse eller  

 modtagelse  

 af administrativ bistand.
Lovforslaget angår ikke bistand i straffesager.
Lovforslaget  

 ændrer ikke på indholdet af Danmarks aktuelle internationale forpligtelser.  

 Lovforslaget medfører ikke, at der indføres nye former for administrativ  

 bistand i forhold til de bistandsformer, der allerede findes i dag.
 Det foreslås, at loven skal have virkning fra den 1. maj  

 2006.
 Lovforslaget skønnes hverken at have administrative eller  

 provenumæssige konsekvenser.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
