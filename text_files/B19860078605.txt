§ 1 I Indenrigsministeriets bekendtgørelse nr. 683 af 20. december 1982 om  

 kommunernes låntagning og meddelelse af garantier m.v., som ændret ved  

 bekendtgørelse nr. 357 af 29. juni 1984 og nr. 294 af 1. juni 1985, foretages  

 følgende ændringer:
 1. § 6, stk. 3, affattes således:
»Stk. 3.  Ved opgørelsen af kassekreditter og  

 byggelån medregnes alene lån, som ikke omfattes af bestemmelsen i § 7, stk.  

 2. Sådanne lån medregnes med det beløb, der ved årets udgang er trukket på  

 lånet ud over det ved årets begyndelse trukne beløb.« 2. § 7, stk. 2, affattes således:
»Stk. 2.  I kommuner, amtskommuner, Københavns og  

 Frederiksberg kommuner samt Hovedstadsrådet må gennemsnittet over de sidste  

 12 måneder af de daglige saldi på funktion 9.50, kassekreditter og byggelån,  

 excl. byggelån, der snarest efter byggearbejdet konverteres til langfristet  

 lån, ikke overstige gennemsnittet i samme periode af de daglige saldi på  

 kasse-, giro-, check- og anfordringskonti, funktionerne 9-01-9.04« 3. I § 7 indsættes som stk. 3:
»Stk. 3.  Kommunale fællesskabers kassekredit må  

 maximalt andrage 50 kr. pr. indbygger.
Ved anlægsarbejder, der efter  

 alslutningen kan finansieres ved optagelse af serie-eller annuitetslån eller  

 lån i udlandet, kan der dog foretages yderligere træk på kassekreditten inden  

 for et beløb, der svarer til det samlede provenu af de forventede endelige  

 lån, under forudsætning af, at konverteringen gennemføres snarest muligt  

 efter arbejdets afslutning.« 4. I § 11 a, stk. 2, 1. pkt., indsættes efter  

 »Økonomiudvalget«: »eller et stående udvalg«.
 5. I § 11 a indsættes som nyt stk. 3:
»Stk. 3.  De i stk. 1 og 2 nævnte begrænsninger i  

 adgangen til at træffe beslutning om påtagelse af garantiforpligtelser gælder  

 ikke for boligindskudslån og lån til vej- og kloakformål.« 6. § 15 affattes således:
»Indenrigsministeren kan i særlige tilfælde efter anmodning meddele  

 dispensation fra bestemmelserne i §§ 7 og 9. Indenrigsministeren kan  

 ligeledes bemyndige tilsynsrådene til efter nærmere retningslinier at udøve  

 disse beføjelser i forhold til kommunerne.« § 2 Bekendtgørelsen har virkning fra den 1. december 1986.
