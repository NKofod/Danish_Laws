Kendelse fra Pressenævnet i sag nr.  

 73/2000 Sanderum EL Service/Dan Group Alarm ved [K] har klaget til  

 Pressenævnet over en artikel bragt i Ugeavisen i Odense den 21. juni  

 2000, idet han mener, at god presseskik er tilsidesat.
Der er endvidere  

 klaget over, at Ugeavisen i Odense har afvist at bringe et genmæle.
 Af artiklen bragt i Ugeavisen i Odense den 21. juni 2000  

 med overskriften "Spærret inde i to timer i solcenter med hylende  

 alarm" fremgår bl.a. at:
"Sirenens hylen stressede mig, så jeg ikke kunne  

 tænke klart.
Men jeg fandt dog frem til en telefon i lokalet.
 -Jeg ringede 112.
 -På alarmcentralen lovede de, at de ville finde  

 hjælp til mig.
-Imens prøvede jeg at skærme mine ører  

 for larmen.
Jeg stak fingrene i ørerne og prøvede at binde et  

 tørklæde om hovedet.
Jeg sang for at overdøve  

 støjen.
Jeg bad til vorherre.
Og ringede på ny til 112.
 -Ja jeg ringede nok mere end ti gange til 112.
-Hele tiden fik jeg løfte om hjælp.
Men der  

 gik to timer før en ung mand langt om længe åbnede  

 døren og standsede alarmen.
 Jørgen  Skov, indehaver af Sun-Light, er  

 også rystet over, at  Conny  Gundersen kunne blive lukket inde og  

 være alene i støjen fra den hylende alarm i over to timer.
 Jeg har købt for mere end hundredetusinde kroner  

 alarmer og sikkerhed hos Sanderum Elforsyning, siger han.
-Firmaet skal rykke ud straks, når alarmen  

 går.
Men jeg har ikke kunnet få en fornuftig forklaring på,  

 hvorfor det ikke er sket.
 -Men når det er sagt, så har  Conny  Gundersen  

 altså selv overset, at solcentret faktisk lukker kl. 19.30, og at  

 kunderne selv skal være ude senest en halv time senere.
 -Endelig er der en nødudgang.
 -Stålgitteret kan åbnes indefra.
 -Og på telefonen,  Conny  Gundersen ringede fra,  

 står der fire numre.
-Havde hun bare ringet på et af dem, ville hun  

 straks have fået hjælp.
Men hun har åbenbart været  

 for chokeret til at opdage nogle af disse muligheder." Klageren har krævet, at bladet skal bringe  

 følgende genmæle:
 "Der påstås købt alarm og sikring i  

 vort firma for over kr. 100.000, men kunden har reelt kun købt for ca.  

 kr. 25.000, og dette er for to solcentre, altså under en fjerdedel af  

 det i artiklen oplyste.
 Sirenen har kun været aktiveret i 28 minutter, og  

 ikke to timer, som kunden påstår.
 Pågældende person har kun ringet til politiet  

 tre gange, og ikke over 10 gange, som kunden påstår.
At kunden kunne have brugt den af myndighederne  

 krævede flugtvej, som er tydeligt belyst med godkendt  

 nødudgangsskilt døgnet rundt." Klageren har anført, at artiklen indeholder  

 oplysninger, der er skadelige for firmaet, og at artiklen indeholder flere  

 usandheder.
Indklagede har endvidere skrevet artiklen uden først at  

 have kontaktet klageren og forelagt oplysningerne for ham.
 Klageren har opregnet følgende usandheder i  

 artiklen:
 Ejeren af solcentret har kun købt alarmer og  

 sikkerhed hos klageren for ca. 25.000 kr., og det var til to solcentre.  

 Oplysningen i artiklen om, at han skulle have købt alarmer og  

 sikkerhed for mere end hundrede tusind kroner hos klageren, er således  

 forkert.
Klageren har oplyst, at klokken var 20.24, da gitteret  

 rullede ned, og lyset slukkede, samt at klokken var 20.56, da alarmen blev  

 udløst, hvorved sirenen startede.
Alarmen blev imidlertid allerede  

 koblet fra klokken 21.24, og den var således kun i gang i 28 minutter  

 og ikke i 2 timer, som anført i artiklen.
Fra Odense politi har klageren fået oplyst, at  

 kunden i solcentret kun ringede tre gange til alarm 112 den  

 pågældende dag.
Oplysningen i artiklen, om at hun ringede til  

 alarm 112 mere end ti gange, er således forkert.
 Klageren har tillige anført, at det undrer ham, at  

 kunden ikke brugte den nødudgang, der tydeligt er markeret med et  

 godkendt nødudgangsskilt med lys i solcentret.
 Under henvisning til disse usandheder har klageren anmodet  

 indklagede om at bringe genmælet.
Indklagede har anført, at oplysningerne i artiklen  

 er korrekte, og at de er baserede på interviews med kunden og  

 indehaveren af solcentret.
Vedrørende de enkelte klagepunkter har  

 indklagede anført, at indehaveren af solcentret ved en fornyet  

 henvendelse har oplyst, at han samlet i sine solcentre har fået lavet  

 arbejde for 80.000   100.000 kroner, og at det var det, han udtalte til  

 bladet.
Kunden påstår stadigvæk, at sirenen var i gang i to  

 timer, og vedrørende antallet af opringninger til 112 mener kunden  

 fortsat, at hun ringede flere gange end tre, men siger i øvrigt at  

 formuleringen, "jeg ringede nok ti gange", tager højde for en vis  

 usikkerhed.
Det, som klageren har anført i sit genmæle under  

 pkt. 4, har indklagede allerede skrevet i artiklen.
I sagens behandling har følgende  

 nævnsmedlemmer deltaget: Axel Kierkegaard, Kaare R.
Skou, Bo Maltesen  

 og Ole Askvig.
 Pressenævnet udtaler:
I anledning af klagerens krav om genmæle har bladet  

 efterprøvet oplysningerne i artiklen.
Indehaveren af solcentret har  

 fastholdt over for bladet, at klageren har udført arbejde i hans  

 solcentre for 80.000 100.000 kr.
Under henvisning hertil, og da  

 Pressenævnet i øvrigt ikke kan foranstalte en nærmere  

 bevisførelse, finder Pressenævnet, at klageren herefter ikke er  

 berettiget til at få bragt et genmæle om, at indehaveren af  

 solcentret kun har købt alarmer og sikkerhed hos ham for 25.000  

 kr.
 Oplysningen i artiklen, om at alarmen var aktiveret i to  

 timer, må på det foreliggende grundlag betragtes som forkert og  

 berettiger klageren til at få bragt et genmæle.
 Vedrørende klagerens krav om genmæle som  

 følge af kundens oplysning om, hvor mange gange hun ringede til 112,  

 finder nævnet, at der er tale om et forhold, som ikke vedrører  

 klageren, og at han derfor savner den fornødne retlige interesse i at  

 kræve genmæle.
 Den del af klagerens genmæle, der vedrører  

 kundens mulighed for at bruge den af myndighederne krævede flugtvej,  

 finder nævnet er gengivet korrekt i artiklen, og klageren er derfor  

 ikke berettiget til at få bragt et genmæle herom.
Da artiklen indeholder kritiske og nedsættende  

 oplysninger om klageren, burde bladet have søgt oplysningerne  

 efterprøvet ved forelæggelse for ham.
Da bladet ikke har gjort  

 dette, er god presseskik tilsidesat, og nævnet udtaler sin kritik af  

 bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Ugebladet i Odense at offentliggøre følgende:
"Kendelse fra Pressenævnet Ugebladet i Odense bragte den 21. juni 2000 en artikel med  

 overskriften "Spærret inde i to timer i solcenter med hylende alarm",  

 hvori der blev fremsat nogle kritiske bemærkninger om Sanderum EL  

 Service/Dan Group Alarm.
 Sanderum EL Service/Dan Group Alarm klagede til  

 Pressenævnet og anførte, at god presseskik var tilsidesat,  

 ligesom man krævede et genmæle.
Pressenævnet har udtalt, at i anledning af klagerens  

 krav om genmæle har bladet efterprøvet oplysningerne i artiklen.  

 Indehaveren af solcentret har fastholdt over for bladet, at klageren har  

 udført arbejde i hans solcentre for 80.000   100.000 kr.
Under  

 henvisning hertil, og da Pressenævnet i øvrigt ikke kan  

 foranstalte en nærmere bevisførelse, finder Pressenævnet,  

 at klageren herefter ikke er berettiget til at få bragt et  

 genmæle om, at indehaveren af solcentret kun har købt alarmer og  

 sikkerhed hos ham for 25.000 kr.
 Oplysningen i artiklen, om at alarmen var aktiveret i to  

 timer, må på det foreliggende grundlag betragtes som forkert og  

 berettiger klageren til at få bragt et genmæle.
 Vedrørende klagerens krav om genmæle som  

 følge af kundens oplysning om, hvor mange gange hun ringede til 112,  

 finder nævnet, at der er tale om et forhold, som ikke vedrører  

 klageren, og at han derfor savner den fornødne retlige interesse i at  

 kræve genmæle.
 Den del af klagerens genmæle, der vedrører  

 kundens mulighed for at bruge den af myndighederne krævede flugtvej,  

 finder nævnet er gengivet korrekt i artiklen, og klageren er derfor  

 ikke berettiget til at få bragt et genmæle herom.
Da artiklen indeholder kritiske og nedsættende  

 oplysninger om klageren, burde bladet have søgt oplysningerne  

 efterprøvet ved forelæggelse for ham.
Da bladet ikke har gjort  

 dette, er god presseskik tilsidesat, og nævnet udtaler sin kritik af  

 Ugebladet i Odense.
 København den 4. oktober 2000.
Axel Kierkegaard, Kaare R.
Skou, Bo Maltesen og Ole  

 Askvig." Afsagt den 4.oktober 2000.
