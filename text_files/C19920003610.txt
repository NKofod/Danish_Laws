Den 1. september 1991 trådte den ved lov nr. 346 af 6. juni 1991  

 gennemførte ændring af lov om offentlige myndigheders registre i kraft.
Loven  

 er bekendtgjort ved lovbekendtgørelse nr. 654 af 20. september 1991.
Lovændringen indebærer bl.a., at justitsministeren efter § 8 e efter  

 indhentet udtalelse fra Registertilsynet kan fastsætte regler om, at bestemte  

 typer af registre undtages fra lovens krav om forskrifter og forudgående  

 høring af Registertilsynet.
Undtagelsesbestemmelsen gælder dog ikke registre,  

 der indeholder oplysninger om rent private forhold, jf. lovens § 9, stk. 2.
Justitsministeriet har på den baggrund udstedt bekendtgørelse nr. 872 af  

 17. december 1991 om undtagelse af visse typer af offentlige edb-registre fra  

 forskriftskrav m.v.
Et eksemplar af bekendtgørelsen vedlægges.  

 Bekendtgørelsen trådte i kraft den 1. januar 1992, og samtidig blev  

 bekendtgørelse nr. 120 af 11. marts 1988 ophævet.
 En statslig myndighed, der opretter et register, som er omfattet af  

 bekendtgørelsen, skal efter bekendtgørelsens § 1, stk. 2, inden 4 uger efter  

 oprettelsen anmelde registret til Registertilsynet med angivelse af  

 registrets formål, personkreds, dataindhold og størrelse.
Opretter en kommunal myndighed et register, som er omfattet af  

 bekendtgørelsen, skal der efter § 1, stk. 5, hvert kvartal udarbejdes en  

 oversigt over sådanne registre indeholdende en beskrivelse af registrets  

 formål, personkreds, dataindhold og størrelse.
Oversigten indsendes inden 4  

 uger efter kvartalets udløb til Registertilsynet.
Efter § 1, stk. 3, kan  

 kommunalbestyrelsen i øvrigt bemyndige et kommunalt udvalg eller den  

 kommunale forvaltning til at træffe afgørelse om registrets oprettelse.  

 Registertilsynets vejledning nr. 167 af 27. september 1991, pkt. 7,  

 vedrørende den tilsvarende delegationsadgang efter lovens § 8 b, stk. 3,  

 finder i den forbindelse ligeledes anvendelse.
Registertilsynet bestemmer herved i medfør af bekendtgørelsens § 4, stk.  

 2, at anmeldelser og indberetninger efter bekendtgørelsens § 1, stk. 2 og 5,  

 for hvert register skal ske ved anvendelse af en særlig (grøn) blanket,  

 hvoraf et antal eksemplarer vedlægges.
Yderligere blanketter kan rekvireres  

 ved henvendelse til Registertilsynet, eventuelt telefonisk.
 Opmærksomheden henledes på, at de øvrige bestemmelser i lov om offentlige  

 myndigheders registre gælder for de omhandlede registre, bl.a. reglerne om  

 registrering og opbevaring af oplysninger (herunder § 12 om  

 sikkerhedsforanstaltninger), registerindsigt og videregivelse.
Registertilsynet skal i øvrigt benytte lejligheden til at erindre om, at  

 anmeldelse og indberetning af registre efter lovens § 8 a, stk. 3, og § 8 b,  

 stk. 5, skal ske ved anvendelse af den særlige (blå) blanket.
Der henvises  

 herom til Registertilsynets cirkulæreskrivelser af 3. oktober 1991 til  

 henholdsvis statslige og kommunale myndigheder og Registertilsynets  

 vejledninger nr. 166 og 167 af 27. september 1991 om oprettelse af statslige,  

 henholdsvis enkeltkommunale registre uden fastsættelse af forskrifter m.v.
P.
R.
V.
