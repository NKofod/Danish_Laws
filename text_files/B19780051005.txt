 I henhold til § 21 i lov om kød m. m. nr. 220 af 26. april 1973  

 fastsættes:
 § 1.  Nitrater (salpeter) og nitriter (salpetersyrlige  

 salte) må kun tilsættes kød, slagteaffald og kødvarer i overenstemmelse med  

 bestemmelserne i den til enhver tid gældende fortegnelse over godkendte  

 tilsætningsstoffer til levnedsmidler (positivlisten), udgivet af Statens  

 levnedsmiddelinstitut.
Stk. 2.  Forhandling på hjemmemarkedet af færdigvarer  

 med højere indhold af nitrat og nitrit end tilladt efter positivlisten kan i  

 særlige tilfælde efter indstilling fra veterinærdirektoratet tillades af  

 Statens levnedsmiddelinstitut.
Ansøgning om tilladelse til forhandling af  

 sådanne færdigvarer som levnedsmidler indsendes til veterinærdirektoratet,  

 der videresender ansøgningen med direktoratets udtalelse til Statens  

 levnedsmiddelinstitut.
 Stk. 3.  Saltlage, der pr. liter indeholder mere end 2 g  

 nitrit beregnet som natriumnitrit, må ikke benyttes og skal kasseres,  

 medmindre veterinærdirektoratet i særlige tilfælde træffer anden afgørelse.
 § 2.  Ved nitrit-salt forstås natriumklorid tilsat  

 mindst 0,4 pct. og højst 0,6 pct. natrium- eller kaliumnitrit (beregnet som  

 natriumnitrit).
 Stk. 2.  Nitritsalt må her i landet kun fremstilles og  

 her til landet kun indføres af virksomheder, der er autoriseret og/eller  

 registreret af Statens levnedsmiddelinstitut.
 Stk. 3.  I virksomheder, der erhvervsmæssigt forhandler,  

 opbevarer eller behandler kød, slagteaffald eller kødvarer, må nitriter, der  

 agtes anvendt som tilsætning til levnedsmidler, ikke findes i anden form end  

 den i stk. 1 nævnte og nitrit-salt skal opbevares i den originale emballage.
 § 3.  Nitrit-salt til anvendelse på de af  

 landbrugsministeriet til eksport autoriserede virksomheder skal være pakket i  

 emballage godkendt af veterinærdirektoratet.
 Stk. 2.  Emballagen for nitrit-salt skal være mærket i  

 overensstemmelse med § 8 i miljøministeriets bekendtgørelse nr. 316 af 8.  

 juni 1973 om tilsætningsstoffer til levnedsmidler med senere ændringer.
 Stk. 3.  Herudover skal emballagen, såfremt  

 nitrittilsætningen helt eller delvis forekommer i form af kaliumnitrit, være  

 mærket med oplysning om den indgåede nitritmængde beregnet som natriumnitrit.
 Endvidere skal emballagen på iøjnefaldende måde med rød farve være mærket:
 »NITRAT-SALT.
Må ifølge landbrugsministeriets bekendtgørelse af 27. september 1978  

 anvendes til saltning af kød, slagteaffald og kødvarer i overensstemmelse med  

 bestemmelserne i den til enhver tid gældende fortegnelse over godkendte  

 tilsætningsstoffer til levnedsmidler (positivlisten) udgivet af Statens  

 levnedsmiddelinstitut.
I virksomheder, der erhvervsmæssigt forhandler,  

 opbevarer eller behandler kød, slagteaffald eller kødvarer, må nitrit-salt  

 kun opbevares i den originale emballage.
FARLIGT TIL ANDET BRUG«.
 § 4.  Veterinærdirektoratet kan for kød, slagteaffald  

 og kødvarer, der udføres, tillade fravigelse af reglerne i denne  

 bekendtgørelse på nærmere af direktoratet fastsatte betingelser for så vidt  

 og i det omfang, lovgivningen i modtagerlandet tillader det.
§ 5.  Bekendtgørelsen træder i kraft ved  

 offentliggørelse i Lovtidende.
Bekendtgørelse nr. 2 af 4. januar 1973, som  

 ændret ved bekendtgørelse nr. 92 af 19. marts 1975 om anvendelse af nitrat-  

 og nitritforbindelser til kød, slagteaffald og kødvarer ophæves samtidig.
