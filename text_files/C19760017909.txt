(Til de skattelignende myndigheder) Efter § 22, stk. 2, i finansministeriets bekendtgørelse nr. 496 af 12.  

 november 1971 om pensionsbeskatningsloven som ændret ved bekendtgørelse nr.  

 539 af 14. december 1972 kan opsparede midler under en opsparing i  

 pensionsøjemed anbringes i visse obligationer, aktier og  

 investeringsforeninger.
Det er dog kun en nærmere afgrænset del af  

 opsparingens midler, der må anbringes i aktier og investeringsforeninger.
 Ved ministeriet for skatter og afgifters bekendtgørelse nr. 388 af 27.  

 juli 1976 er reglerne om anbringelse af opsparede midler i værdipapirer  

 udvidet til også at gælde konvertible obligationer som nævnt i  

 aktieselskabslovens §41 (obligationslån, der giver långiveren ret til at  

 konvertere sin fordring til aktier i det låntagende aktieselskab).
 Om anbringelse i konvertible obligationer gælder samme regler som for  

 anbringelse i aktier.
 Anbringelse må kun ske i konvertible obligationer, der er optaget til  

 offentlig kursnotering på Københavns Fondsbørs, dog ikke i konvertible  

 obligationer i det selskab, hvori arbejdstageren er ansat.
 Anbringelse i konvertible obligationer må endvidere kun ske inden for de  

 grænser, der er fastsat i bekendtgørelsens §22, stk. 3. Herefter vil i alt  

 højst 15 pct. af opsparingens midler kunne anbringes i aktier, konvertible  

 obligationer og investeringsforeninger.
Ønskes anbringelse i konvertible obligationer, skal der ligesom ved  

 anbringelse i aktier eller investeringsforeninger føres et særskilt regnskab  

 med opsummering af ind- og udbetalinger m.v. vedrørende opsparingen.
Hvis  

 obligationerne på ombytningstidspunktet indfries helt eller delvis i stedet  

 for at konverteres til aktier, skal indfrielsessummen tages til indtægt på  

 det særskilte regnskab.
Ombytning til aktier har ikke konsekvenser for  

 regnskabet.
 Med hensyn til udnyttelse af tegningsrettigheder på konvertible  

 obligationer gælder tilsvarende regler som for aktier.
 Anbringelse i konvertible obligationer kan ske fra og med den 1. august  

 1976.
 Skattedepartementet, den 27. juli 1976.
Hans P.
Gøtrik.
/B.
Helsted.
