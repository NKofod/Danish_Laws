 Et medlem arbejdede som kioskekspedient med en månedløn på 7.920 kr.
 svarende til 72 % af overenskomstlønnen.
 Ankenævnet tiltrådte direktoratets afgørelse, hvorefter medlemmets  

 arbejde med den anførte løn var lønarbejde i arbejdsløshedsforsikringslovens  

 forstand og derfor kunne medregnes ved beregning af arbejdskravet.
 Et medlem havde fra 1. april 1979 til 31. maj 1992 været ansat i en kiosk  

 på fuld tid, senest 37 timer om ugen, med en månedsløn på 7.920 kr.
 Arbejdsløshedskassen afslog medlemmets anmodning om dagpenge med den  

 begrundelse, at medlemmets løn afveg væsentligt fra den overenskomstmæssige  

 løn, og at hendes arbejde som kioskekspedient ikke kunne betragtes som  

 lønarbejde.
 Medlemmet anførte, at hendes løn svarede til, hvad forretningen  

 »kunne bære«.
 Kassen oplyste til direktoratet, at den overenskomstmæssige månedsløn  

 inden for medlemmets arbejdsområde udgjorde mellem 10.600 kr. og 11.000 kr.
 Direktoratet for Arbejdsløshedsforsikringen fandt, at medlemmets arbejde  

 som kioskekspedient med en månedsløn på 7.920 kr. måtte anses som lønarbejde  

 i arbejdsløshedsforsikringslovens forstand.
Direktoratet lagde vægt på, at medlemmets løn ikke afveg væsentligt fra  

 det overenskomstmæssige krav inden for hendes faglige område.
De  

 arbejdstimer, som medlemmet havde haft, kunne derfor medregnes ved beregning  

 af arbejdskravet efter § 55, stk. 1, i arbejdsløshedsforsikringsloven.
 Kassen anførte, at det fortsat var kassens opfattelse, at medlemmets løn  

 afveg væsentligt fra overenskomsten og henviste til § 5 i overenskomsten.
 Direktoratet fandt ikke grundlag for at ændre sin afgørelse, men henviste  

 til en tidligere afgørelse fra ankenævnet, hvorefter lønarbejde, som svarede  

 til 35 % af den overenskomstmæssige løn, kunne danne grundlag for optagelse i  

 en arbejdsløshedskasse.
 I nærværende sag svarede lønnen til 72 % af overenskomstlønnen, og det var  

 direktoratets opfattelse, at der var tale om lønarbejde i  

 arbejdsløshedsforsikringslovens forstand, og at afvigelsen, som kunne  

 accepteres i forbindelse med optagelse, på tilsvarende vis kunne overføres  

 til arbejdskravet efter lovens § 55, stk. 1.
 Kassen anførte blandt andet, at den oven for nævnte tidligere sag ikke  

 kunne anvendes, idet der her havde været tale om andre ansættelsesvilkår.
 Ankenævnet tiltrådte direktoratets afgørelse, hvorefter medlemmets arbejde  

 som kioskekspedient med en månedsløn på kr. 7.920 måtte anses som lønarbejde  

 i arbejdsløshedsforsikringslovens forstand og derfor kunne medregnes ved  

 beregning af arbejdskravet.
