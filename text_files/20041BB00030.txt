Fremsat den 22. oktober 2004 af  

 Mogens Nørgård Pedersen (KD), Bodil Kornbek (KD),  

 Jann Sjursen (KD) og Tove Videbæk (KD) Forslag til folketingsbeslutning om  

 pligt til at indføre en familiepolitik på arbejdspladser Folketinget opfordrer regeringen til snarest at fremsætte de  

 nødvendige lovforslag og foretage de nødvendige ændringer i administrative  

 forskrifter med henblik på at sikre, at der indføres en generel pligt til at  

 udarbejde en skriftlig familiepolitik på alle arbejdspladser med ansatte  

 medarbejdere.
Den skriftlige familiepolitik skal udarbejdes i dialog mellem  

 arbejdsgivere og arbejdstagere og skal som et minimum indeholde stillingtagen  

 til følgende områder:
 Fleksible arbejdstider.
 Børns og børnebørns sygdom.
 Deltid.
 Rejseaktivitet.
 Placering af eventuel mødeaktivitet i løbet af arbejdsdagen.
 Individuel og arbejdspladsrelateret tidsbank.
 Hjemmearbejdspladser.
Bemærkninger til forslaget Mange forældre har svært ved at få familieliv og arbejdsliv til  

 at hænge sammen.
Resultatet er ofte stress og dårlig trivsel på  

 arbejdspladsen  

 og i hjemmet, hvilket påvirker både børn og voksne.
Undersøgelsen  

 »Sygeplejerskers arbejdsmiljø, trivsel og helbred (SATH)« fra  

 Arbejdsmiljøinstituttet  

 fra 2003 viser, at 43 pct. af sygeplejerskerne oplever en konflikt mellem  

 familieliv og arbejdsliv.
De sygeplejersker, der oplever den konflikt, har  

 ifølge undersøgelsen et højere sygefravær end andre og ønsker i højere grad  

 at  

 skifte job end andre.
Tilsvarende viser  

 undersøgelsen »Ingeniører mellem arbejdsliv, familieliv og stress« af PLS  

 Rambøll Management fra 2002, at knap halvdelen af 1.396 ingeniører føler sig  

 stresset i forskellig grad.
Det er bl.a. hyperfleksible arbejdsforhold  

 kombineret med en karrierekultur i virksomheden, der er en dårlig cocktail  

 for  

 familien.
En opgørelse fra 2003  

 fra Hillerød Sygehus, som er refereret i en artikel fra Dagens Medicin den  

 23.  

 oktober 2003, viser, at antallet af børn, der indlægges med psykiske eller  

 sociale problemer er steget med 30 pct. på 4 år.
Der står i artiklen: »Oftest  

 bunder børnenes problemer i et fortravlet familieliv, hvor børnene ikke har  

 ordentlig kontakt med deres forældre, mener overlæge på børneafdelingen Ole  

 Andersen.« På den baggrund mener  

 forslagsstillerne, at der er behov for, at arbejdspladserne indfører en  

 familiepolitik.  

 Hvordan familiepolitikken konkret skal udarbejdes, må være op til den enkelte  

 arbejdsplads,  

 men politikken skal tage stilling til en række overordnede problemstillinger  

 med relevans for børnefamilier, f.eks. fleksible arbejdstider, børns sygdom,  

 deltid, rejseaktivitet, placering af eventuel mødeaktivitet i løbet af  

 arbejdsdagen, en individuel og arbejdspladsrelateret tidsbank og  

 hjemmearbejdspladser.
Virksomheder uden ansatte skal dog ikke omfattes af  

 pligten til at indføre en familiepolitik.
En familiepolitik giver  

 ledelse og medarbejdere mulighed for at overveje, hvordan man kan sikre en  

 bedre sammenhæng mellem familieliv og arbejdsliv til gavn for medarbejderne  

 og  

 deres børn, men også til gavn for arbejdspladsen.
Det vil være en fordel for  

 børnene, fordi de vil få mere tid sammen med deres forældre og få mindre  

 stressede forældre.
Det vil være en fordel for arbejdspladserne, fordi de  

 bl.a.  

 får et lavere sygefravær og medarbejdere, der ikke er så stressede.
De færreste virksomheder har en personalepolitik, der  

 sammenkobler medarbejdernes familieliv og arbejdsliv.
Helle Lund, leder af  

 www.familiekanalen.dk, har interviewet 30 virksomheder om deres holdning til  

 familieliv og arbejdsliv.
Heraf havde kun fire virksomheder en  

 familiepolitik.
Virksomheden Computer Associates er en af de få virksomheder,  

 som har indført en familiepolitik på deres virksomhed.
Medarbejderne  

 planlægger  

 selv deres arbejde og har de nødvendige redskaber til hjemmearbejde.
Det er  

 også i orden at gå fra arbejde, hvis man skal hente sine børn, og det er  

 legalt  

 at arbejde hjemmefra, hvis man har syge børn.
Det fremgår af artiklen  

 »Familie  

 og karriere: Balance mellem familie og arbejdsliv batter« fra Berlingske  

 Tidende den 11. februar 2004, at indførelsen af en familiepolitik hos  

 Computer  

 Associates har betydet en forbedring af resultatet med 2 pct., bl.a. som  

 følge  

 af sparede udgifter ved udskiftning af medarbejdere og færre sygedage.
Bemærkninger til forslagets enkelte bestemmelser Ad 1) Fleksible arbejdstider Fleksible arbejdstider gør det lettere for børnefamilier at  

 planlægge deres tid og dermed indpasse hensynet til familien i hverdagen.
Der findes arbejdspladser, hvor fleksible arbejdstider af  

 praktiske grunde ikke er muligt.
Det gælder f.eks. butikker og visse  

 fabrikker  

 med samlebåndsarbejde.
For disse arbejdspladser vil det ikke være relevant at  

 gøre punktet til en del af familiepolitikken.
Ad 2) Børns og børnebørns sygdom I dag har forældre på overenskomstdækkede arbejdspladser oftest  

 kun ret til én dags fravær i forbindelse med barnets første sygedag.
Mange børnefamilier har svært ved at få dagligdagen til at hænge  

 sammen i tilfælde af børns sygdom.
Det vil derfor være hensigtsmæssigt, at  

 man  

 kan aftale nærmere på arbejdspladsen, hvordan man skal forholde sig ved børns  

 sygdom.
 Det kunne også overvejes at inddrage bedsteforældre i ordningen.
Ad 3) Deltid Ikke alle arbejdspladser giver deres medarbejdere mulighed for  

 at arbejde på deltid.
Gode muligheder for deltid vil gøre det lettere for  

 familien at gå ned i tid i en periode for at være mere sammen med deres børn.
Ad 4) Rejseaktivitet Også rejseaktivitet i forbindelse med arbejdet vil være et  

 område, der påvirker børnefamiliernes hverdag.
Det vil derfor være  

 hensigtsmæssigt, at medarbejdere og arbejdsgiver aftaler regler herom.
Ad 5) Placering af eventuel mødeaktivitet i løbet af  

 arbejdsdagen Det kunne være hensigtsmæssigt at aftale på arbejdspladsen på,  

 hvilket tidspunkt i løbet af dagen man afholder eventuelle møder.
 Mange forældre er nødt til at hente deres børn på et fast  

 tidspunkt hver eftermiddag, hvorfor det ikke er hensigtsmæssigt at planlægge  

 mødeaktivitet på dette tidspunkt af dagen.
Ad 6) Individuel og arbejdspladsrelateret tidsbank En tidsbank gør det muligt for medarbejderen at arbejde mere i  

 en periode, og dermed opspare overarbejde til benyttelse på et senere  

 tidspunkt, f.eks. hvis barnet er sygt eller i andre situationer, der kræver  

 forældrenes nærvær.
Ad 7) Hjemmearbejdspladser Moderne informationsteknologi gør det muligt, at en større del  

 af arbejdet kan foregå fra hjemmet.
Hjemmearbejdspladser giver større  

 fleksibilitet og reducerer medarbejderens transporttid.
Hjemmearbejdspladser  

 rummer en fare for, at medarbejderen altid er på arbejde og bliver isoleret  

 fra  

 kollegaerne på arbejdspladsen.
Når der indgås aftaler om oprettelse af  

 hjemmearbejdspladser, bør der tages højde for disse forhold.
Skriftlig fremsættelse Mogens Nørgård Pedersen  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om pligt til at indføre en familiepolitik på arbejdspladser.
(Beslutningsforslag nr.
B 30).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
