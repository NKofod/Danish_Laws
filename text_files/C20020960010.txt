Cirkulæreskrivelse  

 om rejsning af faderskabssager i forbindelse med sager om bortadoption Den 1. juli 2002 træder den nye børnelov (lov nr. 460 af 7.  

 juni 2001) i kraft.
Et eksemplar af loven vedlægges.
 Den nye børnelov indebærer bl.a., at bortadoption af et barn  

 som udgangspunkt først kan gennemføres, når faderskabet til barnet er søgt  

 fastslået, og faderskabssagen er afsluttet.
 Herved sikres,  

  

 dels  

 at faderen til det barn, der ønskes  

 bortadopteret, får mulighed for at udtale sig om den påtænkte adoption, jf.  

 herved adoptionslovens § 13,  

  

 dels  

 at barnet senere  hvis det ønskes det  

  får mulighed for at få oplyst, hvem dets genetiske far er.
Samtidig taler afgørende hensyn til barnet for, at  

 bortadoptionen gennemføres så hurtigt som muligt, efter at barnet er blevet  

 tre  

 måneder (og samtykke derfor kan gives, jf. adoptionslovens § 8, stk. 2.) Det er på den baggrund vigtigt, at faderskabssagen i sådanne  

 tilfælde afsluttes af statsamtet så hurtigt, som det er muligt og  

 forsvarligt.
Modtager amtskommunen en henvendelse fra en mor, der ønsker at  

 bortadoptere sit barn, bør statsamtet således  

  

 hurtigst muligt  

 gøres  

 opmærksom herpå, således at behandlingen af faderskabssagen kan  

 tilrettelægges  

 under hensyntagen hertil.
Orienteringen af statsamtet kan enten ske ved, at  

 amtskommunen,  

 hvis moderen er indforstået hermed, retter henvendelse til statsamtet eller  

 ved, at amtskommunen opfordrer moderen til at tage kontakt til statsamtet.
I visse tilfælde kan faderskabssagen gennemføres allerede inden  

 fødslen.
Dette er tilfældet, hvis følgende betingelser er opfyldt:
1. moderen anmoder herom, 2. der kun er én mulig fader, og 3. faderen anerkender faderskabet.
 Hvis disse betingelser ikke er opfyldt, kan faderskabssagen  

 først afsluttes efter fødslen.
 Eventuelle spørgsmål kan forelægges for statsamtet, jf. herved  

 børnelovens § 32.
 Denne cirkulæreskrivelse finder anvendelse i sager, hvor barnet  

 er født den 1. juli 2002 eller senere.
