Fremsat den 13. december 2006 af  

 Kim Christiansen (DF), Kristian Thulesen Dahl (DF),  

 Christian H.
Hansen (DF), Pia Kjærsgaard (DF),  

 Morten Messerschmidt (DF),  

 Hans Kristian Skibby (DF) og Peter Skaarup (DF) Forslag til folketingsbeslutning om  

 skærpelse af straffen for flugtbilister Folketinget pålægger justitsministeren at fremsætte et lovforslag  

 om ændring af færdselsloven med henblik på, at straffen for trafikanter, som  

 forårsager personskader, og som forlader ulykkestedet uden at yde hjælp til  

 den  

 tilskadekomne, skærpes til ubetinget fængselsstraf og med mulighed for  

 frakendelse  

 af førerretten.
Bemærkninger til forslaget Efter færdselslovens § 9 skal trafikanter, der med eller uden  

 egen skyld bliver indblandet i et færdselsuheld, straks standse og i muligt  

 omfang yde hjælp til tilskadekomne.
Overtrædelse af bestemmelsen kan, jf.  

 færdselslovens § 117 d stk. 1, straffes med bøde eller under skærpende  

 omstændigheder med fængsel indtil 1 år.
Adgangen til at idømme frihedsstraf  

 tager navnlig sigte på tilfælde, hvor en bilist forlader ulykkestedet uden at  

 yde hjælp til den tilskadekomne.
 Bestemmelserne i færdselsloven er beslægtet med straffelovens §  

 253, efter hvilken den, som undlader efter evne at hjælpe nogen, der er i  

 øjensynlig livsfare, eller at træffe de foranstaltninger, som  

 omstændighederne  

 kræver til redning af livløse, straffes med bøde eller fængsel indtil 2 år.
I forbindelse med det store antal sager med flugtbilister i  

 dette efterår er det kommet frem, at færdselslovens § 9 finder anvendelse  

 ofte,  

 men kun med bødestraf som resultat.
Det er endvidere kommet frem, at det er  

 vanskeligt at få dømt flugtbilister efter straffelovens § 253. Politianklager  

 og souschef ved politiadvokaturen i København Ebbe Arentoft udtaler således  

 til  

 Berlingske Tidende den 24. november 2006, at han i de sidste 10-15 år har  

 ført  

 færre § 253-sager, end man kan tælle på en hånd.
I stedet dømmes  

 flugtbilisterne med en bøde efter færdselslovens § 9 og § 117 d.
Dette kan  

 muligvis hænge sammen med, at straffelovens § 253, nr. 1, forudsætter, at den  

 nødstedte er i live, og at livsfaren er åbenbar for den pågældende trafikant,  

 samt at uagtsomhed også er strafbar inden for færdselslovens område, i  

 modsætning til straffelovens § 253, hvor der kræves forsæt.
Beslutningsforslaget pålægger justitsministeren at fremsætte et  

 lovforslag om ændring af færdselsloven, som indebærer, at straffen for  

 bilister, som forårsager personskader, og som forlader ulykkestedet uden at  

 yde  

 hjælp til den tilskadekomne, skærpes til ubetinget fængselsstraf i alle  

 tilfælde.
Det skal fremgå af lovforslaget, at bilisten ikke skal kunne undslå  

 sig ved at sige, at bilisten var i tvivl om, hvad det var, som blev påkørt.  

 Hvis bilisten er i tvivl, må denne standse op og undersøge, hvad det var, der  

 rent faktisk blev ramt.
Skriftlig fremsættelse Kim Christiansen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om skærpelse af straffen for flugtbilister.
(Beslutningsforslag nr.
B 64).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Færdselslovens § 9 samt (i uddrag) §§ 117 d og  

 118 a § 9.  

  

 Trafikant, der med eller uden egen skyld bliver indblandet i et  

 færdselsuheld,  

 skal straks standse og i muligt omfang yde hjælp til tilskadekomne.
Den  

 pågældende skal endvidere til sikring af færdslen deltage i de  

 foranstaltninger, som uheldet giver anledning til.
Hvis en anden, der er  

 indblandet  

 i uheldet, anmoder herom, skal vedkommende opgive navn og bopæl.
Tilsvarende  

 oplysninger skal efter anmodning gives den, på hvis ejendom eller ting, der  

 er  

 sket skade.
Stk. 2.  

  

 Er  

 der sket skade på en anden person, og er skaden ikke ubetydelig, skal den,  

 der  

 har forvoldt skaden, snarest muligt underrette politiet.
Er der sket skade på  

 ejendom eller ting, og er der ingen til stede, som kan modtage de  

 oplysninger,  

 der er nævnt i stk. 1, skal den, der har forvoldt skaden, snarest muligt  

 underrette skadelidte eller politiet.
Stk. 3.  

  

 Er  

 nogen dræbt eller kommet alvorligt til skade ved færdselsuheldet, må der ikke  

 ændres ved forholdene på uheldsstedet eller fjernes spor, som kan være af  

 betydning for opklaringen af uheldet.
Køretøj, der har været indblandet i  

 uheldet, skal dog flyttes, hvis dets placering er til fare for færdslen.
 § 117 d.  

  

 Overtrædelse af § 9, stk. 1, § 54, stk. 1, § 56,  

 stk. 1, § 62, stk. 1, og § 63 a straffes med bøde eller  

 under skærpende omstændigheder med fængsel indtil 1 år.
 § 118.  

  

 Med bøde, jf. dog stk. 6, straffes den, der:
1)  

 	  

 overtræder § 3,  

 stk. 1 og 2, §§ 4-8, § 9, stk. 2, Straffelovens § 253 § 253.  

  

 Med bøde eller fængsel indtil 2 år straffes den, som, uagtet det var ham  

 muligt  

 uden særlig fare eller opofrelse for sig selv eller andre, undlader 1)  

 	  

 efter evne at hjælpe  

 nogen, der er i øjensynlig livsfare, eller 2)  

 	  

 at træffe de  

 foranstaltninger, som af omstændighederne kræves til redning af nogen  

 tilsyneladende  

 livløs, eller som er påbudt til omsorg for personer, der er ramt af skibbrud  

 eller anden tilsvarende ulykke.
