 I henhold til § 12, stk. 2 og § 17 i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 480 af 21. december  

 1988, som ændret ved lov nr. 321 af 24. maj 1989, fastsættes:
§ 1.  De på finansloven til særlige  

 formidlingsaktiviteter afsatte bevillinger fordeles som udgangspunkt mellem  

 de enkelte regioner ud fra de kriterier, der lægges til grund ved fordelingen  

 af bevillingerne til regionernes driftsudgifter.
I denne beregning indgår  

 arbejdsstyrken, gennemsnitligt antal fuldtidsledige i de sidste 3 år og antal  

 virksomheder med mere end een ansat.
 Stk. 2.  Af bevillingen afsættes en mindre reserve til  

 særlige landsdækkende foranstaltninger og til anvendelse i enkelte regioner  

 med særlige beskæftigelsesmæssige problemer, jf. §§ 5 og 6.
 § 2.  Det regionale arbejdsmarkedsnævn beslutter  

 hvilke særlige aktiviteter, der er egnet til på tværs af geografiske  

 barrierer at fremme formidling mellem arbejdsgivere og arbejdssøgende og  

 fastsætter retningslinjer for arbejdsformidlingens anvendelse af midlerne.
 Stk. 2.  I tilfælde, hvor arbejdsformidlingen til de for  

 formidlingen anmeldte ledige stillinger ikke kan anvise lokal, ledig  

 arbejdskraft med de nødvendige kvalifikationer, kan arbejdsmarkedsnævnet  

 beslutte, at arbejdsformidlingen kan tage initiativer, herunder evt.  

 annoncering under anvendelse af AF.s logo.
 Stk. 3.  I tilfælde, hvor arbejdsformidlingen ikke kan  

 anvise lokale arbejdssøgende beskæftigelse ved hjemstedet, kan  

 arbejdsmarkedsnævnet beslutte, at arbejdsformidlingen kan yde arbejdssøgende  

 støtte til jobsøgning i en længere afstand fra hjemstedet, evt. i udlandet.
 Stk. 4.  Støtten kan f.eks. ydes ved, at  

 arbejdsformidlingen i fagblade, dagblade, lokalblade m.v. annoncerer efter  

 arbejdstilbud også uden for regionen, eller ved at arbejdsformidlingen yder  

 den arbejdssøgende evt. tillige ægtefælle og hjemmeboende børn rejsehjælp til  

 deltagelse i informationsmøder, ansættelsessamtaler, arbejdstest m.v. hos  

 arbejdsgivere.
 § 3.  Arbejdsmarkedsnævnet kan beslutte, at  

 arbejdsformidlingen kan anvende midler i forbindelse med arbejdsformidlingens  

 medvirken ved afholdelse af informationsmøder for lokale virksomheder med  

 henblik på at informere også uden for regionen boende arbejdssøgende om  

 jobmuligheder, eller til informationsmøder om arbejdstilbud i og uden for  

 regionen.
 § 4.  Arbejdsmarkedsnævnet kan beslutte, at  

 arbejdsformidlingen kan yde ægtefælle til en arbejdssøgende, der har fået  

 beskæftigelse i anden region, støtte til jobsøgningsaktiviteter med henblik  

 på beskæftigelse ved tilflytningsstedet, selv om vedkommende ægtefælle ikke  

 er ledig.
 § 5.  Såfremt der i enkelte regioner opstår særlige  

 problemer på arbejdsmarkedet, kan arbejdsdirektøren efter drøftelse med  

 Landsarbejdsnævnet tildele arbejdsmarkedsnævnet i den/de berørte regioner en  

 særlig bevilling så arbejdsformidlingen kan iværksætte særlige aktiviteter  

 med henblik på afhjælpning af problemerne.
 § 6.  Arbejdsdirektøren kan efter drøftelse med  

 Landsarbejdsnævnet på eget initiativ iværksætte andre, landsdækkende tiltag  

 med henblik på at fremme beskæftigelsen og balancen på arbejdsmarkedet.
 § 7.  Indtil der er udstedt generelle retningslinjer  

 kan Arbejdsdirektøren godkende, at der ydes økonomisk støtte til andre  

 formidlingsaktiviteter med henblik på at besætte de til arbejdsformidlingen  

 anmeldte ledige stillinger, hvortil der ikke lokalt findes ledige, som  

 skønnes kvalificerede.
 Stk. 2.  Arbejdsdirektøren orienterer Landsarbejdsnævnet  

 om, hvilke af de regionale arbejdsmarkedsmyndigheder foreslåede særlige  

 aktiviteter, der er ydet støtte til.
 § 8.  Arbejdsmarkedsnævnene skal hvert år inden  

 udgangen af februar til Arbejdsdirektoratet indsende en oversigt over  

 anvendelsen af de i det forudgående år tildelte bevillinger.  

 Arbejdsdirektøren kan give nærmere retningslinjer for disse indberetninger.
 § 9.  Arbejdsformidlingens afgørelser efter denne  

 bekendtgørelse kan ikke indbringes for anden administrativ myndighed.
 § 10.  Bekendtgørelsen træder i kraft den 1. juli  

 1989. Samtidig ophæves Arbejdsdirektoratets cirkulære nr. 172 af 18. juli  

 1973 som ændret ved cirkulæreskrivelse af 13. januar 1978.
 Stk. 2.  Tilsagn, der er givet med hjemmel i de før 1.  

 juli 1989 gældende bestemmelser om mobilitetsfremmende ydelser, kan opfyldes  

 i andet halvår 1989.
