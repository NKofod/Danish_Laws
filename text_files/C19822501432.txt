 1. CIRKULÆRE VEDRØRENDE NYT FERIEREGULATIV FOR  

 FARVANDSVÆSENET.
A.
ALMINDELIGE BESTEMMELSER.
 a 1.
 RETTEN TIL FERIE.
 Tjenestemænd har inden for ferieåret, der går fra 2. maj til 1. maj, ret  

 til at holde ferie med løn i 2 1/2 arbejdsdag for hver måneds tjeneste i  

 løbet af det forudgående kalenderår (»optjeningsåret«).
Stk. 2. Tjenestemænd, der er ansat inden for optjeningsåret eller efter  

 optjeningsårets udløb, og som har erhvervet ferieret under anden  

 beskæftigelse, er berettiget til at holde sådan tilgodehavende ferie mod  

 fradrag af 1/2080 af årslønnen for hver time tjenestemanden skulle have  

 udført tjeneste den pågældende dag.
Såfremt der ikke for den pågældende dag  

 har været fastsat en bestemt arbejdstid, foretages fradrag for 8 timers  

 tjeneste, Tilsvarende regel finder anvendelse under eventuel tjenestefrihed uden løn  

 for tjenestemænd, som ved ansættelsen ikke har optjent ret til ferie.
 Stk. 3. ved opgørelse af tilgodehavende ferie sidestilles fravær på grund  

 af sygdom, ferie eller ekstraordinær frihed i kortere perioder end et år med  

 tjeneste i stillingen, jfr. dog ¬ 7, stk. 3.
Stk. 4. Tjenestemænd, der ved feriens afholdelse har anden arbejdstid end  

 i optjeningsåret, oppebærer løn under ferie med samme brøkdel, som tjenesten  

 i optjeningsåret har andraget, Stk. 5. Til deltidsansatte, der i optjeningsåret har udført tjeneste ud  

 over den faste nedsatte arbejdstid, uden at dette er blevet vederlagt som  

 overarbejde, ydes med virkning fra 1. april 1982 for sådan tjeneste  

 almindelig feriegodtgørelse med 12 1/2 %. Der vil i så fald ikke samtidig  

 heraf kunne ydes særlig feriegodtgørelse iflg. a 6.
 a 2.
 TILRETTELÆGGELSE AF FERIEN.
Ferie skal i videst muligt omfang gives samlet og i tidsrummet 2. maj -  

 30. september.
Ved feriens tilrettelæggelse skal der inden for de grænser,  

 som tjenestens tarv kræver, tages størst muligt hensyn til personalets  

 ønsker.
Meddelelse om feriens placering gives så tidligt som muligt.
Stk. 2. Feriedage ud over 18 pr. år - herunder forlænget ferie i henhold  

 til stk. 3 - kan efter ansøgning, når afvikling skønnes forenelig med de  

 tjenstlige forhold, sammenspares med henblik på afvikling i sammenhæng senest  

 inden 3 år efter udløbet af det ferieår, i hvilket sammensparingen  

 påbegyndes.
Den således sammensparede ferie kan sammenlagt med den ordinære  

 ferie i et enkelt ferieår maksimalt udgøre 11 uger, hvoraf højst 8 uger kan  

 kræves afviklet i træk og efter styrelsens nærmere bestemmelse fortrinsvis  

 til afholdelse uden for ferieperioden.
Anmodning om sammensparing fremsættes  

 i forbindelse med styrelsens ferieplanlægning for det ferieår, hvori ferien  

 normalt skulle være afholdt.
Tjenestemanden skal samtidig oplyse, i hvilket  

 ferieår afvikling ønskes.
Tidspunktet for afvikling af sammensparet ferie  

 fastlægges, jfr. stk. 1, 2.pkt., senest 3 måneder før påbegyndelse af det  

 ferieår, i hvilket afviklingen skal ske.
Sammensparet ferie kan ikke omdannes  

 til kontant godtgørelse og kan ikke give grundlag for ferieforlængelse efter  

 stk. 3.
 Stk. 3. Har der af tjenstlige grunde ikke kunne tildeles en tjenestemand  

 mindst 18 feriedage inden for den i stk. 1 nævnte periode, er den pågældende  

 berettiget til i den øvrige del af ferieåret, at holde forlænget ferie efter  

 følgende regler:
 er der i perioden 2.maj - 30 .september afholdt ferie i 12 - 17 dage,  

 forlænges den resterende ferie med 2 dage, 6 - 11 dage, forlænges den  

 resterende ferie med 3 dage, 0 - 5 dage, forlænges den resterende ferie med 4  

 dage.
 Stk. 4. Ferie uden for perioden 2. maj - 30. september bør normalt ikke  

 deles i mindre afsnit end 6 dage i sammenhæng.
 Stk. 5. Er tjenesten tilrettelagt med 5 arbejdsdage om ugen, indgår 1  

 arbejdsfri dag som afviklet ferie for hver 5 dage den pågældende holder  

 ferie.
 Stk. 6. Helligdage i ferieperioden, der ville være fridag for den  

 pågældende, medregnes ikke som feriedage.
 a 3.
For så vidt ganske særlige tjenstlige forhold gør sig gældende kan optjent  

 ferie - helt eller delvis - bortfalde et enkelt ferieår efter  

 farvandsdirektoratets bestemmelse.
Bortfald af optjent ferie i to på hinanden  

 følgende ferieår kan undtagelsesvis finde sted og da kun med  

 finansministeriets forudgående samtykke.
 Stk. 2. For bortfaldne feriedage gives i det efterfølgende ferieår en  

 tillægsferie af samme længde som den bortfaldne ferie, således som denne  

 opgøres efter bestemmelserne i ¬ 2, stk. 3.
Stk. 3. Har tillægsferie som nævnt i stk. 2 ikke kunnet gives, er  

 tjenestemanden berettiget til en godtgørelse, som for hver tilgodehavende  

 feriedag udgør et beløb svarende til overarbejdsbetaling for 7 timer,  

 beregnet efter den betalingssats, der er gældende umiddelbart efter udløbet  

 af det ferieår, i hvilket tillægsferien skulle være givet.
Godtgørelse  

 udbetales senest 3 måneder efter udløbet af det ferieår, i hvilket  

 tillægsferien skulle være givet.
 a 4.
 SYGDOM UNDER FERIE.
 Sygedage under ferie betragtes i almindelighed som feriedage.
Stk. 2. Når særlige omstændigheder taler derfor, kan det dog tillades, at  

 ferie suspenderes under sygdom.
Ved afgørelsen af, hvorvidt sådan suspension  

 kan foretages, skal der eksempelvis tages hensyn til, om tjenestemanden er  

 sygemeldt ved feriens begyndelse, om sygdommen er af længere varighed, om den  

 er af alvorligere karakter, om sygdommen hindrer tjenestemanden i at benytte  

 tjenestefriheden på rimelig måde som ferie, eller om sygdommen skyldes  

 tilskadekomst under udførelse af tjenesten.
 Afgørelsen i sådanne spørgsmål træffes af farvandsdirektoratet efter  

 forelæggelse for nævnet for helbredsbedømmelser i tjenestemandssager, i hvert  

 enkelt tilfælde på grundlag af ansøgning bilagt lægeerklæring, indsendt  

 gennem farvandsdirektoratet.
 Stk. 3. Ferie, der træder i stedet for en efter bestemmelserne i stk. 2  

 suspenderet ferie, gives på et for afløsningen belejligt tidspunkt og uden  

 tillægsferie, selv om ferien må tildeles uden for perioden 2. maj - 30.  

 september.
 a 5.
 MILITÆRTJENESTE.
 Tjenestemænd, der indkaldes til aftjening af værnepligt, er berettiget til  

 almindelig feriegodtgørelse, jfr. ¬ 8, stk. 1, for den inden indkaldelsen  

 optjente, ikke afholdte ferie.
 Efter genoptagelse af tjenesten efter aftjent værnepligt er tjenestemanden  

 berettiget til at holde den under værnepligtsaftjeningen optjente ferie mod  

 fradrag i lønnen som anført i ¬ 1, stk. 2.
 a 6.
 SÆRLIG FERIEGODTGØRELSE.
 Ud over løn under ferie oppebærer tjenestemænd en særlig feriegodtgørelse  

 på 1 1/2 %, som beregnes af samtlige oppebårne indkomstskattepligtige beløb  

 for tjenstligt arbejde, men med fradrag af eventuel sygdomsrisikobidrag samt  

 særlig feriegodtgørelse.
 Stk. 2. I tilfælde, hvor en tjenestemands ferie af tjenstlige grunde  

 bortfalder, og der ydes den pågældende en kontant pengeerstatning herfor,  

 jfr. ¬ 3, stk. 3, bevares retten til den særlige feriegodtgørelse.
 a 7.
 FERIEMÆSSIG STILLING VED AFSKED.
En tjenestemand, der afskediges med pension i henhold til kapitel 2 i lov  

 om tjenestemandspension, skal før afskedigelsen holde den indtil  

 afskedigelsestidspunktet indtjente ferie.
Styrelsen kan dog i  

 undtagelsestilfælde efter forudgående forelæggelse for forsvarsministeriet  

 dispensere fra denne bestemmelse, såfremt særlige arbejdsmæssige forhold gør  

 sig gældende.
 Tjenestemanden oppebærer i forbindelse med afsked særlig feriegodtgørelse,  

 der er indtjent indtil afskedigelsestidspunktet, jfr. dog stk. 3.
 Stk. 2. Har tilgodehavende ferie ikke kunnet afvikles som anført i stk.  

 1, vil der ved afskedigelsen for pågældende periode kunne udbetales den  

 pågældende en godtgørelse, der udgør forskellen mellem pension efter  

 eventuelt samordningsfradrag og den senest forud for afskedigelsen oppebårne  

 lønning.
Stk. 3. Ved opgørelse af tilgodehavende ferie medregnes fravær på grund  

 af sygdom umiddelbart forud for afskedigelsen ikke som tjeneste.
Løn og andet  

 vederlag, der er udbetalt under sådant fravær, medtages ikke ved beregning af  

 særlig feriegodtgørelse.
 Stk. 4. Retten til godtgørelse efter stk. 2 og til særlig  

 feriegodtgørelse bortfalder, såfremt tjenestemanden umiddelbart forud for  

 afskedigelsen har været fraværende på grund af sygdom i 6 måneder eller  

 derover.
 a 8.
En tjenestemand, der fratræder sin stilling uden at være omfattet af a 7,  

 er berettiget til feriegodtgørelse med 12 1/2% af lønnen for det tidsrum, den  

 på fratrædelsestidspunktet tilgodehavende ferie vedrører.
Ved beregningen,  

 ses dog bort fra løn, der er udbetalt under ferie i det tidsrum, der danner  

 grundlag for godtgørelsen.
 Stk. 2. Bestemmelsen i stk. 1 finder tilsvarende anvendelse på  

 tjenestemænd, der opnår ekstraordinær tjenestefrihed i mindst 1 år.
 Stk. 3. Retten til særlig feriegodtgørelse bortfalder i det omfang, i  

 hvilket der ydes feriegodtgørelse i henhold til stk. 1.
 Stk. 4. Feriegodtgørelsen i henhold til stk. 1 udbetales efter samme  

 regler som feriegodtgørelse i henhold til ferieloven.
 Stk. 5. Der udbetales feriegodtgørelse i henhold til stk. 1 til boet  

 efter en tjenestemand, der er afgået ved døden uden at have holdt den inden  

 dødsfaldet indtjente ferie.
 a 9.
 Bestemmelserne i denne aftale finder tilsvarende anvendelse for ansatte,  

 der aflønnes med en tjenestemands lignende løn samt for elever, der uddannes  

 til ansættelse i medhjælperstilling.
B.
SÆRLIGE BESTEMMELSER.
 For tilrettelæggelse af ferie for Farvandsvæsenets personale gælder  

 iøvrigt særlige bestemmelser:
 a 10.
 INSPEKTIONSFARTØJER.
 Besætningernes ferie skal i muligt omfang søges fastlagt i perioden for  

 fartøjets årlige eftersyn, dog med undtagelse af de af besætningen, der skal  

 forblive ombord under beddingseftersynet for tilsyn med og deltagelse i de  

 forskellige arbejder.
 Ferier fastlægges ved særlig aftale mellem farvandsdirektoratet og  

 personaleorganisationerne.
 a 11.
LANDFYRENE Under hensyn til den for landfyr med vagt gældende særlige ordning  

 vedrørende fordeling af tjenestedøgn og fridøgn fastsættes ferien for  

 personalet ved disse fyr til 35 dage (5 uger). Ferien skal ved alle stationer  

 i størst mulig udstrækning fastlægges således at en ferieperiode påbegyndes  

 med en 1.tørndag, og at sidste feriedag i perioden falder sammen med et  

 sidste fridøgn før en 1.tørndag.
Der ydes ingen erstatning for de i  

 ferieperioden faldende fridage.
 Flere tjenestemænd ved samme fyrstation kan ikke gives ferie samtidig.
 For tjenestemænd ved fyr uden vagt fastsættes ferien i overensstemmelse  

 med nærværende regulativ's ¬ 1 (dvs. 30 arbejdsdage).
 Landfyrpersonalets ferier skal ikke approberes af farvandsdirektoratet,  

 men der skal hvert år i april måned sendes indberetning om  

 ferietilrettelæggelsen for hele ferieåret.
 Såfremt der senere sker ændringer i den eller de planlagte ferieperioder  

 eller såfremt den indsendte indberetning ikke har indeholdt den samlede  

 planlægning, må supplement til indberetningen indsendes.
 For de fyrs vedkommende, hvor ferieafløsning skal præsteres af fast  

 afløsningspersonale, må der kun ændres i de planlagte ferier efter  

 forudgående aftale, ligesom farvandsdirektoratet må forbeholde sig at  

 foretage ændringer i de planlagte ferier, hvor dette nødvendiggøres af  

 afløsningshensyn.
 a 12.
 FYRSKIBENE.
 Af den fyrskibsbesætningerne tilkommende årlige ferie indgår 4 uger (24  

 arbejdsdage), som en del af de i ferieåret (2. maj - 1. maj) forekommende  

 landlovsperioder, således at der i hver landlovsmåned afvikles 4 feriedage  

 (eller 2 pr. 1/2 måneds landlov).
Den femte ferieuge afvikles som 5 feriedage, der - med nødvendig  

 supplering fra personalets S-frihedsdage, afbrænderdage m.m. - afvikles i  

 perioden 2. maj - 30. september i intervallet mellem normale skiftedage og  

 lokalposttur, i muligt omfang individuelt efter ønske.
Personale, hvis  

 ekstra-landlov falder uden for perioden 2. maj - 30. september, har  

 fortrinsret.
 Ved afgang fra statstjenesten med eller uden pension samt ved  

 ekstraordinær tjenestefrihed benyttes de herfor gældende regler (jvf. ¬¬ 7  

 og-8), idet resterende ferietilgodehavende opgøres i forhold til ovenstående.
Ved indtræden i fyrskibstjenesten som tjenestemand på prøve forholdes som  

 angivet i reglerne i nærværende regulativs ¬ 1, idet dog indeholdelse i  

 lønnen - såfremt dette forhold foreligger - vil blive foretaget ved afvikling  

 af den første landlovsperiode efter den 2. maj, idet den pågældendes  

 feriemærkebog samtidig forsynes med påtegning om udbetaling af tilgodehavende  

 feriebeløb.
For ferieret, der indtræder i det påfølgende ferieår, foretages  

 lønindholdelse m.v. ligeledes ved første landlovsperiode efter 2. maj.
 a 13.
 Nærværende regulativ er gældende fra den 1. april 1981 med undtagelse af  

 bestemmelserne i ¬ 1, stk. 1, der er gældende fra den 1. januar 1982.
 Tidligere udsendte ferieregulativ B 2 - 1975 med senere ændringer ændres  

 herved.
