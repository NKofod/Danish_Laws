(Lands- og regionplanloven) Herved bekendtgøres lov om lands- og regionplanlægning,  

 jfr. lovbekendtgørelse nr. 95 af 4. marts 1980, med de ændringer, der følger  

 af lov nr. 205 af 18. maj 1982 og lov nr. 301 af 9. juni 1982.
Formål § 1.  Ved en sammenfattende fysisk lands- og  

 regionplanlægning tilstræbes at tilvejebringe grundlag for:
Landsplanlægning § 2.  Miljøministeren drager omsorg for udførelsen af  

 en sammenfattende fysisk landsplanlægning og for, at der foretages de  

 undersøgelser, som er nødvendige herfor.
 § 3.  Offentlige myndigheder samt koncessionerede og  

 tilsvarende virksomheder skal til brug for den sammenfattende fysiske  

 landsplanlægning give oplysninger om forberedelse eller udførelse af  

 undersøgelser, planlægning og større anlægsdispositioner, som kan få  

 betydning for planlægningen.
 Stk. 2.  Miljøministeren kan pålægge hovedstadsrådet,  

 amtsrådene og kommunalbestyrelserne at tilvejebringe oplysninger til brug for  

 udførelsen af landsplanarbejdet.
 § 4.  Efter forhandling med de ministre, hvis  

 sagsområde særligt berøres, kan miljøministeren som led i landsplanlægningen  

 bestemme, at nærmere angivne forudsætninger skal lægges til grund for  

 regionplanlægningen.
 § 5.  Miljøministeren afgiver en årlig redegørelse om  

 landsplanarbejdet til folketingets udvalg om fysisk planlægning.
Regionplanlægning § 6.  For hver amtskommune skal der tilvejebringes en  

 regionplan efter reglerne i denne lov.
 § 7.  Regionplanen skal indeholde retningslinjer for:
 Stk. 2.  Regionplanen kan indeholde retningslinjer for  

 andre forhold af væsentlig betydning for fremme af en hensigtsmæssig by- og  

 bebyggelsesudvikling m.v. i amtskommunen.
§ 8.  En regionplan skal ledsages af en redegørelse  

 for planens forudsætninger, herunder den forudsatte tidsfølge for planens  

 gennemførelse.
Redegørelsen skal tillige belyse, hvorledes regionplanen  

 forholder sig til den hidtil udførte planlægning for amtskommunens område og  

 tilgrænsende områder.
 § 9.  Regionplanlægningen skal udføres under  

 overholdelse af landsplanbestemmelser i medfør af § 4 og i øvrigt under  

 anlæggelse af en helhedsvurdering af den ønskelige udvikling i amtskommunen.
 Stk. 2.  Miljøministeren kan efter forhandling med de  

 kommunale organisationer fastsætte regler om udførelsen af  

 regionplanlægningen.
 § 10.  Enhver kommunalbestyrelse skal inden en frist  

 fastsat af miljøministeren sende amtsrådet et oplæg til de retningslinjer for  

 arealanvendelsen i kommunen, som regionplanen efter kommunalbestyrelsens  

 opfattelse bør indeholde.
 Stk. 2.  Til brug for udarbejdelsen af oplægget efter  

 stk. 1 giver amtsrådet kommunalbestyrelserne oplysning om den amtskommunale  

 sektorplanlægning.
 § 11.  Amtsrådet indhenter oplysninger om foreliggende  

 planer og igangværende planlægning for amtskommunens område eller dele deraf.  

 Herunder indhentes oplysninger om den kommunale sammenfattende byplanlægning  

 og om den statslige og kommunale sektorplanlægning.
 Stk. 2.  Kommunalbestyrelserne og andre myndigheder samt  

 koncessionerede og tilsvarende virksomheder skal efter anmodning fra  

 amtsrådet give de oplysninger, der findes nødvendige for regionplanlægningen.
 Stk. 3.  Amtsrådet stiller de modtagne oplysninger til  

 rådighed for de berørte kommuner.
 § 12.  Efter udløbet af fristen efter § 10 optager  

 amtsrådet forhandling med kommunalbestyrelserne med henblik på udarbejdelse  

 af alternative skitser til et regionplanforslag og af en redegørelse for  

 skitsernes forudsætninger.
 Stk. 2.  Regionplanskitserne og redegørelsen  

 offentliggøres af amtsrådet og tilsendes kommunalbestyrelserne og  

 miljøministeren samt de myndigheder og virksomheder, fra hvem amtsrådet har  

 modtaget oplysninger efter § 11.
 Stk. 3.  Amtsrådet og kommunalbestyrelserne skal forestå  

 en oplysningsvirksomhed med det formål at fremkalde en offentlig debat om  

 regionplanlægningens målsætning og nærmere indhold.
 § 13.  Efter forløbet af 6 måneder fra skitsernes  

 offentliggørelse optager amtsrådet forhandling med kommunalbestyrelserne med  

 henblik på udarbejdelse af et forslag til regionplan.
 Stk. 2.  Når amtsrådet har vedtaget et forslag til  

 regionplan, offentliggør amtsrådet forslaget med ledsagende redegørelse og et  

 uddrag af de modtagne bemærkninger til tidligere offentliggjorte skitser.
 Stk. 3.  Materialet sendes til de myndigheder m.v., der  

 er nævnt i § 12, stk. 2, med oplysning om, at eventuelle indsigelser eller  

 bemærkninger kan sendes til amtsrådet inden 4 måneder.
 Stk. 4.  Efter fristens udløb sender amtsrådet  

 indsigelserne og bemærkningerne tillige med en vurdering deraf til  

 miljøministeren.
 § 14.  En regionplan godkendes af miljøministeren,  

 efter at forslaget er gennemgået i samarbejde med de ministre, hvis område i  

 øvrigt berøres af planlægningsarbejdet.
 Stk. 2.  Miljøministeren kan godkende  

 regionplanforslaget delvis, hvis dette findes hensigtsmæssigt og skønnes at  

 kunne ske uden væsentlig risiko for en uheldig foregribelse af planen som  

 helhed.
Stk. 3.  I forbindelse med godkendelsen kan  

 miljøministeren foretage de ændringer, som skønnes at være påkrævede af  

 landsplanmæssige hensyn, efter at de påtænkte ændringer er gennemgået i  

 samarbejde med de i stk. 1 nævnte ministre.
Inden der foretages ændringer,  

 skal der gives amtsrådet og kommunalbestyrelserne for de berørte kommuner  

 lejlighed til at udtale sig.
 Stk. 4.  Den godkendte regionplan offentliggøres af  

 amtsrådet.
 § 15.  Amtsrådets og kommunalbestyrelsernes  

 planlægningsvirksomhed og udførelse af anlægsdispositioner må ikke stride mod  

 regionplanlægningen.
 Stk. 2.  Amtsrådet og kommunalbestyrelserne skal virke  

 for regionplanens gennemførelse, herunder ved udøvelse af beføjelser i medfør  

 af lovgivningen.
§ 16.  Hvert andet år efter godkendelsen af en  

 regionplan giver amtsrådet miljøministeren en redegørelse for den stedfundne  

 udvikling, herunder for den planlægning, der er udført for amtskommunens  

 område eller dele deraf.
Redegørelsen skal indeholde amtsrådets vurdering af  

 udviklingens og den omhandlede planlægnings overensstemmelse med eller  

 indflydelse på regionplanlægningen.
§ 17.  Amtsrådet kan udarbejde tillæg til en godkendt  

 regionplan, indtil tilvejebringelse af en ny samlet regionplan findes  

 påkrævet.
Miljøministeren kan pålægge amtsrådet at udarbejde sådanne tillæg.
 Stk. 2.  §§ 7-15 finder tilsvarende anvendelse på tillæg  

 til en regionplan, idet miljøministeren dog kan fritage helt eller delvis for  

 overholdelse af bestemmelserne i §§ 10-13.
Andre bestemmelser § 18.  Der skal gives amtsrådet lejlighed til at  

 udtale sig, inden en statslig myndighed, en kommunalbestyrelse eller en  

 koncessioneret eller tilsvarende virksomhed træffer beslutning om  

 beliggenheden eller udførelsen af større anlæg eller institutioner.
 § 19.  (Ophævet).
 § 20.  Loven træder i kraft den 1. april 1974.
 § 21.  §§ 6-18 gælder ikke for Københavns og  

 Frederiksberg kommuner samt Københavns, Frederiksborg og Roskilde  

 amtskommuner, jfr. lov om regionplanlægning i hovedstadsområdet.
 § 22.  Loven gælder ikke for Færøerne og Grønland.
Miljøministeriet, den 21. december 1982 Chr.
Christensen /Ole Plougmann (* 1) træder i kraft den 1. januar 1983, jfr. lov nr. 205 af 18. maj 1982.
