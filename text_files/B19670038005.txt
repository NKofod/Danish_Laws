 I medfør af § 34 i lov nr. 154 af 7. juni 1958 om lønninger og pensioner  

 m. v. til statens tjenestemænd fastsættes følgende:
 § 1.  Ved notering af indeholdelser for lån fra de i  

 henhold til ovennævnte lovbestemmelse anerkendte lånefonds eller  

 pengeinstitutter skal iagttages:
a.
At det enkelte låns maksimumsbeløb ikke overstiger 50 pct. af  

 tjenestemandens årsløn (bruttoløn og stedtillæg: ved bruttoløn forstås  

 lønningen i henhold til ovennævnte lovs §§ 84, 87 og 88). For time- og  

 daglønnede arbejdere i pensionsberettigende stillinger er maksimumsbeløbet 10  

 000 kr.
b.
At lånets afdragstid i almindelighed ikke må overstige 10 år: hvor  

 særlige forhold gør sig gældende, kan afdragstiden udstrækkes indtil 15 år,  

 men der må i så tilfælde foreligge enten en anbefaling fra den  

 forhandlingsberettigede tjenestemandsorganisation eller en udtrykkelig  

 godkendelse af vedkommende noterende myndighed.
c.
Den tjenestemand, der imod lønforskrivning har opnået et lån efter  

 reglerne under a. og b. med en afdragstid på over 5 år, kan herefter ikke  

 imod lønforskrivning opnå andre lån end sådanne, der skal afvikles på højst 5  

 år: denne bestemmelse gælder dog ikke, når der kun resterer 5 års afdrag på  

 et længere løbende lån.
 § 2.  Den noterende myndighed skal påse, at lånet er  

 ydet af en af økonomiministeriet anerkendt lånefond eller et i henhold til  

 ovennævnte lovbestemmelse anerkendt pengeinstitut, og at den i samme  

 lovbestemmelse fastsatte grænse af 1/8 ikke er overskredet.
 § 3.  Bekendtgørelsen har virkning fra den 1.juni  

 1967.
 Stk. 2.  Finansministeriets bekendtgørelse nr. 304 af  

 30. september 1958 om regler for statens tjenestemænds lønforskrivninger  

 ophæves.
 Økonomiministeriet, den 19. september  

 1967.
 Ivar Nørgaard.
 / Karen Byberg.
