Betænkning afgivet af Miljø- og  

 Planlægningsudvalget den 15. marts 2000 Betænkning over Forslag til lov om ændring af lov om  

 kemiske stoffer og produkter Udvalget har behandlet lovforslaget i en række  

 møder og har herunder stillet spørgsmål til miljø-  

 og energiministeren, som denne har besvaret skriftligt.
 Der er af miljø- og  

 energiministeren stillet ændringsforslag om deling af lovforslaget samt  

 ændringsforslag til det delte lovforslag, hvorom henvises til de  

 ledsagende bemærkninger.
Udvalget tiltræder delingen af lovforslaget og de af  

 miljø- og energiministeren stillede ændringsforslag til det  

 delte lovforslag.
Udvalget anmoder om, at det under B nævnte lovforslag  

 henvises til fornyet udvalgsbehandling efter 2. behandling.
Udvalget har modtaget skriftlig og mundtlig henvendelse  

 fra Brancheforeningen Dansk Træbeskyttelse vedrørende den del af  

 lovforslaget, som bliver L 157 A.
Udvalget har endvidere modtaget skriftlig  

 og mundtlig henvendelse fra De danske Landboforeninger og Dansk  

 Familielandbrug vedrørende den del af lovforslaget, som bliver L 157  

 B, jf. alm. del   bilag 482.
 Herefter indstiller et flertal (udvalget med  

 undtagelse af Enhedslistens medlem) det under A nævnte lovforslag til  

vedtagelse med de stillede ændringsforslag.
Et mindretal (Enhedslistens medlem af udvalget)  

 indstiller det under A nævnte lovforslag til forkastelse ved 3.  

 behandling.
Mindretallet vil stemme for de stillede  

 ændringsforslag.
Enhedslisten kan ikke støtte forslaget om  

 implementering af EU s biociddirektiv, som indebærer en lang stribe  

 forringelser i forhold til dansk lovgivning i dag.
Som eksempler herpå  

 kan nævnes: Formålsparagraffen svækkes, og Danmark  

 forpligtes til at behandle ansøgninger om godkendelse af biocider, som  

 i dag er forbudte i Danmark.
Selv om det i bemærkningerne hævdes,  

 at medlemsstaterne bevarer kompetencen til at godkende de enkelte  

 biocidmidler, kan Danmark i praksis ikke forbyde et giftstof, hvis det  

 først er godkendt i f.eks.
Spanien.
Danmark kan brokke sig, men det er  

 en EU-komité, som skal tage stilling til Danmarks klage.
Med  

 lovforslaget bliver der derfor overført massiv kompetence fra Danmark  

 til EU.
Hertil kan tilføjes, at godkendelsesproceduren  

 svækkes, så den bliver mindre seriøs,  

 godkendelsesperioderne forlænges, mærkningskravene forringes,  

 godkendelserne omgærdes af hemmelighed, Miljøklagenævnet  

 kobles af, ligesom det er sket på pesticidområdet, og  

 Bekæmpelsesrådet vil ikke blive inddraget i  

 godkendelsesprocessen.
Forringelse på forringelse.
Endelig kan det  

 påpeges, at dansk lovgivning nu ændres, uden at man kender de  

 konkrete godkendelsesprincipper, som EU endnu ikke har fastlagt.
Til trods  

 herfor hævdes det i bemærkningerne til lovforslaget, at  

 beskyttelsesniveauet efter EU-systemet generelt vil ligge på linje med  

 det eksisterende danske.
Som minimum burde lovforslaget afvente, at disse  

 godkendelsesprincipper blev fastlagt, så Folketinget ved, hvad man  

 stemmer om.
Ændringsforslag Af	miljø- og energiministeren, tiltrådt af  

udvalget:
a Ændringsforslag om deling af lovforslaget 1) Lovforslaget deles i to lovforslag med følgende  

 titler og indhold:
 A. »Forslag til lov om ændring af lov om kemiske stoffer og  

 produkter. (Markedsføring af biocidholdige produkter m.v.)« omfattende  

 den til titlen knyttede note, § 1, indledningen, nr. 1-3 og 5-14, samt §  

 2.
 B. »Forslag til lov om ændring af lov om kemiske stoffer og  

 produkter. (Opfølgning af Bichel-udvalgets anbefalinger)« omfattende §  

 1, indledningen og nr. 4, samt § 2.
b Ændringsforslag til det under A nævnte  

 lovforslag Til § 1 2) I den under nr. 3 foreslåede affattelse af §  

 33 a, stk. 3, indsættes i 2. pkt. efter »markedsført«: »som et aktivt stof i et biocidmiddel«.
 3) I den under nr. 3 foreslåede affattelse af §  

 36, stk. 4, indsættes efter »renter heraf«: », jf. rentelovens  

 regler,«.
 4) Nr. 11 affattes således:
»11. I § 59, stk. 4, ændres »§ 33,  

 stk. 6, § 35, stk. 7, § 36, stk. 2, § 36 a, § 38 a,« til: »§ 33, stk. 3, §  

 33, stk. 5, § 35, stk. 6, § 36, stk. 2, § 37, § 37 a, § 38, stk. 3, § 38 a,«,  

 og »og § 43« ændres til: », § 43 og § 47 a, stk. 2,«.« 5) Nr. 13 affattes således:
»13. I § 64 ændres »§ 36 a« til: »§  

 37« og »og § 43, stk. 1,« til: », § 43, stk. 1, og § 47 a, stk. 2,«.« c Ændringsforslag til det under B nævnte  

 lovforslag Til § 2 6) Paragraffen affattes således:
»§ 2 Loven træder i kraft den 14. maj 2000.« Bemærkninger Til nr. 1 Under 1. behandling den 20. januar 2000 tilkendegav  

 miljø- og energiministeren, at lovforslaget ville blive opdelt i en  

 del med hjemlerne til at etablere et kvotesystem og obligatoriske randzoner  

 langs målsatte vandløb og søer over 100 kvadratmeter,  

 foranlediget af Bichel-udvalgets anbefalinger, og i en del med resten.
Disse hjemler findes i lovforslagets § 1, nr. 4, som  

 nyaffatter lovens § 38 a.
Det foreslås, at dette nummer overflyttes til  

 et lovforslag B.
De resterende numre i § 1 i det oprindelige lovforslag  

 foreslås bevaret samlet i et lovforslag A.
Til nr. 2 Ændringen er en præcisering af, hvad der skal  

 forstås som et nyt aktivstof i biociddirektivets forstand, og bringer  

 forslaget i overensstemmelse med direktivets afgrænsning mellem nye og  

 eksisterende biocidaktivstoffer, jf. artikel 16, stk. 2.
 Biociddirektivet afgrænser i artikel 16 begrebet  

»eksisterende aktivstof« i relation til, hvilke aktivstoffer der kan komme ind  

 under den fælles EU-revurdering af eksisterende aktivstoffer.
Et eksisterende stof er et stof, der er på  

 markedet Det er derfor nødvendigt at supplere den  

 foreslåede bestemmelse i § 33 a, stk. 3, med en præcisering af,  

 at aktivstoffet skal indgå i et biocidmiddel.
Aktivstoffer, der alene indgår i forskning og  

 udvikling for eksempel i laboratorieforsøg eller ved  

 forsøgsmæssig afprøvning, falder uden for gruppen af  

 eksisterende stoffer.
Dette følger allerede af, at der i sådanne  

 tilfælde ikke er tale om markedsføring af et biocidmiddel.
Til nr. 3 Ændringen indebærer, at beløb, som ved  

 en fejl er blevet udbetalt til forsknings- og udviklingsprojekter m.v., og  

 som kræves tilbagebetalt, forrentes efter rentelovens almindelige  

 regler og ikke, som det fremgår af lovforslagets bemærkninger til  

 § 36, stk. 4, med en fast månedlig rentesats.
Til nr. 4 Ændringsforslaget er en teknisk rettelse af § 1, nr.  

 11, og indebærer, at også § 47 a, stk. 2, citeres i  

 straffebestemmelsen i lovens § 59, stk. 4.
Til nr. 5 Ændringsforslaget er en teknisk rettelse af § 1, nr.  

 13, og indebærer, at der i lovens § 64 om udpantningsret for gebyrer og  

 afgifter ikke henvises til § 10 a, idet denne bestemmelse blev ophævet  

 ved lov nr. 431 af 10. juni 1997 om ændring af lov om  

 miljøbeskyttelse og lov om kemiske stoffer og produkter.
Til nr. 6 Ændringsforslaget er en konsekvens af opdelingen af  

 lovforslaget og fastholder ikrafttrædelsesdatoen den 14. maj 2000.
Martin Glerup (S)  

  Carsten Koch (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Gitte Seeberg (KF)  Svend Aage Fauerholdt (DF)  

  Ole M.
Nielsen (KRF) Frihed 2000 havde ikke medlemmer i udvalget.
