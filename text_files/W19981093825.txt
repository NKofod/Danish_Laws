Tvangsfiksering og mindste middels princip Nævnet fandt i overensstemmelse med  

 lokalnævnet, at betingelserne for tvangsfikseringen var opfyldt  

 på grund af nærliggende fare for andres legeme og helbred.  

 Nævnet lagde vægt på, at personalet forgæves havde  

 søgt at berolige patienten og skærme hende på sin stue.  

 På baggrund af tidligere erfaringer skønnede lægerne, at  

 en beroligende injektion ved tvang ville nødvendiggøre, at  

 patienten skulle fastholdes gennem længere tid indtil virkningens  

 indtræden.
