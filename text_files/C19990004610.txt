Cirkulæreskrivelse om  

 stemmeoptælling   

 ved Europa-Parlamentsvalget den 10. juni 1999 (Til alle kommunalbestyrelser og valgbestyrelser) 1. Stemmeoptælling søndag den 13. juni og mandag den 14.  

 juni 1999 I medfør af § 28, stk. 1, i lov om valg  

 af danske repræsentanter til Europa-Parlamentet, jf.  

 lovbekendtgørelse nr. 730 af 9. oktober 1998, fastsættes:
 Stemmeoptællingen ved Europa-Parlamentsvalget  

 torsdag den 10. juni 1999 skal påbegyndes søndag den 13. juni  

 1999 kl. 22 og afsluttes mandag den 14. juni 1999.
2. Gennemførelse af stemmeoptællingen Europa-Parlamentsvalglovens § 28, stk. 1, 2. og  

 3. pkt., og § 28, stk. 3, indeholder de generelle bestemmelser om  

 tilrettelæggelse og gennemførelse af stemmeoptællingen,  

 mens de nærmere regler herom skal fastsættes af  

 indenrigsministeren, jf. § 28, stk. 4.
 I medfør af Europa-Parlamentsvalglovens § 28,  

 stk. 4, fastsættes:
Første stemmeoptælling Den første stemmeoptælling, jf. nedenfor,  

 skal foregå med bistand fra tilforordnede vælgere.
Antallet af  

 tilforordnede vælgere fra de enkelte kommuner i opstillingskredsen  

 fastsættes i forhold til det senest offentliggjorte folketal.  

 Valgbestyrelsen kan ved enstemmighed træffe afgørelse om en  

 anden fordeling, f.eks. en fordeling i forhold til antal tilforordnede, der  

 medvirker ved afstemningen på valgdagen i de enkelte kommuner.
 Valgbestyrelsen skal træffe de fornødne  

 forberedelser til, at optællingsholdene kan påbegynde  

 optællingen af de afgivne stemmesedler straks søndag den 13.  

 juni 1999 kl. 22. De afgivne stemmesedler kan således umiddelbart  

 før dette tidspunkt udtages af de pakker eller stemmekasser, hvori de  

 har været opbevaret siden afstemningens afslutning på valgdagen,  

 samt sorteres på partier.
Ved den første stemmeoptælling  

 optælles, hvor mange stemmer der er afgivet for hver kandidatliste.  

 Optællingen sker efter reglerne i folketingsvalglovens § 68,  

 stk. 2. Stemmerne optælles for hvert afstemningsområde for  

 sig.
I forbindelse med optællingen træffes afgørelse om  

 stemmesedlernes gyldighed, jf.
Europa-Parlamentsvalglovens § 29,  

 stk. 1 og 2, jf.
Indenrigsministeriets bekendtgørelse nr. 182 af  

 11. marts 1994 om bedømmelse af stemmesedler afgivet til  

 Europa-Parlamentsvalg.
 Resultaterne af stemmeoptællingen for hvert  

 afstemningsområde indføres i den pågældende  

 afstemningsbog og meddeles de tilstedeværende.
Når stemmeoptællingen for alle  

 afstemningsområder er afsluttet, sammentælles resultaterne.  

 Straks herefter skal valgbestyrelsen telefonisk eller pr. telefax indberette  

 til Indenrigsministeriet, hvor mange stemmer der i hele opstillingskredsen er  

 afgivet for hver kandidatliste.
Antallet af ugyldige stemmesedler fordelt  

 på blanke og andre ugyldige stemmesedler samt antallet af afgivne  

 stemmer i alt skal ligeledes indberettes.
 Indenrigsministeriet vil forud for valget give  

 valgbestyrelsen meddelelse om den nærmere fremgangsmåde, der skal  

 benyttes ved indberetningen.
Fintælling Senest mandag den 14. juni 1999 foretages en fornyet  

 stemmeoptælling (fintælling). Ved fintællingen, der  

 ligeledes foretages for hvert afstemningsområde for sig, foretages en  

 fornyet optælling af, hvor mange stemmer der i hvert  

 afstemningsområde er afgivet for hver kandidatliste.
I fornødent  

 omfang foretages ligeledes en fornyet bedømmelse af de afgivne  

 stemmesedler.
Samtidig opgøres, hvor mange stemmer der er afgivet for  

 hver enkelt kandidat på kandidatlisten (personlige stemmer), og hvor  

 mange stemmer der i øvrigt er afgivet for kandidatlisten  

 (listestemmer). Opgørelsen af de personlige stemmer og listestemmerne  

 kan dog også foretages ved en tredje optælling for  

 opstillingskredsen under ét.
Opgørelsen sker efter reglerne i  

 Europa-Parlamentsvalglovens § 30.
 Når fintællingen for alle  

 afstemningsområder er afsluttet, sammentælles resultaterne.  

 Herefter skal valgbestyrelsen telefonisk eller pr. telefax indberette til  

 Indenrigsministeriet, hvor mange stemmer der i hele opstillingskredsen er  

 afgivet for de enkelte kandidater på hver kandidatliste, antallet af  

 listestemmer samt det samlede stemmetal for hver kandidatliste.
 Indenrigsministeriet vil forud for valget give  

 valgbestyrelsen meddelelse om den nærmere fremgangsmåde m.v., der  

 skal benyttes ved indberetningen.
Resultaterne af fintællingen indføres i  

 valgbogen.
Når valgbogen er færdiggjort, underskrives den af hele  

 valgbestyrelsen.
Stemmematerialet sammenpakkes som angivet i  

 folketingsvalglovens § 74, stk. 1 og 2.
