Betænkning afgivet af Sundhedsudvalget den 17. maj 2006 Betænkning over Forslag til lov om ændring af lov om kunstig  

 befrugtning i forbindelse med lægelig behandling, diagnostik og forskning  

 m.v.
(Omfanget af behandling på de regionale sygehuse, vurdering  

 af forældreuegnethed, lempelse af ægdonationsreglerne og forlængelse af  

 opbevaringstiden for nedfrosne æg) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Der er stillet 9 ændringsforslag til lovforslaget.
Socialdemokratiets,  

 Det Radikale Venstres, Socialistisk Folkepartis og Enhedslistens medlemmer af  

 udvalget har stillet ændringsforslag nr. 1-3 og 5-9. Socialdemokratiets, Det  

 Radikale Venstres og Socialistisk Folkepartis medlemmer af udvalget har  

 stillet  

 ændringsforslag nr. 4.
2. Udvalgsarbejdet Lovforslaget blev fremsat den 26. januar 2006 og var til 1.  

 behandling den 2. februar 2006. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 10 møder.
Høring Lovforslaget har ikke været sendt i høring forud for  

 fremsættelsen.
Indenrigs- og sundhedsministeren henviser i lovforslagets  

 bemærkninger til den høring, der blev foretaget forud for det tidligere  

 lovforslag nr.
L 187, folketingsåret 2003-04, som ikke blev færdigbehandlet  

 af  

 Folketinget.
Høringssvar og notat vedrørende lovforslag nr.
L 187 er  

 omdelt  

 som bilag 1 på lovforslaget.
Endvidere henvises til indenrigs- og  

 sundhedsministerens svar på spørgsmål 1 om, hvilke elementer i lovforslaget  

 der  

 ikke har været sendt i høring i forbindelse med lovforslag nr.
L 187,  

 folketingsåret 2003-04.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Fertilitetsselskab, Landsforeningen for bøsser og  

 lesbiske, Landsforeningen for Ufrivilligt  

 Barnløse, Nordisk Cryobank, Helle Schønfeldt,  

 Frederiksberg, Camilla Blay Steiner, Hillerød  

 og Hans Pauli Sundstein,  

 Grindsted.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Landsforeningen for bøsser og  

 lesbiske, Landsforeningen for Ufrivilligt  

 Barnløse og Nordisk Cryobank.
 Møder med organisationer m.v.
 Udvalget har endvidere afholdt et møde med Dansk  

 Fertilitetsselskab om lovforslaget.
Spørgsmål Udvalget har stillet 43 spørgsmål til indenrigs- og  

 sundhedsministeren til skriftlig besvarelse, som denne har besvaret.
Nogle af  

 udvalgets spørgsmål og ministerens svar herpå er optrykt som bilag 2 til  

 betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Dansk Folkepartis medlemmer bemærker, at Dansk Folkeparti kan  

 tilslutte sig lovforslaget, der bl.a. indebærer, at opbevarings- og  

 nedfrysningstiden  

 af æg bliver ændret fra 2 til 5 år, så barnløse par har mulighed for en bedre  

 planlægning af en familieforøgelse.
Desuden kan Dansk Folkeparti tilslutte sig, at der nu gives  

 mulighed for, at ægdonation kan ske anonymt fra en rask kvinde, således at  

 der  

 er en parallel linje med reglerne for sæddonation.
Der har længe i Danmark  

 været for få æg til behandling af barnløse i forhold til behovet, hvilket har  

 gjort, at mange kvinder har måttet tage til udlandet for at blive behandlet  

 for  

 barnløshed.
Dansk Folkeparti mener, at man med denne humanitære indsats giver  

 bedre mulighed for, at barnløse pars ønsker bliver imødekommet inden for  

 landets grænser.
Vedrørende forældreuegnethed lægger Dansk Folkeparti vægt på, at  

 der med lovforslagets vedtagelse skal foretages en faglig vurdering af en  

 læge,  

 som skal bedømme et pars egnethed som forældre, inden en behandling med  

 kunstig  

 befrugtning indledes.
Dansk Folkeparti lægger vægt på, at det også i denne  

 sammenhæng er barnets tarv, der bør være i fokus, således at et barn ikke  

 kommer  

 til verden i en familie, hvor der kan være et udtalt misbrug af alkohol eller  

 narkotiske  

 stoffer, eller hvor der er alvorlige psykosociale problemer.
Dansk Folkeparti  

 mener, at der er vægtige grunde til, at en sådan lovhjemmel nu bliver indført  

   

 dog med mulighed for at kunne klage over afgørelsen.
 Et  

  

 mindretal  

  

 i  

 udvalget (S, RV og SF) indstiller lovforslaget til  

  

 vedtagelse  

  

 med de stillede ændringsforslag.
Socialdemokratiets  

 medlemmer af udvalget kan tilslutte sig lovforslagets ændringer omkring   

 	  

 adgangen til kunstig befrugtning for par uden fælles børn   

 	  

 adgangen til at få opsat overskydende nedfrosne æg inden for en  

 periode på 5 år, som også bliver grænsen for opbevaringstiden af nedfrosne æg   

 	  

 adgangen til, at kvinder kan donere æg Desuden støtter  

 Socialdemokratiet lovforslagets del om fastlæggelse af kriterier for  

 forældreuegnethed,  

 idet den gældende lov ikke er klar på dette område.
Socialdemokratiet havde  

 gerne set, at reglerne omkring donoranonymitet blev gjort mere smidige, idet  

 det under udvalgsarbejdet er godtgjort, at man godt i praksis kan  

 administrere  

 et flerstreget system for donoranonymitet.
Socialdemokratiet har derfor  

 forespurgt indenrigs- og sundhedsministeren, om regeringen vil være  

 indstillet på at nedsætte et udvalg, der ud fra bl.a. etiske, sundhedsfaglige  

 og praktiske aspekter skal undersøge, belyse og vurdere konsekvenserne af  

 forskellige muligheder og variationer af donoranonymitet.
Socialdemokratiet beklager  

 derfor ministerens svar på spørgsmål 38, hvor ministeren skarpt og  

 unuanceret afviser gradueringer af anonymiteten.
Men svaret vil ikke afholde  

 Socialdemokratiet fra fortsat at arbejde for en vurdering af flere  

 former  

 for anonymitet.
 I forhold til sporbarhed  

 af donor finder Socialdemokratiet, at dette kan være ønskeligt i en  

 situation,  

 hvor et barn undfanget ved kunstig befrugtning, under livstruende  

 sygdomsbehandling får behov for en behandling, der alene kan gennemføres med  

 organisk materiale fra en person, som den syge har fælles genetiske anlæg  

 med.  

 Dette ønske blev også drøftet under behandlingen af lovforslag nr.   

 L  

 138 (vævsloven), hvor ministeren i sit svar på spørgsmål 9 lovede at  

 vende  

 tilbage med en orientering om EU-reglerne omkring kønsceller, når  

 »Kommissionen  

 har udstedt 2. tekniske direktiv, og direktivet er blevet offentliggjort i  

 Den  

 Europæiske Unions Tidende«.
 Når denne  

 orientering har fundet sted, vil Socialdemokratiet tage stilling  

 til,  

 om det giver anledning til nye politiske initiativer.
Socialdemokratiet havde  

 håbet, at lovforslaget ville blive mødt med et politisk flertal for at give  

 lige adgang for alle kvinder til kunstig befrugtning uanset civilstand og  

 seksuel orientering.
Håbet blev bestyrket, idet en gruppe af Venstres  

 folketingsmedlemmer havde fået indenrigs- og sundhedsministeren til at  

 præsentere et notat, som kunne danne basis for et ændringsforslag, der kunne  

 sikre alle kvinder en lige og gratis adgang til kunstig befrugtning i det  

 offentlige sundhedsvæsen.
 Fra en gruppe i partiet  

 Venstre har man i pressen (Politiken den 27. januar 2006)  

 kunnet læse, at de ville stille et ændringsforslag, som »giver  

 læger adgang til at give enlige og lesbiske kvinder kunstig befrugtning«.
Dette  

 ændringsforslag er imidlertid ikke blevet stillet af Venstre,  

 hvorfor Socialdemokratiet  

 sammen med Det Radikale Venstre, Socialistisk Folkeparti og  

 Enhedslisten har stillet et ændringsforslag om kvinders adgang  

 til kunstig befrugtning uanset civilstand og seksuel orientering.  

 Socialdemokratiet finder  

 det veldokumenteret, at børn af enlige og lesbiske par trives lige så godt,  

 som  

 alle andre børn med de samme muligheder og de samme risici.
Der er derfor  

 ikke  

 noget i børnenes udviklingsmuligheder, der taler imod denne lige adgang.
 Socialdemokratiet er også medstiller  

 til det ændringsforslag, der indebærer, at der kan ske både æg- og  

 sæddonation,  

 når det efter en sundhedsfaglig vurdering er fastslået, at parret ikke ellers  

 kan opnå graviditet og fødsel af et barn.
 Socialdemokratiet støtter  

 naturligvis også de afledte konsekvensændringsforslag.
Det Radikale Venstres medlemmer af udvalget støtter  

 lovforslaget, der rummer klare fremskridt, når det gælder kunstig  

 befrugtning.  

 På afgørende punkter retter lovforslaget dog ikke op på det, der i Det  

 Radikale  

 Venstres øjne er en helt utilfredsstillende retstilstand.
Det gælder primært  

 lesbiskes og enliges manglende ligestilling i forhold til kunstig  

 befrugtning.
Et vigtigt fremskridt er den nye bestemmelse, der sikrer, at  

 også kvinder, der ikke selv er i behandling med kunstig befrugtning, kan  

 donere  

 æg.
Det Radikale Venstre mener, det er den enkelte kvindes ret at tage denne  

 beslutning  på samme måde som voksne, myndige personer f.eks. kan  

 beslutte at  

 donere den ene nyre bort.
Det tæller i denne sammenhæng, at den  

 hormonstimulering, som ægdonationen forudsætter, i dag er forbundet med  

 mærkbart  

 færre gener for den enkelte kvinde end tidligere.
Det Radikale Venstre kan  

 derfor  

 helhjertet støtte, at alle kvinder fremover får mulighed for at donere æg.
Håbet er, at den nye bestemmelse kan bidrage til at løse den alvorlige  

 mangel på æg, der forvolder barnløse års ventetid.
Det er dog ikke muligt at  

 forudse, hvor mange kvinder der fremover vil vælge at gøre brug af den nye  

 mulighed.
Hvis ikke det lykkes på længere sigt at reducere ventetiden til æg  

 markant, bør krydset donation overvejes som en alternativ løsning.
Krydset  

 donation betyder, at et familiemedlem eller en nærstående til et par giver et  

 æg, hvorpå parret får et andet æg fra den samlede »pulje« af æg.
En anden væsentlig forbedring er, at opbevaringstiden for  

 nedfrosne æg forlænges fra 2 år til 5 år.
Det er teknisk/lægefagligt fuldt  

 forsvarligt og på omgangshøjde med andre lande  og så giver det de par,  

 der  

 har været i behandling, længere tid efter første barns fødsel, hvis de ønsker  

 at gøre brug af de resterende æg.
I den forbindelse mener Det Radikale Venstre, at lovforslaget har  

 fundet en fornuftig balance i spørgsmålet om, hvor mange børn det offentlige  

 skal hjælpe til med via kunstig befrugtning.
Lovforslaget cementerer den  

 »halvanden  

 barns« politik, der har været hovedreglen i amterne.
Den medfører, at par,  

 der  

 har fået et første barn via kunstig befrugtning, har ret til at gøre brug af  

 de  

 resterende nedfrosne æg.
Det udtrykker en god balance mellem ønsket om at  

 hjælpe par med at få børn og prioriteringen af de offentlige ressourcer.
Den  

 offentlige  

 ekstraudgift i forbindelse med opsætningen af æg i anden omgang er netop  

 minimal.  

 Det er rigtigt i dette tilfælde at gennemføre et ensartet princip på tværs af  

 regionerne.
Det er ikke rimeligt, hvis man kan få hjælp til flere børn, blot  

 fordi man tilfældigvis har bosat sig i en given del af landet.
For Det Radikale Venstre er det derimod uacceptabelt, at  

 regeringen fortsat ikke vil ligestille lesbiske og enlige kvinder med den  

 øvrige del af befolkningen, når det gælder kunstig befrugtning.
Det afgørende  

 i  

 Det Radikale Venstres øjne er, om man betragter henholdsvis lesbiske og  

 enlige  

 kvinder som lige så gode forældre som andre.
Det gør Det Radikale Venstre, og  

 derfor ønsker Det Radikale Venstre fuld ligestilling.
Et argument mod denne ligestilling har været, at enlige og  

 lesbiske kvinder »jo ikke er syge« og derfor heller ikke bør nyde godt af  

 tilbuddet om kunstig befrugtning.
Ræsonnementet er, at vores  

 skattefinansierede  

 sundhedsvæsen kun er til brug for behandling af syge.
Det mener Det Radikale  

 Venstre  

 også er et rigtigt princip, men det holder ikke vand i dette tilfælde.  

 Kendsgerningen er, at kunstig befrugtning allerede i dag gives, selv om der  

 ikke kan konstateres helbredsmæssige årsager til, at et par ikke er lykkedes  

 med at få børn.
I disse tilfælde konstateres parret at være »uforklarligt  

 barnløst«  og her tilbydes kunstig befrugtning alligevel.
Konklusionen  

 er, at  

 man altså heller ikke i dag skal være syg for at komme i behandling med  

 kunstig  

 befrugtning.
Det eneste logiske er på den baggrund at give fuld adgang til  

 kunstig befrugtning for også enlige henholdsvis lesbiske kvinder.
Det kan dog være relevant at spørge, om kunstig befrugtning generelt  

 også skal være en gratis ydelse inden for det offentlige sundhedsvæsen.
Det  

 er  

 en debat, Det Radikale Venstre vil rejse  men det skal ske som led i en  

 samlet  

 debat om brugerbetalingen i sundhedsvæsenet.
Systemet er i dag så ulogisk og  

 skævt, at det er meningsløst blot at diskutere hjørner løsrevet.
Det Radikale  

 Venstres ambition er ikke at øge brugerbetalingen i sundhedsvæsenet, men at  

 skabe en samlet mere socialt retfærdig og fagligt begrundet brugerbetaling.
Det Radikale Venstre ønsker, at par, hvor begge er infertile, og  

 hvor der derfor er brug for både æg- og sæddonation, også skal være omfattet  

 af  

 muligheden for kunstig befrugtning.
Regeringen er imod  ud fra et  

 argument om,  

 at et barn bør have mindst én biologisk forælder.
Det er et besynderligt  

 argument, når man i øvrigt her i landet tillader adoption og mener, at også  

 adopterede børn kan få et godt liv, selv om de ikke er vokset op med en  

 biologisk forælder.
Det Radikale Venstres udgangspunkt er, at mennesker skal  

 have mulighed for at vælge at få børn, hvis det i øvrigt er i tråd med  

 barnets  

 tarv.
Det mener Det Radikale Venstre, at det er  også selv om ingen af  

 forældrene er biologiske.
Det leder samtidig hen til spørgsmålet om donoranonymitet, som  

 regeringen har valgt at bevare.
For Det Radikale Venstre er anonymitet i  

 modstrid med barnets tarv.
Sætter man barnet først, taler alt for at ophæve  

 anonymiteten.
Dvs. give barnet ret til at kende sit biologiske ophav, hvis  

 hun  

 eller han måtte ønske det.
Flere sammenlignelige lande, herunder Sverige,  

 Norge, Holland og Storbritannien, har ophævet donoranonymiteten.
Det har  

 ganske  

 vist medført et fald i antallet af donorer, men heller ikke mere end, at  

 mange  

 fortsat ønsker at donere også uden anonymitet.
Det Radikale Venstre erkender dog, at der er et reelt dilemma  

 mellem at sikre på den ene side barnets tarv og på den anden side sikre nok  

 donorer.
Af samme grund er Det Radikale Venstre åbne over for at overveje  

 også  

 andre modeller, herunder en såkaldt to-strenget løsningsmodel, hvor der er  

 mulighed for at vælge åben henholdsvis anonym donation.
Den model løser på  

 mange måder dilemmaet.
For her står det dels donorerne frit for, om de vil  

 donere anonymt eller åbent.
Dels vil den/de, der behandles med kunstig  

 befrugtning, have frit valg mellem anonym og åben donation.
Desværre har  

 indenrigs-  

 og sundhedsministeren blankt afvist at afdække disse muligheder, som ellers  

 oplagt  

 er i barnets interesse.
Først har indenrigs- og sundhedsministeren afvist at  

 yde teknisk bistand til udarbejdelsen af et ændringsforslag, der kunne  

 indføre  

 en sådan to-strenget model, under henvisning til at det ikke er »muligt at  

 udarbejde  

 udkast til en sådan lovtekst uden en nærmere analyse«.
Dernæst har han afvist  

 at nedsætte et udvalg, der kunne udarbejde denne analyse.
På den måde har  

 indenrigs-  

 og sundhedsministeren reelt kortsluttet Folketingets muligheder for at komme  

 videre ad det spor.
Det beklager Det Radikale Venstre dybt.
Socialistisk Folkepartis  

 medlem af udvalget bemærker, at SF er glade for, at der med lovforslaget  

 sker en liberalisering af reglerne for kunstig befrugtning.
SF finder  

 grundlæggende, at der er fundet en rimelig balance i lovforslaget, men  

 havde på nogle områder gerne set en yderligere liberalisering i forhold  

 til det, der ligger i lovforslaget.
Navnlig havde SF håbet,  

 at der havde vist sig et politisk flertal for en ligestilling af kvinders  

 adgang  

 til kunstig befrugtning, således at alle kvinder kunne få lige adgang til  

 kunstig befrugtning uanset civilstand og seksuel orientering.
SF havde på  

 baggrund af tilkendegivelserne fra en gruppe medlemmer af Venstre  

 og indenrigs- og sundhedsministerens notat af 25. januar 2006 om  

 rammerne  

 for kunstig befrugtning i relation til kvinder og lesbiske  

 par forventet,  

 at disse medlemmer af Venstre havde stillet ændringsforslag herom.
Dette er desværre ikke  

 sket, hvorfor SF sammen med Socialdemokratiet, Det Radikale Venstre og  

 Enhedslisten  

 har stillet ændringsforslag, der giver kvinder lige adgang til kunstig  

 befrugtning uanset civilstand og seksuel orientering.
Det er velkendt,  

 at børn der vokser op hos enlige og lesbiske par trives  

 og  

 er lige så velfungerende som andre børn.
SF finder derfor ikke, at  

 der er saglige argumenter imod en sådan ligestilling.
Efter SFs  

 opfattelse er det yderst beklageligt, at den  

 foreslåede ligestilling  

 tilsyneladende alligevel ikke har den politiske opbakning, som der i flere  

 sammenhænge er givet udtryk for.
SF havde også gerne set,  

 at lovforslaget havde åbnet op for, at der kunne ske både æg- og sæddonation  

 i  

 de tilfælde, hvor det efter en sundhedsfaglig vurdering er fastslået, at  

 parret  

 ellers ikke kan opnå graviditet og fødsel af et barn.
Det vil sige  

 i  

 de tilfælde, hvor både kvinden og manden er infertile.
Da  

 dette  

 element imidlertid ikke indgår i lovforslaget, og indenrigs- og  

 sundhedsministeren ikke har ønsket at stille ændrringforslag herom, har  

 SF sammen med Socialdemokratiet og Det Radikale Venstre stillet  

 ændringsforslag herom.
I forhold til spørgsmålet  

 om vurdering af forældreuegnethed, finder SF, at det er meget vanskeligt at  

 vurdere, hvilke forhold og kriterer der skal afgøre, om man er en egnet  

 forælder.
SF finder imidlertid, at lovforslagets indhold i forhold til  

 vurdering af forældreuegnetheden er rimelig og vil derfor kunne slutte  

 op  

 herom.
Endelig er SF meget  

 tilfreds med, at donoranonymiteten bevares i lovforslaget.
SF tror på  

 baggrund  

 af de erfaringer, man har herom i andre lande bl.a.
Sverige, at en  

 ophævelse af donoranonymiteten vil indebære, at antallet at sæddonorer  

 vil  

 falde drastisk.
Et  

  

 andet mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de under nr 1-3 og 5-9 stillede ændringsforslag.
Mindretallet vil stemme  

 hverken for eller imod det under nr. 4 stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (S, RV, SF og EL):
 1)  

  

 I den under  

  

 nr. 1  

  

 foreslåede  

  

 §  

 1 a, stk. 1,  

  

 ændres »par« til: »enlige kvinder, der ikke har børn, og par«.
[Konsekvensændring af  

 ændringsforslaget om kvinders adgang til kunstig befrugtning uanset  

 civilstand  

 og seksuel orientering] 2)  

  

 I den under  

  

 nr. 1  

  

 foreslåede  

  

 §  

 1 a, stk. 2,  

  

 ændres »par« til: »en enlig kvinde eller et par«  og »parret«  

 til: »den enlige kvinde eller parret«.
[Konsekvensændring af  

 ændringsforslaget om kvinders adgang til kunstig befrugtning uanset  

 civilstand  

 og seksuel orientering] 3)  

  

 Efter nr. 1 indsættes som nyt  

 nummer:
»01.  

  

 »  

 § 3  

  

 ophæves«.« [Ligestilling af kvinders adgang til kunstig befrugtning uanset  

 civilstand og seksuel orientering] Af  

 	  

 et  

  

 mindretal  

  

 (S, RV og SF):
 4)  

  

 Efter nr. 1 indsættes som nye numre:
 »02.  

  

 I  

  

 §  

 5, stk. 1,  

  

 indsættes efter »partner«: », jf. dog stk. 2«.
 03.  

  

 I  

  

 § 5  

  

 indsættes som nyt stykke:
»Stk. 2.  

  

 Stk. 1 finder dog  

 ikke anvendelse, hvis det efter en sundhedsfaglig vurdering må anses for  

 sikkert fastslået, at der hos et par ikke vil kunne opnås graviditet og  

 fødsel  

 af et barn, med mindre såvel sædcellen som ægcellen stammer fra andre end  

 kvinden og manden.«« [Indførelse af mulighed  

 for både æg- og sæddonation, når både manden og kvinden er infertile] Af  

 	  

 et  

  

 mindretal  

  

 (S, RV, SF og EL):
 5)  

  

 I det under  

  

 nr. 2  

  

 foreslåede  

  

 §  

 6 a, stk. 1,  

  

 ændres »et pars« til: »en enlig kvindes eller et pars«.
[Konsekvensændring af  

 ændringsforslaget om kvinders adgang til kunstig befrugtning uanset  

 civilstand  

 og seksuel orientering] 6)  

  

 I det under  

  

 nr. 2  

  

 foreslåede  

  

 §  

 6 a, stk. 2,  

  

 ændres »et pars« til: »en enlig kvindes eller et pars« og »parrets« til: »den  

 enlige kvindes eller parrets«.
[Konsekvensændring af  

 ændringsforslaget om kvinders adgang til kunstig befrugtning uanset  

 civilstand  

 og seksuel orientering] 7)  

  

 Efter nr. 3 indsættes som nyt nummer:
»04.  

  

 I  

  

 § 14, stk. 2,  

  

 der bliver stk.  

 1, ændres to steder »det modtagende par« til: »den modtagende kvinde eller  

 det  

 modtagende par«.« [Konsekvensændring af  

 ændringsforslaget om kvinders adgang til kunstig befrugtning uanset  

 civilstand  

 og seksuel orientering] 8)  

  

 Efter nr. 4 indsættes som nye numre:
 »05.  

  

 I  

  

 § 23, stk. 1, 1. pkt.,  

  

 ændres »dennes  

 ægtefælle« til: »fra dennes eventuelle ægtefælle«.
06.  

  

 I  

  

 § 24  

  

 ændres »et par« til: »en  

 kvinde eller et par«.« [Konsekvensændring af  

 ændringsforslaget om kvinders adgang til kunstig befrugtning uanset  

 civilstand  

 og seksuel orientering] 9)  

  

 Efter nr. 5 indsættes som nyt nummer:
»07.  

  

 I  

  

 § 29, stk. 2,  

  

 ændres »og det  

 par« til: »og den kvinde eller det par«.« [Konsekvensændring af  

 ændringsforslaget om kvinders adgang til kunstig befrugtning uanset  

 civilstand  

 og seksuel orientering] Bemærkninger Til nr. 1 Der er tale om  

 konsekvensændring af ændringsforslaget om kvinders adgang til kunstig  

 befrugtning uanset civilstand og seksuel orientering. Ændringsforslaget har  

 til  

 formål at præcisere den i lovforslaget foreslåede §  

 1 a, stk. 1, således at der ikke er tvivl om,  

 at enlige kvinder, der ikke har børn, på samme måde som par (herunder  

 lesbiske par), der ikke har fælles børn, har adgang til kunstig  

 befrugtning på offentlige sygehuse.
Til nr. 2 Der er tale om  

 konsekvensændring af ændringsforslaget om kvinders adgang til kunstig  

 befrugtning uanset civilstand og seksuel orientering. Ændringsforslaget har  

 til  

 formål at præcisere, at den i lovforslaget foreslåede §  

 1 a, stk. 2, om at par, der har nedfrosne æg  

 efter fødsel af det første barn, kan få foretaget ægoplægning, også  

 omfatter enlige kvinder.
Par forudsættes også at omfatte lesbiske par.
Til nr. 3 Efter den gældende § 3 i lov om kunstig befrugtning i  

 forbindelse med lægelig behandling, diagnostik og forskning m.v. må kunstig  

 befrugtning i dag kun tilbydes kvinder, som er gift, eller som lever sammen  

 med  

 en mand i et ægteskabslignende forhold.
 Med ændringsforslaget ophæves den gældende § 3.  

 Ændringsforslaget sikrer således, at der skabes ligestilling af kvinders  

 adgang  

 til kunstig befrugtning, uanset kvindens civilstand og seksuel orientering.
 Ændringsforslaget medfører ikke i øvrigt ændringer i  

 betingelserne for, at kvinder kan få foretaget kunstig befrugtning.
Til nr. 4 Efter gældende bestemmelse  

 i § 5 i lov om kunstig befrugtning må der ikke etableres en graviditet, der  

 indebærer både æg- og sæddonation.
 Ændringsforslaget medfører,  

 at det fremover bliver muligt at etablere en graviditet, der indebærer både  

 æg-  

 og sæddonation i de tilfælde, hvor det efter en sundhedsfaglig vurdering er  

 fastslået,  

 at parret ellers ikke vil kunne opnå graviditet og fødsel af et barn.  

 Ændringsforslaget har således til formål at sikre, at der også bliver adgang  

 til kunstig befrugtning for par, hvor det både er manden og kvinden, der har  

 fertilitetsproblemer.
Til nr. 5 og 6 Der er tale om  

 konsekvensændringer af ændringsforslaget om kvinders adgang til kunstig  

 befrugtning uanset civilstand og seksuel orientering. Ændringsforslaget har  

 til  

 formål at præcisere, at den i lovforslaget foreslåede §  

 6 a  

 om forældreuegnethed også omfatter enlige  

 kvinder, idet lesbiske par forudsættes omfattet af betegnelsen »par«.
Til nr. 7 og 9 Der er tale om tekniske  

 konsekvensændringer af ændringsforslaget om kvinders adgang til kunstig  

 befrugtning uanset civilstand og seksuel orientering af en række gældende  

 bestemmelser i loven om kunstig befrugtning.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lone Møller (S)   

 Karen Hækkerup (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 151 Bilagsnr.
Titel 1 Høringssvar og høringsnotat fra lovforslag nr.
L 187 fra  

 folketingsåret 2003-04 2 Notat af 25/1-06 om rammerne for kunstig befrugtning i  

 relation til enlige kvinder og lesbiske par, fra indenrigs- og  

 sundhedsministeren 3 Aflysning af teknisk gennemgang af lovforslaget 4 Henvendelse af 26/1-06 fra Hans Pauli Sundstein,  

 Grindsted 5 Tidsplan for udvalgets behandling af lovforslaget 6 Henvendelse af 23/10-05 fra Dansk Fertilitetsselskab 7 Henvendelse af 3/3-06 fra Landsforeningen for bøsser og  

 lesbiske 8 Henvendelse af 26/2-06 fra Helle Schønfeldt,  

 Frederiksberg C 9 Materiale modtaget af Nordisk Cryobank ved foretræde den  

 15/3-06 10 Henvendelse af 13/3-06 fra Camilla Blay Steiner, Hillerød 11 1. udkast til betænkning 12 Henvendelse af 20/3-06 fra Landsforeningen for  

 Ufrivilligt Barnløse 13 Materiale modtaget af Dansk Fertilitetsselskab ved møde  

 den 29/3-06 14 Henvendelse af 20/4-06 fra Landsforeningen for  

 Ufrivilligt Barnløse 15 Nyt tidspunkt for betænkningsafgivelse 16 Fortrolig omdelt henvendelse 17 2. udkast til betænkning 18 Nyt tidspunkt for betænkningsafgivelse 19 3. udkast til betænkning Oversigt over spørgsmål og svar vedrørende L 151 Spm.nr.
Titel 1 Spm., om lovforslaget indeholder forslag til ændringer,  

 som ikke har været sendt i høring i forbindelse med det tidligere lovforslag  

 fra folketingsåret 2003-04, til indenrigs- og sundhedsministeren, og  

 ministerens  

 svar herpå 2 Spm. om kommentar til henvendelse af 26/1-06 fra Hans  

 Pauli Sundstein, Grindsted, til indenrigs- og sundhedsministeren, og  

 ministerens svar herpå 3 Spm., om lovforslaget giver adgang til, at familier, der  

 allerede har fået barn ved hjælp af kunstig befrugtning, kan få hjælp til  

 barn nr. 2, til indenrigs- og sundhedsministeren, og ministerens svar herpå 4 Spm. om teknisk bistand til udarbejdelse af  

 ændringsforslag til at sikre hel eller delvis donoranonymitet, til indenrigs-  

 og sundhedsministeren, og ministerens svar herpå 5 Spm. om, hvilke vurderingskriterier kommunerne i dag  

 lægger til grund, når de skal beslutte, om et barn skal tvangsfjernes, til  

 indenrigs- og sundhedsministeren, og ministerens svar herpå 6 Spm. om, hvor mange børn der årligt tvangsfjernes  

 umiddelbart efter fødsel, til indenrigs- og sundhedsministeren, og  

 ministerens svar herpå 7 Spm. om, hvilke begrundelser kommunerne typisk har  

 anvendt, når de har tvangsfjernet nyfødte børn, til indenrigs- og  

 sundhedsministeren, og ministerens svar herpå 8 Spm. om, hvilke ankemuligheder forældre, der har fået  

 tvangsfjernet deres barn ved fødslen, har, til indenrigs- og  

 sundhedsministeren, og ministerens svar herpå 9 Spm. om, hvilke sammenlignelige lande, der har ophævet  

 donoranonymitet, til indenrigs- og sundhedsministeren, og ministerens svar  

 herpå 10 Spm., om ministeren har kendskab til lande, hvor der er  

 mulighed for at vælge mellem anonym og ikkeanonym donation, til indenrigs- og  

 sundhedsministeren, og ministerens svar herpå 11 Spm. om uddybning af muligheden for både æg- og  

 sæddonation fra anonyme donorer, til indenrigs- og sundhedsministeren, og  

 ministerens  

 svar herpå 12 Spm. om redegørelse for de nærmere regler for  

 donoranonymitet, til indenrigs- og sundhedsministeren, og ministerens svar  

 herpå 13 Spm. om, hvad det koster i offentligt henholdsvis privat  

 regi at få opbevaret nedfrosne æg i 5 år, til indenrigs- og  

 sundhedsministeren, og ministerens svar herpå 14 Spm. om, hvad det koster i privat regi at få opsat et æg,  

 der tidligere har været nedfrosset, til indenrigs- og sundhedsministeren, og  

 ministerens svar herpå 15 Spm. om den nuværende praksis, om at par kan få tilbudt  

 maksimalt 3 behandlinger, videreføres, til indenrigs- og sundhedsministeren,  

 og ministerens svar herpå 16 Spm. om, hvorfor et narkotikamisbrug hos kvinden ikke  

 altid skal føre til, at kunstig befrugtning ikke kan indledes, til indenrigs-  

 og sundhedsministeren, og ministerens svar herpå 17 Spm. om, hvorfor et narkotikamisbrug hos manden ikke  

 altid skal føre til, at kunstig befrugtning ikke kan indledes, til indenrigs-  

 og sundhedsministeren, og ministerens svar herpå 18 Spm. om prisen for behandling og udtagning af æg fra  

 donorkvinder, til indenrigs- og sundhedsministeren, og ministerens svar herpå 19 Spm., om det ifølge gældende lov er tilladt at nedfryse  

 både befrugtede æg og ubefrugtede æg, til indenrigs- og sundhedsministeren,  

 og ministerens svar herpå 20 Spm. om kommentar til henvendelse af 3/3-06 fra  

 Landsforeningen for bøsser og lesbiske, til indenrigs- og sundhedsministeren,  

 og ministerens svar herpå 21 Spm. om, hvorfor lægen ikke skal indhente de sociale  

 myndigheders vurdering forud for behandling med kunstig befrugtning, til  

 indenrigs- og sundhedsministeren, og ministerens svar herpå 22 Spm., om ministeren vil stille et ændringsforslag, så  

 læger pålægges at indhente de sociale myndigheders vurdering forud for  

 behandling med kunstig befrugtning, til indenrigs- og sundhedsministeren, og  

 ministerens svar herpå 23 Spm. om teknisk bistand til et ændringsforslag, så læger  

 pålægges at indhente de sociale myndigheders vurdering forud for behandling  

 med kunstig befrugtning, til indenrigs- og sundhedsministeren, og ministerens  

 svar herpå 24 Spm. om kommentar til henvendelse af 26/2-06 fra Helle  

 Schønfeldt, Frederiksberg C, til indenrigs- og sundhedsministeren, og  

 ministerens svar herpå 25 Spm. om kommentar til materiale modtaget af Nordisk  

 Cryobank ved foretræde den 15/3-06, til indenrigs- og sundhedsministeren, og  

 ministerens svar herpå 26 Spm. om kommentar til henvendelse af 13/3-06 fra Camilla  

 Blay Steiner, Hillerød, til indenrigs- og sundhedsministeren, og ministerens  

 svar herpå 27 Spm. om kommentar til henvendelse af 20/3-06 fra  

 Landsforeningen for Ufrivilligt Barnløse, til indenrigs- og  

 sundhedsministeren, og ministerens svar herpå 28 Spm. om kommentar til materiale fra Dansk  

 Fertilitetsselskab, til indenrigs- og sundhedsministeren, og ministerens svar  

 herpå 29 Spm. om begrundelsen for, at der ikke foretages  

 fertilitetsvurdering i forbindelse med kunstig befrugtning og insemination,  

 til indenrigs- og sundhedsministeren, og ministerens svar herpå 30 Spm. om, hvad det vil koste, hvis man indfører krav om  

 fertilitetsvurdering i forbindelse med kunstig befrugtning og insemination,  

 til indenrigs- og sundhedsministeren, og ministerens svar herpå 31 Spm. om, hvad det vil koste, hvis lesbiske og enlige  

 kvinder får vederlagsfri adgang til kunstig befrugtning og insemination, til  

 indenrigs- og sundhedsministeren, og ministerens svar herpå 32 Spm. om ministerens holdning til et ændringsforslag, der  

 sikrer, at der kan ske både æg- og sæddonation, når såvel kvinden som hendes  

 partner er infertile, til indenrigs- og sundhedsministeren, og ministerens  

 svar herpå 33 Spm. om begrundelsen for, at der i dag ikke må etableres  

 en graviditet, der indebærer både æg- og sæddonation, til indenrigs- og  

 sundhedsministeren,  

 og ministerens svar herpå 34 Spm. om teknisk bistand til udformning af  

 ændringsforslag, til indenrigs- og sundhedsministeren, og ministerens svar  

 herpå 35 Spm., om det er korrekt, at de nye behandlingsformer  

 medfører, at der næsten ikke bliver æg til overs til nedfrysning, til  

 indenrigs- og sundhedsministeren, og ministerens svar herpå 36 Spm. om teknisk bistand til udformning af  

 ændringsforslag, der fjerner loftet om, at det offentlige sygehusvæsen kun  

 skal yde behandling indtil et par har fået ét fællesbarn, til indenrigs- og  

 sundhedsministeren, og ministerens svar herpå 37 Spm. om teknisk bistand til udformning af  

 ændringsforslag, der ved bevarelse af loftet på behandling til ét fællesbarn,  

 giver parret mulighed for behandling til opnåelse af flere børn ved betaling,  

 til indenrigs- og sundhedsministeren, og ministerens svar herpå 38 Spm., om ministeren vil nedsætte et udvalg, der bl.a.  

 skal belyse muligheden for en hel eller delvis ophævelse af  

 donoranonymiteten, til indenrigs- og sundhedsministeren, og ministerens svar  

 herpå 39 Spm. om kommentar til henvendelse af 20/4-06 fra  

 Landsforeningen af Ufrivilligt Barnløse, til indenrigs- og  

 sundhedsministeren, og ministerens svar herpå 40 Spm. om ministerens forventninger til effekten af, at  

 kvinder, der ikke er i behandling, fremover skal kunne donere æg, til  

 indenrigs- og sundhedsministeren, og ministerens svar herpå 41 Spm. om kommentar til fortrolig omdelt henvendelse, til  

 indenrigs- og sundhedsministeren, og ministerens svar herpå 42 Spm. om uddybning af reglerne, der afgør, om et  

 nedfrosset æg kan komme ind under den ny 5-års-regel, til indenrigs- og  

 sundhedsministeren, og ministerens svar herpå 43 Spm. om uddybning af ikrafttrædelsesbestemmelsen for den  

 ny 5-års-regel, til indenrigs- og sundhedsministeren, og ministerens svar  

 herpå Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmål 33 og 42 og indenrigs- og sundhedsministerens  

 svar herpå er optrykt efter ønske fra DF.
Spørgsmål 38 og indenrigs- og  

 sundhedsministerens  

 svar herpå er optrykt efter ønske fra S.
 Spørgsmål 33:
Hvad er begrundelsen for, at der i dag ikke må etableres en  

 graviditet, der indebærer både æg- og sæddonation? Svar:
Bestemmelsen i § 5 er en uændret videreførelse af retstilstanden  

 inden lovens ikrafttræden den 1. oktober 1997. Det fremgik således af  

 Sundhedsstyrelsens vejledning af 22. december 1993, at »betingelsen for at  

 transferere et befrugtet æg til en kvinde er, at mindst den ægcelle eller den  

 sædcelle, som har dannet det befrugtede æg, biologisk set skal hidrøre fra  

 kvinden, respektive manden i parret, som modtager den reproduktionsfremmende  

 behandling.« Baggrunden for bestemmelsen er en etisk vurdering af forældreskabet  

 og familiedannelsen, idet man af hensyn til barnet ville sikre, at det  

 voksede  

 op med mindst en genetisk mor eller en genetisk far.
 Jeg kan tilføje, at en tilsvarende begrænsning, så vidt det er  

 oplyst over for mig, er gældende i såvel Sverige som i Island.
 Spørgsmål 38:
Med henvisning til ministerens besvarelse af  

 spørgsmål 4 bedes ministeren oplyse, om han vil være indstillet på at  

 nedsætte  

 et udvalg, der ud fra bla. etiske, sundhedsfaglige og praktiske aspekter skal  

 undersøge, belyse og vurdere konsekvenser af forskellige muligheder og  

 variationer for a)  

 	  

  

 en  

 hel eller delvis ophævelse af donoranonymiteten, f.eks. modeller, hvor donor  

 accepterer ingen anonymitet, eller ophævelse af anonymitet, hvis barnet  

 ønsker  

 det ved sit fyldte 18. år eller senere, eller andre varianter på  

 anonymitetslempelse b)  

 	  

 indførelse af bestemmelser,  

 der skal sikre sporbarhed i tilfælde af alvorlig sygdom hos barnet, uden  

 nødvendigvis at anonymiteten mellem donor og barnet/de juridiske forældre  

 brydes.
Heri kan også indgå en vurdering af behovet for gensidighed i  

 sporbarheden, hvis det er donor, der rammes af alvorlig sygdom.
Eller hvis  

 biologiske halvsøskende rammes af alvorlige sygdomme herunder bør  

 også  

 belyses, i hvilke forhold børn og unge under 18 år selv kan være donor? Spørgeren er opmærksom på, at såvel de juridiske forældre som donor  

 vil skulle underskrive en samtykkeerklæring forud for det lægelig valg af  

 match  

 mellem donor og juridiske forældre.
Vil ministeren endvidere give tilsagn om, at en sådan  

 arbejdsgruppe kan afslutte sit arbejde, således at der kan tilsendes udvalget  

 en rapport om arbejdsgruppens arbejde og konklusioner inden for et år? Svar:
Lad mig indledningsvis bemærke, at ophævelse af  

 donoranonymiteten indeholder forskellige hensyn til forskellige parter.
Dette  

 er der redegjort for i bemærkningerne til lovforslaget, hvor det konkluderes,  

 at regeringen efter en samlet afvejning ikke har fundet anledning til at  

 foreslå  

 ophævelse af anonymiteten.
 Jeg finder, at der i besvarelsen af spørgsmål 4 er givet en  

 grundig redegørelse for en række af de overvejelser, der skal gøres, hvis der  

 skal ændres i anonymitetsreglerne.
Jeg mener ikke, at der her og nu er behov for et udvalgsarbejde  

 som nævnt i spørgsmålet.
Jeg har svært ved at se, hvordan et udvalgsarbejde  

 kan  

 bidrage yderligere til den politiske afklaring, som må være en forudsætning  

 for  

 at gå videre med overvejelser om ændring af anonymitetsreglerne.
 Spørgsmål 42:
Med henvisning til ministerens svar på spørgsmål 41 sammenholdt  

 med bemærkningerne til lovforslagets § 2, stk. 2, bedes ministeren uddybe, om  

 det er datoen for lovens vedtagelse eller datoen for den pågældende  

 bestemmelses ikrafttrædelsestidspunkt (dagen efter bekendtgørelsen i  

 Lovtidende),  

 der afgør, om et nedfrosset æg kan komme ind under den ny 5-års-regel, idet  

 overgangsbestemmelsen forstås således, at den gældende 2-års nedfrysningstid  

 for nedfrosne æg ikke må være udløbet på tidspunktet for den relevante af  

 disse  

 to datoer.
Såfremt det er dagen efter bekendtgørelsen i Lovtidende, der er  

 den  

 afgørende dato, bedes oplyst, hvornår ministeren forventer loven  

 offentliggjort  

 i Lovtidende, hvis loven vedtages senest den 2. juni 2006.
 Svar:
 Lovens overgangsbestemmelse om nedfrysningstidens længde på 5 år  

 får virkning fra lovens ikrafttræden, det vil sige dagen efter lovens  

 offentliggørelse i Lovtidende.
 Loven finder herefter anvendelse på æg, hvis nedfrysningstid på  

 2 år endnu ikke er udløbet, således at disse æg kan forblive nedfrosset i i  

 alt  

 5 år inklusive den tid, de allerede har været nedfrosset.
 Hvis loven vedtages den 2. juni 2006, vil den kunne træde i  

 kraft den 10. juni 2006.
