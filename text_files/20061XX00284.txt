Skriftlig fremsættelse (28. februar 2007) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om vejledning om valg af uddannelse og erhverv og forskellige  

 andre love (Tidlig vejledning i folkeskolen, mentorordning, brobygning og  

 forøget opsøgende vejledning m.v.) (Lovforslag nr.
L 171).
 Lovforslaget er en del af  

 udmøntningen af Aftale om fremtidens velstand, velfærd og investeringer  

 i  

 fremtiden af 20. juni 2006 mellem  

 regeringen (Venstre og Det  

 Konservative Folkeparti), Socialdemokraterne, Dansk Folkeparti, og Det  

 Radikale  

 Venstre samt den politiske aftale af 2. november 2006 mellem  

 regeringen  

 (Venstre og Det Konservative Folkeparti), Socialdemokraterne, Dansk  

 Folkeparti,  

 Socialistisk Folkeparti og Det Radikale Venstre om indholdet i en ny 10.  

 klasse.
 Lovforslaget rummer en  

 række forslag, der tilsammen har til formål at understøtte målsætningen om,  

 at  

 mindst 95 pct. af alle unge i 2015 skal gennemføre en ungdomsuddannelse.  

 Lovforslaget  

 indeholder følgende elementer:
 Den tidlige  

 vejledningsindsats skal styrkes og målrettes elever med de største behov.  

 Indsatsen skal begynde allerede i 6. klasse, hvor der skal sættes ind over  

 for  

 unge, der er i risiko for ikke at påbegynde eller gennemføre en  

 ungdomsuddannelse.
 Desuden skal elever, der  

 er skoletrætte eller af anden grund ikke får udbytte af undervisningen, have  

 mulighed for at deltage i forløb væk fra skolen med henblik på at få afklaret  

 deres uddannelsesvalg og udvikle faglige og sociale kompetencer.
Uddannelsesplanen for  

 elever, der vælger 10. klasse, skal sikre, at undervisningen kan  

 tilrettelægges  

 med udgangspunkt i den enkeltes potentialer og behov for yderligere  

 kvalificering.
Derfor er kravene til uddannelsesplanen præciseret og  

 kvalificeret, så planen bliver et langt mere aktivt og brugbart redskab til  

 at  

 sikre elevens overgang fra grundskole til 10. klasse og ungdomsuddannelse.
 Med lovforslaget ophæves brobygningsloven,  

 og bestemmelserne om brobygning indsættes i stedet i vejledningsloven.  

 Samtidig  

 forenkles brobygningsbegrebet, og bestemmelserne målrettes, fx bliver det  

 muligt at brobygge til en ungdomsuddannelse allerede i 9. klasse, og  

 brobygning  

 bliver fremover obligatorisk i 10. klasse.
 Præsentationskurser, der  

 ændrer navn til introduktionskurser, bliver med forslaget obligatorisk i  

 folkeskolens 8. klasse, og ungdomsuddannelsesinstitutioner kan forpligtes til  

 at udbyde både introduktionskurser og brobygning i et omfang, der svarer til  

 den konstaterede efterspørgsel.
Endvidere skal det være  

 muligt, at unge allerede i 9. klasse får bistand fra en mentor, hvis ikke de  

 har tilstrækkelig voksenkontakt og derfor har brug for opfølgning i  

 hverdagen.  

 Desuden forpligtes kommunerne til at udbygge den opsøgende vejledning til at  

 omfatte alle unge under 25 år, der ikke har påbegyndt, eller som har afbrudt  

 en  

 ungdomsuddannelse.
Forslaget er udarbejdet således, at de unge opsøges,  

 indtil  

 de følger en plan, der leder frem mod, at de igen kommer i gang med en  

 ungdomsuddannelse.
 Endelig indføres der krav  

 til vejledernes uddannelse, hvorefter vejlederne skal opfylde enten et  

 specifikt uddannelsesniveau eller kunne dokumentere tilsvarende kompetencer  

 gennem en realkompetencevurdering.
 Det foreslås, at loven  

 skal træde i kraft den 1. august 2008.
Forslaget er  

 udarbejdet under den forudsætning, at det samtidigt fremsatte lovforslag om  

 10.  

 klasse vedtages samtidigt med dette lovforslag.
Hvis behandlingen af  

 lovforslaget om 10. klasse giver anledning hertil, vil jeg fremsætte fornødne  

 ændringsforslag til dette lovforslag.
 Idet jeg i øvrigt henviser  

 til lovforslaget med tilhørende bemærkninger, tillader jeg mig at anbefale  

 lovforslaget til hurtig og velvillig behandling i det høje Ting.
