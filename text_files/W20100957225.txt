Pressenævnets kendelse i sag nr. 2010-6-1074 Resumé Klager  en person  klagede over artiklen Dansk leder af tamiler forsvarer selvmordsbomber på Politiken.dk.
 Pressenævnets formand udtaler:
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen.
Rettes klagen først til mediet, kan mediets afgørelse senest fire uger efter, at den er kommet frem til klageren, indbringes for Pressenævnet, jf. medieansvarsloven § 34, stk. 2, 3. pkt.
Da klagen vedrører mediets afslag fra juni 2010, og da nævnet først har modtaget klagen ved e-mail af 4. oktober 2010, er fristen overskredet.
Klagen over politiken.dk afvises derfor i medfør af medieansvarsloven § 43, stk. 3. Det bemærkes herved, at avisen ikke ved svaret af 4. oktober 2010 kan siges at have givet afkald på klagefristen.
 [Klager] har klaget til Pressenævnet over artiklen Dansk leder af tamiler forsvarer selvmordsbomber bragt på Politiken.dk den 18. maj 2010, idet han mener, at god presseskik er tilsidesat.
 Klagemailen er modtaget i Pressenævnet den 4. oktober 2010 kl. 15.05.
 [Klager]har til støtte for klagen bl.a. anført, at han i juni måned 2010 rettede telefonisk henvendelse til artiklens skribent, idet han følte sig fejlciteret i artiklen den 18. maj 2010. Politiken.dks journalist afviste under samtalen at have fejlciteret klager. [Klager] har over for Pressenævnet fremlagt en lydfil med telefonsamtalen.
Klager rettede ved e-mail af 29. september 2010 på ny henvendelse til Politiken.dk.
Læsernes Redaktør svarede den 4. oktober 2010 følgende:
Jeg har set på sagen og talt med [journalisten].
Han fastholder, at han har citeret dig korrekt, og jeg ser mig derfor ikke i stand til at gøre mere i sagen.
 Pressenævnets formand udtaler:
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen.
Rettes klagen først til mediet, kan mediets afgørelse senest fire uger efter, at den er kommet frem til klageren, indbringes for Pressenævnet, jf. medieansvarsloven § 34, stk. 2, 3. pkt.
Da klagen vedrører mediets afslag fra juni 2010, og da nævnet først har modtaget klagen ved e-mail af 4. oktober 2010, er fristen overskredet.
Klagen over politiken.dk afvises derfor i medfør af medieansvarsloven § 43, stk. 3. Det bemærkes herved, at avisen ikke ved svaret af 4. oktober 2010 kan siges at have givet afkald på klagefristen.
