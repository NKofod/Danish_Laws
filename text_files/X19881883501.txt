 Ligningsrådet fandt, under hensyn til sagens særlige omstændigheder,  

 at selskabets vedtægtsændringer skattemæssigt måtte anses som en afståelse af  

 de af hovedaktionær H under vedtægtsændringen tilhørende aktier.
 Ligningsrådet blev anmodet om forhåndsbesked om følgende:
Vil det have skattemæssige konsekvenser, at der i forbindelse med et generationsskifte er foretaget en opdeling af  

 selskabets aktiekapital i A- og B-aktier, således at fremtidig værditilvækst  

 udelukkende tilfalder B-aktierne, mens A-aktierne kan indløses til en fast  

 pris med tillæg af pristalsregulering? De nærmere omstændigheder var følgende: I forbindelse med et  

 generationsskifte i 1987 blev anpartsselskabet P omdannet til et aktieselskab A ved en  

 kapitaludvidelse, og der blev samtidig foretaget en opdeling af selskabets  

 aktiekapital i A- og B-aktier.
Hovedaktionæren H har drevet virksomheden siden 1976. H's 2 sønner har i  

 flere år været beskæftiget i virksomheden, hvorfor det som et led i den  

 fremtidige udvikling har været naturligt at inddrage dem som medejere.
Disse  

 overvejelser har resulteret i en udvidelse af selskabets kapital fra kr.  

 100.000 til kr. 500.000, således at H tegner sig for nom. kr. 200.000  

 A-aktier og nom. kr. 100.000 B-aktier, mens sønnerne hver tegner sig for nom.  

 kr. 100.000 B-aktier.
 Selskabets vedtægter er i forbindelse med aktieudvidelsen blevet udformet  

 således, at fremtidig værditilvækst udelukkende tilfalder B-aktierne, idet  

 der er indføjet en fast indløsningspris for A-aktierne, svarende til  

 selskabets regnskabsmæssige egenkapital pr. 30. juni 1987 - ca. 1,5 mio. kr.  

 - tillagt en pristalsregulering foretaget med udgangspunkt i det pr. 1.
juli 1987 gældende pristal.
Ved selskabets likvidation skal A-aktierne,  

 såvidt formuen strækker til, have ret til forlods dækning med en værdi svarende til selskabets egenkapital pr.
 30. juni 1987 med tillæg af pristalsregulering.
Kapitalen i selskabet er som anført udvidet fra nom. kr. 100.000 til nom. kr. 500.000. Udvidelsen er sket ved, at  

 hovedaktionæren, H, har modtaget nom. kr. 200.000 fondsaktier, hvoraf nom.  

 kr. 100.000 er A-aktier og nom.
kr. 100.000 er B-aktier.
Samtidig er den oprindelige aktiekapital på nom.  

 kr. 100.000 ved vedtægtsændring blevet ændret til A-aktier.
Sønnerne har hver tegnet nom.  

 kr. 100.000 Baktier til pari kurs.
 Samtidig med kapitaludvidelsen og opdelingen af aktiekapitalen i A- og  

 B-aktier er stemmeretten på aktierne ændret således, at hvert A-aktiebeløb på  

 kr. 1.000 giver 1 stemme, mens hvert B-aktiebeløb på kr. 1.000 giver 10  

 stemmer.
 Det anførte indebærer følgende:
 At faderen H besidder 60% af aktiekapitalen og 37,5% af stemmerne samt at  

 sønnerne i alt besidder 20% af aktiekapitalen og 62,5% af stemmerne.
 Udvidelse af selskabets aktiekapital kan ifølge vedtægterne udelukkende  

 ske med B-aktier, således at gamle B-aktionærer har fortrinsret til tegning.
 I tilfælde af, at en A-aktionær ønsker at afhænde en eller flere A-aktier,  

 skal disse tilbydes bestyrelsen på vegne de øvrige aktionærer og til en pris,  

 svarende til selskabets egenkapital pr. 30/6 1987, tillagt en  

 pristalsregulering.
 Såfremt aktionærerne ikke udnytter den dem tilkommende forkøbsret til de  

 tilbudte Aaktier, er selskabet pligtig at indløse aktieposten til den ovenfor  

 omtalte pris under forudsætning af, at egenkapitalen fortsat er intakt efter  

 indløsningen.
 I en samtidig udarbejdet aktionæroverenskomst er det aftalt, at såfremt  

 skattemyndighederne anfægter aktiefordelingen, skal aktionæroverenskomsten og  

 øvrige dokumenter ændres i overensstemmelse hermed.
Såfremt en aktionær ønsker at overdrage sine B-aktier, skal vedkommende  

 være forpligtet til først at tilbyde disse til de øvrige aktionærer i forhold  

 til deres aktiebesiddelse til en kurs, der beregnes af selskabets revisor i  

 henhold til selskabets seneste årsregnskab.
Der skal herved ske regulering  

 for: »Rimelig hensyntagen til den købende aktionærs fremtidige  

 situation«.
 Hvis de øvrige aktionærer ikke ønsker at gøre deres forkøbsret gældende,  

 er tilbudsgiveren berettiget til indenfor en periode på 6 måneder at afhænde  

 aktieposten til trediemand på samme eller bedre vilkår samt på vilkår, at  

 trediemand tiltræder overenskomsten.
Såfremt en aktionær afgår ved døden, tilkommer der de øvrige aktionærer  

 såvel en købsret som en købspligt til afdødes aktiepost.
Prisfastsættelsen og  

 betalingsvilkår foretages som ved almindelig overdragelse af aktierne.
Ligningsrådet bemærker, at den hidtidige aktiebeholdning ved  

 omstruktureringen fuldt ud bliver erstattet af en aktiebeholdning, der på en  

 række afgørende punkter er bærer af andre rettigheder end den hidtidige  

 beholdning.
Omstruktureringen har udelukkende som formål at indlede et  

 generationsskifte i selskabet, uden at der foretages en formel  

 aktieafståelse.
Såfremt de rettigheder, der er knyttet til en aktiepost, gennem en  

 vedtægtsændring får et væsentligt andet indhold, således at der reelt ikke  

 længere er identitet mellem aktierne før og efter ændringen, må aktierne i  

 skattemæssig henseende anses for ombyttet med nye aktier.
Ombytning af aktier  

 sidestilles ifølge hidtidig praksis med en afståelse af disse, jf.  

 ligningsvejledningen 1987, afsnit K 3.2.
Ligningsrådet svarede herefter, at vedtægtsændringen i nærværende sag  

 udelukkende havde til formål at gennemføre et generationsskifte i selskabet  

 mellem fader og sønner uden formel overdragelse af aktier.
Når henses til de  

 foran oplyste særlige omstændigheder, fandt rådet, at en vedtægtsændring med  

 det ovenfor anførte indhold skattemæssigt måtte anses som en afståelse af de  

 faderen, indtil vedtægtsændringen, tilhørende aktier i selskabet.
Ligningsrådet bemærkede endvidere, at man på det foreliggende grundlag  

 fandt det særdeles tvivlsomt, om den kurs, hvortil sønnerne har tegnet de  

 nom. 200.000 kr.
B-aktier, kan anses for de tegnede aktiers handelsværdi.  

 Spørgsmålet vil i givet fald henhøre under de lignende myndigheder.
 (* 1) Afgørelsen er offentliggjort: SKAT 1989/2 side 155.
