Betænkning afgivet af Udlændinge- og Integrationsudvalget den 15. maj 2018 Betænkning over Forslag til lov om ændring af lov om ændring af udlændingeloven (Midlertidig beskyttelsesstatus for visse udlændinge samt afvisning af realitetsbehandling af asylansøgninger, når ansøgeren har opnået beskyttelse i et andet EU-land m.v.) (Ophævelse af revisionsbestemmelse) [af udlændinge- og integrationsministeren (Inger Støjberg)]:
1. Ændringsforslag Der er stillet 2 ændringsforslag til lovforslaget.
Udlændinge- og integrationsministeren har stillet ændringsforslag nr. 1. Enhedslistens, Alternativets, Radikale Venstres og Socialistisk Folkepartis medlemmer af udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 14. marts 2018 og var til 1. behandling den 4. april 2018. Lovforslaget blev efter 1. behandling henvist til behandling i Udlændinge- og Integrationsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og udlændinge- og integrationsministeren sendte den 19. januar 2018 dette udkast til udvalget, jf.
UUI alm. del  bilag 65. Den 21. marts 2018 sendte udlændinge- og integrationsministeren de indkomne høringssvar og et notat herom til udvalget.
Evaluering Udlændinge- og integrationsministeren sendte den 19. januar 2018 en evaluering af reglerne om midlertidig beskyttelsesstatus for visse udlændinge i medfør af udlændingelovens § 7, stk. 3, til udvalget.
En revideret udgave af evalueringen er omdelt på bilag 4.
3. Indstillinger Et flertal i udvalget (S, DF, V, LA og KF) indstiller lovforslaget til vedtagelse med det af ministeren stillede ændringsforslag.
Et mindretal i udvalget (EL, ALT, RV og SF) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af udlændinge- og integrationsministeren, tiltrådt af udvalget:
 1) Titlen affattes således:
»Forslag til Lov om ændring af lov om ændring af udlændingeloven (Ophævelse af bestemmelse om revision af reglerne om midlertidig beskyttelsesstatus for visse udlændinge)«.
[Korrektion af lovforslagets titel] Til § 1 Af et mindretal (EL, ALT, RV og SF):
 2) Nr. 1 affattes således:
 »1. § 3 affattes således:
»§ 3 Udlændinge- og integrationsministeren fremsætter forslag om revision af loven i folketingsåret 2020-21.«« [Ny revisionsbestemmelse] Bemærkninger Til nr. 1 Der er tale om en lovteknisk korrektion af titlen, således at undertitlen til lov nr. 153 af 18. februar 2015 udgår af lovforslagets titel og undertitlen til nærværende lovforslag samtidig præciseres.
Til nr. 2 Det oprindelige lovforslag blev til i en periode, hvor der var et markant pres på det danske asylsystem.
Dette pres er i dag aftaget.
Bestemmelserne har vidtgående konsekvenser for de personer, de berører.
Det er derfor vigtigt at revurdere, om bestemmelserne fortsat er nødvendige.
Ministeren skal derfor på baggrund af en evaluering af erfaringerne i den mellemliggende periode fremsætte et forslag om revision af loven i folketingsåret 2020-21.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Pernille Bendixen (DF) Marcus Knuth (V) Britt Bager (V) Preben Bang Henriksen (V) Martin Geertsen (V) Erling Bonnesen (V) Jan E.
Jørgensen (V) Laura Lindahl (LA) Villum Christensen (LA) Naser Khader (KF) Dan Jørgensen (S) Kaare Dybvad (S) Thomas Jensen (S) Karen J.
Klint (S) Astrid Krag (S) nfmd.
Mattias Tesfaye (S) Jette Gottlieb (EL) Nikolaj Villumsen (EL) Carolina Magdalene Maier (ALT) Josephine Fock (ALT) Marlene Borst Hansen (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
