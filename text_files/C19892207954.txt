(Til alle friskoler, private  

 grundskoler, private gymnasier med grundskoleafdeling samt private  

 grundskolekurser) Fra 1. august 1989 vil afspadseringsordningen blive ændret således, at  

 hovedreglen bliver, at overtimer tillagt i fast ugentligt skema betales  

 løbende månedsvis forud.
 Der vil dog blive mulighed for, at der mellem skolens bestyrelse og en af  

 lærerne valgt repræsentant/lærerne i fællesskab indgås aftale om, at de ved  

 årsopgørelsen opgjorte overtimer eller dele heraf ikke skal afregnes, men  

 afspadseres.
 Der er i forbindelse hermed tilvejebragt enighed mellem Finansministeriet,  

 Undervisnings- og Forskningsministeriet, Lærernes Centralorganisation og Frie  

 Grundskolers Fællesråd om, at skolens bestyrelse kan beslutte, at overtimer  

 for skoleåret 1988/89, opgjort ved årsopgørelsen i 1989, betales i  

 forbindelse med årsopgørelsen, medmindre det er hensigten, at der indgås  

 aftale om afspadsering af timerne efter det regelsæt, der skal have virkning  

 fra 1. august 1989.
 Skolens bestyrelse kan dog også vælge, at overtimer for skoleåret 1988/89  

 overføres efter reglerne i §§ 4 og 5 i Undervisningsministeriets cirkulære af  

 23. februar 1983 om aflønning, afspadsering af overtimer, afvikling af  

 undertimer og overtimebetaling for folkeskolens tjenestemænd (jf. endvidere  

 følgeskrivelsen af 8. juli 1987 af de 2 udsendte ændringscirkulærer for frie  

 grundskoler til henholdsvis tjenestetids- og overtimecirkulæret, hvori disse  

 bestemmelser er opretholdt).
 Udbetaling af overtimer, som ikke overføres, sker efter reglerne i §§ 8 og  

 9 i cirkulæret af 23. februar 1983, som ændret ved cirkulære af 16. juni 1987  

 (hvori § 9 blev ændret til § 10). Opmærksomheden henledes særlig på  

 cirkulæres § 8, stk. 5, om tidspunktet for udbetalingen.
 Det bemærkes, at der således fortsat ikke vil blive grundlag for at yde  

 betaling til skoleledere og til lærere, der oppebærer aldersreduktion, jf. §  

 9 i cirkulæret af 23. februar 1983 (som blev ændret til § 10 ved cirkulæret  

 af 16. juni 1987).
 Cirkulære om aflønning og afvikling af overtimer og undertimer for ledere  

 og lærere ved friskoler og private grundskoler m.v. (frie grundskoler) med  

 nærmere beskrivelse af reglerne for den ændrede afspadseringsordning vil -  

 tillige med et revideret cirkulære om tjenestetiden for ledere og lærere ved  

 friskoler, private grundskoler m.v. (frie grundskoler) - blive udsendt  

 således, at det er skolerne i hænde senest ved skoleårets begyndelse den 1.  

 august 1989.
 P. m. v.
 e. b.
Pia Thomsen fm.
