 Efter undersøgelsen fik kvinden ingen information om, hvad  

 speciallægen havde fundet.
Den 10. december 1999 mødte kvinden atter i konsultationen, hvor  

 hun fik oplyst, at speciallægen ved undersøgelsen den 6.  

 december 1999 havde fundet slidgigt og en gammel korsbåndsskade samt en  

 tvivlsom meniskenskade.
Speciallægen oplyste, at der ikke var nogle  

 kirurgiske behandlingsmuligheder, men anbefalede medicinsk behandling med  

 "gigtpiller" (NSAID).
 Der blev klaget over, at kvinden den 6. december 1999 ikke blev informeret  

 forud for samt efter indgrebet, samt at indgrebet blev påbegyndt,  

 før bedøvelsen virkede.
Klage over mangelfuld information og  

 behandling i forbindelse med knæundersøgelse Patientklagenævnet fandt grundlag for at kritisere den information,  

 der blev givet forud samt efter indgrebet.
Nævnet lagde vægt  

 på, at der i journalen intet var anført vedrørende de  

 kliniske iagttagelser ved forundersøgelsen den 1. december 1999, og  

 nævnet lagde derfor til grund, at kvinden ikke havde fået den  

 nødvendige information om sin helbredstilstand.
Nævnet lagde  

 endvidere vægt på, at speciallægen ikke informerede kvinden  

 om de iagttagelser, han gjorde under kikkertundersøgelsen den 6.  

 december 1999.
 Nævnet fandt således ikke, at det var i overensstemmelse med  

 almindelig anerkendt lægefaglig standard at undlade at informere  

 kvinden om iagtagelserne, uanset om speciallægen efter det operative  

 indgreb måtte påvise yderligere læsioner ved gennemgangen  

 af operationsvideoen.
 Nævnet fandt ikke anledning til at kritisere den behandling, som  

 speciallægen i perioden fra den 1. til den 10. december 1999 gav  

 kvinden.
Nævnet kunne oplyse, at det er et velkendt fænomen, at  

 lokalbedøvelse ikke altid giver fuld smertefrihed, hvorfor der  

 må suppleres under indgrebet.
Nævnet kunne endvidere oplyse, at  

 slidgigtforandringer i den indvendige menisk samt læsion af det  

 forreste korsbånd normalt ikke behandles under et indgreb som det  

 foretagne.
