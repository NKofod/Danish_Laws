Bekendtgørelse om genteknologi og  

 arbejdsmiljø1) I medfør af § 17, stk. 3, § 22,  

 stk. 1, § 35, § 39, stk. 1 og 2, § 40, § 41,  

 stk. 1, § 43, § 44, § 46, § 49, § 49a,  

 stk. 1 og 2, § 49c, § 73, § 75, stk. 1 og § 84  

 i lov om arbejdsmiljø, jf. lovbekendtgørelse nr. 784 af 11.  

 oktober 1999, samt efter bemyndigelse fra miljø- og energiministeren i  

 medfør af § 7, § 27, stk. 3 og § 36, stk. 4 i  

 lov nr. 356 af 6. juni 1991 om miljø og genteknologi som ændret  

 ved lov nr. 921 af 25. november 1992 fastsættes:
Kapitel 1 Område § 1. Bekendtgørelsen omfatter arbejde,  

 herunder udviklingsarbejde, med genetisk modificerede organismer, jf. bilag  

 1, i:
1)	laboratorier og laboratorieområder, herunder dyrestalde,  

 drivhuse, akvarier og lignende, 2)	anlæg til storskalaforsøg og produktion.
 Stk. 2. Bekendtgørelsen gælder, uanset om  

 arbejdet udføres for en arbejdsgiver.
 § 2. Undtaget fra bekendtgørelsen er  

 udstilling, anden informationsformidling m.v., som miljø- og  

 energiministeren i henhold til § 7, stk. 4 i lov om miljø og  

 genteknologi har bestemt kan foregå uden for klassificerede  

 laboratorier og laboratorieområder.
 Stk. 2. Direktøren for Arbejdstilsynet kan bestemme, at  

 arbejde med de genetisk modificerede organismer, som miljø- og  

 energiministeren undtager i henhold til § 2, stk. 4 i lov om  

 miljø og genteknologi, ligeledes undtages fra  

 bekendtgørelsen.
 § 3. Udover reglerne i denne bekendtgørelse  

 gælder arbejdsmiljølovgivningens almindelige regler samt regler,  

 der i medfør af anden lovgivning måtte være fastsat om  

 genteknologi.
 Stk. 2. For genetisk modificerede mikroorganismer gælder  

 tillige reglerne i bekendtgørelse om biologiske agenser og  

 arbejdsmiljø vedrørende pligt til at føre lister over  

 ansatte, der er udsat for biologiske agenser i risikogruppe 3 eller 4 samt  

 pligt til at sikre adgang for de ansatte til at få foretaget en  

 arbejdsmedicinsk undersøgelse.
Definitioner § 4. Ved genetisk modificerede organismer  

 forstås efter denne bekendtgørelse planter, dyr,  

 mikroorganismer, cellekulturer og virus, hvori der forekommer nye  

 sammensætninger af det genetiske materiale, som ikke opstår  

 på naturlig måde, jf. bilag 1.
 § 5. Ved anvendelse af bestemmelserne i denne  

 bekendtgørelse skal følgende definitioner lægges til  

 grund:
 1)	Ved forskningsprojekter og andre laboratorieopgaver forstås  

 arbejde med genetisk modificerede dyr og planter, samt arbejde i laboratorier  

 og laboratorieområder med genetisk modificerede mikroorganismer med et  

 volumen pr. beholder på højst 15 liter kulturvæske.
2)	Ved storskalaforsøg forstås arbejde med genetisk  

 modificerede mikroorganismer, der ikke er egentlig produktion, men som  

 foregår i lignende anlæg.
Arbejde med genetisk modificerede  

 planter og dyr er ikke omfattet af definitionen.
 3)	Ved donor forstås den organisme eller celle/cellemateriale,  

 hvorfra det anvendte genetiske materiale stammer.
 4)	Ved vært forstås den celle eller organisme, hvori det  

 genetiske materiale indføres.
 5)	Ved vektor forstås det biologiske materiale, som benyttes til  

 at indføre genetisk materiale i en vært.
Kapitel 2 Vurdering af sikkerhed og sundhed § 6. Der skal forinden anmeldelse af arbejde  

 foretages en samlet vurdering af de mulige farer for menneskers sikkerhed og  

 sundhed eller for det ydre miljø ved de biologiske systemer.
 Stk. 2. I vurderingen skal som minimum indgå de  

 vurderingselementer og den procedure, der fremgår af bilag 3a, del A og  

 bilag 3b.
 Stk. 3. Ud fra den nævnte vurdering bedømmes, i  

 hvilken klasse arbejdet skal udføres, jf. bilag 3a, del B.
 Stk. 4. Der skal opbevares en skriftlig redegørelse for  

 vurderingen, der skal stilles til rådighed for Arbejdstilsynet.
 Stk. 5. Vurderingen skal ajourføres, når der sker  

 ændringer i arbejdet, arbejdsmetoder, arbejdsprocesser m.v., som har  

 betydning for virksomhedens arbejdsmiljø og for det ydre miljø,  

 hvis:
1)	de beskyttelsesforanstaltninger, der anvendes, ikke  

 længere er tilstrækkelige, eller den klasse, hvori aktiviteten  

 foregår, ikke længere er den rigtige, eller 2)	der er grund til at formode, at vurderingen ikke længere er  

 fyldestgørende på baggrund af den nyeste videnskabelige eller  

 tekniske viden.
Kapitel 3 Klassifikation af laboratorier, laboratorieområder  

 og anlæg til storskalaforsøg og produktion § 7. Laboratorier, laboratorieområder og  

 anlæg til storskalaforsøg og produktion, hvori der skal  

 udføres arbejde med genetisk modificerede organismer, skal forinden  

 brug klassificeres af Arbejdstilsynet.
Ved klassifikation forstås  

 Arbejdstilsynets godkendelse af, at et område opfylder de krav, der er  

 fastsat for den enkelte klasse.
 Stk. 2. Klassifikationen gælder, indtil Arbejdstilsynet  

 meddeler andet.
 § 8. Klassifikation af laboratorier og  

 laboratorieområder, herunder drivhuse, dyrestalde, akvarier og  

 lignende, sker i 4 klasser i overensstemmelse med bilag 2, del A og B.
 Stk. 2. Klassifikation af laboratorieområder, hvori der  

 skal arbejdes med genetisk modificerede mikroorganismer, sker efter  

 forhandling med Skov- og Naturstyrelsen.
 Stk. 3. Klassifikation af laboratorier og  

 laboratorieområder, hvori der skal arbejdes med genetisk modificerede  

 planter og dyr, sker efter konkret vurdering og efter forhandling med Skov-  

 og Naturstyrelsen.
§ 9. Klassifikation af anlæg til  

 storskalaforsøg og produktion sker i 4 klasser i overensstemmelse med  

 bilag 2, del A og C.
Anlæg til storskalaforsøg klassificeres  

 efter forhandling med Skov- og Naturstyrelsen.
 § 10. Direktøren for Arbejdstilsynet kan  

 fastsætte regler om eller bestemme, at bestemte forsøg i  

 undervisningsøjemed med genetisk modificerede organismer kan  

 gennemføres uden for klassificerede laboratorier og  

 laboratorieområder.
 § 11. Anmeldelse til klassifikation efter  

 § 7, stk. 1 indgives til Arbejdstilsynet og skal indeholde  

 oplysninger om de forhold, der er angivet i bilag 2. Herudover kan  

 Arbejdstilsynet kræve oplysninger om de tekniske hjælpemidler og  

 beskrivelser af de bygningsmæssige forhold.
 § 12. Hvis allerede klassificerede laboratorier,  

 laboratorieområder, anlæg til storskalaforsøg og  

 produktion ønskes klassificeret i en lavere klasse eller  

 klassifikationen ikke længere ønskes opretholdt, skal dette  

 anmeldes til Arbejdstilsynet.
 § 13. Arbejde i klassificerede laboratorier,  

 laboratorieområder, anlæg til storskalaforsøg og  

 produktion skal altid udføres i overensstemmelse med kravene til den  

 pågældende klasse, jf. bilag 2.
 § 14. Klassifikation efter § 7, stk. 1  

 meddeles skriftligt senest 45 dage efter indsendelsen af anmeldelsen.
 Stk. 2. Klassifikation af laboratorier,  

 laboratorieområder og anlæg til storskalaforsøg og  

 produktion i klasse 3 og 4 meddeles dog skriftligt senest 90 dage efter  

 indsendelsen af anmeldelsen.
 Stk. 3. Ved beregning af fristen i stk. 1 og 2 medregnes  

 ikke den tid, hvor Arbejdstilsynet afventer yderligere oplysninger, som  

 Arbejdstilsynet måtte have anmodet anmelderen om.
Kapitel 4 Anmeldelse og godkendelse af forskningsprojekter, andre  

 laboratorieopgaver, storskalaforsøg og produktion § 15. Forskningsprojekter, andre  

 laboratorieopgaver, storskalaforsøg og produktion, hvori der  

 indgår arbejde med genetisk modificerede organismer, skal inden  

 iværksættelse godkendes af Arbejdstilsynet.
 Stk. 2. Direktøren for Arbejdstilsynet kan bestemme, at  

 arbejde med visse genetisk modificerede organismer kan  

 iværksættes, når anmeldelsen er indsendt.
 Stk. 3. Anmeldelse herom, jf. bilag 4, skal indsendes til  

 Arbejdstilsynet.
 § 16. Anmeldelse af forskningsprojekter og andre  

 laboratorieopgaver skal indeholde de oplysninger, der er nævnt i bilag  

 4, del A.
 Stk. 2. Anmeldelsen bortfalder efter 5 år, medmindre den  

 fornys, jf. dog § 20.
 Stk. 3. Arbejdstilsynet forelægger anmeldelser af  

 forskningsprojekter og andre laboratorieopgaver for Skov- og Naturstyrelsen,  

 hvis:
1)	der indgår arbejde med genetisk modificerede reproducerende  

 planter, genetisk modificerede dyr med undtagelse af pattedyr eller genetisk  

 modificerede organismer i dyrestalde, drivhuse, akvarier og lignende,  

 eller 2)	en vurdering efter § 6 viser, at der er en  

 miljømæssig risiko.
 § 17. Anmeldelse af storskalaforsøg og  

 produktion skal indeholde de oplysninger, der er nævnt i bilag 4, del A  

 og B.
 Stk. 2. Anmeldelsen af storskalaforsøg i klasse 1  

 bortfalder efter 5 år, medmindre den fornys.
 Stk. 3. Godkendelsen af storskalaforsøg i klasse 2  

 eller højere samt produktion gælder, indtil Arbejdstilsynet  

 meddeler andet.
 Stk. 4. Arbejdstilsynet forelægger anmeldelser af  

 storskalaforsøg i klasse 2 eller højere for Skov- og  

 Naturstyrelsen.
 Stk. 5. Storskalaforsøg i klasse 2 eller højere  

 og produktion, hvori der indgår genetisk modificerede organismer,  

 må kun iværksættes efter godkendelse af  

 Arbejdstilsynet.
 Stk. 6. Direktøren for Arbejdstilsynet kan  

 fastsætte regler om en anmeldeordning for produktion, hvori der  

 indgår genetisk modificerede organismer i klasse 1.
 § 18. Arbejde med genetisk modificerede organismer  

 må kun udføres i laboratorier, laboratorieområder og  

 anlæg til storskalaforsøg og produktion, der mindst er  

 klassificeret til arbejde af den pågældende karakter.
 Stk. 2. Er der tvivl om, hvilken klasse der er  

 tilstrækkelig til det pågældende arbejde, vælges den  

 højere klasse.
§ 19. Arbejdstilsynet meddeler godkendelser efter  

 § 15, stk. 1 skriftligt senest 45 dage efter indsendelsen af  

 anmeldelsen.
Ved beregning af fristen medregnes ikke den tid, hvor  

 Arbejdstilsynet afventer yderligere oplysninger, som Arbejdstilsynet  

 måtte have anmodet anmelderen om.
 Stk. 2. Forskningsprojekter og andre laboratorieopgaver, samt  

 storskalaforsøg i klasse 1 kan dog, medmindre Arbejdstilsynet har  

 givet anden besked, iværksættes 45 dage efter indsendelsen af  

 anmeldelsen, jf. dog § 20.
§ 20. Forskningsprojekter og andre  

 laboratorieopgaver, der er omfattet af bilag 5, må kun  

 iværksættes efter godkendelse af Arbejdstilsynet.
Godkendelsen  

 gælder, indtil Arbejdstilsynet meddeler andet.
 Stk. 2. Anmeldelse efter stk. 1 skal indeholde:
1)	de oplysninger, der er nævnt i bilag 4, del A og B, 2)	identifikation af de sundhedsmæssige risici såvel under  

 normale arbejdsforhold som i tilfælde af uheld, og 3)	redegørelse for de planlagte sikkerhedsforanstaltninger  

 udover dem, der følger af laboratoriets klassifikation.
Kapitel 5 Substitution § 21. En donor og et vært-vektorsystem  

 må ikke anvendes, hvis donoren eller vært-vektorsystemet kan  

 erstattes af mindre farlige donorer og vært-vektorsystemer.
 Stk. 2. Når brugen af en erstatningsdonor eller et  

 erstatningsvært-vektorsystem vil medføre ikke uvæsentlige  

 forskelle i tekniske egenskaber eller udgifter, skal der foretages en samlet  

 afvejning af de tekniske og økonomiske konsekvenser over for de  

 sikkerheds- og sundhedsmæssige hensyn.
 Stk. 3. Arbejdstilsynet kan forlange dokumentation for de i  

 stk. 1 og 2 nævnte forhold.
Kapitel 6 Almindelige bestemmelser § 22. Arbejdsgiveren skal sørge for, at  

 instruktioner til de ansatte og sikkerhedsforskrifter foreligger skriftligt  

 og i fornødent omfang ved opslag.
 Stk. 2. Der skal udarbejdes beredskabsplaner efter  

 bekendtgørelse om arbejdets udførelse.
 Stk. 3. Der skal endvidere udarbejdes beredskabsplaner, hvis  

 der foreligger særlig fare for det ydre miljø.
 § 23. Direktøren for Arbejdstilsynet kan  

 forlange, at anmeldelserne efter §§ 7, stk. 1 og 15, stk. 3  

 skal ske på særlige skemaer, der rekvireres hos  

 Arbejdstilsynet.
 § 24. Enhver væsentlig ændring af  

 oplysningerne efter §§ 11, 16, stk. 1, 17, stk. 1 og 20,  

 stk. 2 skal snarest muligt anmeldes til Arbejdstilsynet.
 § 25. I det omfang, det må anses for  

 nødvendigt for bedømmelsen af sikkerheden ved det  

 genteknologiske arbejde, eller når forholdene i øvrigt giver  

 anledning dertil, kan Arbejdstilsynet kræve yderligere oplysninger.  

 Arbejdstilsynet kan kræve oplysningerne vurderet af særligt  

 sagkyndige, jf. arbejdsmiljølovens § 21.
 § 26. Virksomhedens sikkerhedsorganisation skal  

 inddrages i udarbejdelse af vurderingen efter § 6 og intern  

 beredskabsplan efter § 22. I virksomheder, hvor der ikke skal  

 oprettes sikkerhedsorganisation, skal de ansatte på tilsvarende  

 måde inddrages.
 § 27. En klassifikation efter § 7,  

 stk. 1 og en godkendelse efter § 15, stk. 1 kan betinges af  

 nærmere fastsatte vilkår, ligesom en klassifikation eller en  

 godkendelse kan gøres tidsbegrænset.
 Stk. 2. Arbejdstilsynet kan tilbagekalde en klassifikation  

 efter § 7, stk. 1 og en godkendelse efter § 15, stk. 1,  

 hvis vilkårene ikke overholdes eller nye oplysninger, der har  

 væsentlig betydning for sikkerhed og sundhed, gør det  

 nødvendigt.
Kapitel 7 Dispensation og klage § 28. Direktøren for Arbejdstilsynet kan,  

 hvor særlige forhold foreligger, tillade afvigelser fra bestemmelserne  

 i denne bekendtgørelse, når det skønnes rimeligt og fuldt  

 forsvarligt, og i det omfang, det er foreneligt med direktiv  

 90/219/EØF om indesluttet anvendelse af genetisk modificerede  

 mikroorganismer som ændret ved direktiv 98/81/EF.
 § 29. Arbejdstilsynets afgørelser efter  

 denne bekendtgørelse kan påklages efter § 81 i lov om  

 arbejdsmiljø.
Kapitel 8 Straf § 30. Medmindre højere straf er forskyldt  

 efter lov om arbejdsmiljø eller anden lovgivning straffes med  

 bøde eller hæfte den, der:
1)	overtræder §§ 6, 7, stk. 1, 11, 12, 13, 15,  

 stk. 1 og 3, 16, stk. 1, 17, stk. 1 og 5, 20, 21, stk. 1  

 og 2, 22, 24 og 26, 2)	tilsidesætter vilkår knyttet til en klassifikation efter  

 § 7, stk. 1 eller godkendelser efter § 15, stk. 1,  

 eller 3)	ikke efterkommer påbud eller forbud, der er meddelt i henhold  

 til bekendtgørelsens bestemmelser.
 Stk. 2. For så vidt angår overtrædelser af  

 lov om miljø og genteknologi eller af forskrifter udstedt med hjemmel  

 heri, er straf af hæfte dog betinget af, at der foreligger de  

 omstændigheder, som er nævnt i lov om miljø og  

 genteknologi § 36, stk. 2.
Stk. 3. For overtrædelse af §§ 7, stk. 1 og  

 15, stk. 1 kan der pålægges en arbejdsgiver  

 bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen  

 forvandlingsstraf.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 9 Ikrafttræden og overgangsbestemmelser § 31. Bekendtgørelsen træder i kraft  

 den 7. juni 2000.
 Stk.2. Samtidig ophæves Arbejdsministeriets  

 bekendtgørelse nr. 684 af 11. oktober 1991 om genteknologi og  

 arbejdsmiljø som ændret ved bekendtgørelse nr. 705 af 22.  

 juli 1996.
 § 32. Klassifikationer og godkendelser givet af  

 direktøren for Arbejdstilsynet inden den 7. juni 2000 forbliver  

 gældende, jf. dog § 24.
 Stk. 2. Tidligere meddelte klassifikationer af anlæg til  

 storskalaforsøg og produktion i gruppe 1, gælder efter  

 ikrafttrædelse af denne bekendtgørelse tillige for anlæg  

 til storskalaforsøg og produktion i klasse 1.
Arbejdsministeriet, den 26. maj 2000 Ove Hygum /Hanne Rathsach Bilag 1 Teknikker til genetisk modifikation, jf. §§ 1 og 4 Del A Inden for rammerne af definitionen på genetisk  

 modificerede organismer i § 1 forekommer genetisk modifikation i det  

 mindste ved anvendelse af følgende teknikker:
 1)	Rekombinant nukleinsyre-teknikker, der omfatter dannelse af nye  

 kombinationer af genetisk materiale ved indsætning af  

 nukleinsyremolekyler, der er fremstillet på en hvilken som helst  

 måde uden for en organisme, i et virus, bakterieplasmid eller andet  

 vektorsystem og deres inkorporering i en værtsorganisme, hvori de ikke  

 forekommer naturligt, men hvori de er i stand til fortsat propagering.
 2)	Teknikker til direkte indføring i en organisme af  

 arvemateriale, der er præpareret uden for organismen, herunder  

 mikroinjektion, makroinjektion og mikroindkapsling.
 3)	Cellefusions- (herunder protoplastfusions-) eller  

 hybridiseringsteknikker, hvor levende celler med nye kombinationer af  

 genetisk arvemateriale dannes ved fusion af to eller flere celler ved  

 hjælp af metoder, der ikke forekommer naturligt.
Del B Følgende teknikker betragtes ikke som  

 førende til genetisk modifikation, for så vidt de ikke  

 indebærer brug af rekombinant nukleinsyre-molekyler eller genetisk  

 modificerede organismer:
1)	In vitro fertilisering, 2)	naturlige processer som f.eks.: konjugation, transduktion,  

 transformation, og 3)	polyploidiinduktion.
Del C Bekendtgørelsen finder ikke anvendelse på  

 organismer, som er fremstillet ved anvendelse af følgende teknikker  

 til genetisk modifikation, forudsat, at de ikke indebærer brug af  

 genetisk modificerede organismer, som recipient- eller parentale  

 organismer:
1)	mutagenese, 2)	cellefusion (herunder protoplastfusion) af prokaryote arter, som  

 udveksler genetisk materiale ved kendte fysiologiske processer, 3)	cellefusion (herunder protoplastfusion) af celler fra alle eukaryote  

 arter, herunder produktion af hybridomer og plantecellefusioner, og 4)	traditionelle forædlingsmetoder.
Bilag 2 Anmeldelse og klassifikation af laboratorier,  

 laboratorieområder, anlæg til storskalaforsøg og  

 produktion, jf. § 7, stk. 1 Del A Generelt Klassifikationen foretages i 4 klasser i forhold  

 til:
1)	områdernes indretning, 2)	planer for arbejdets udførelse, herunder  

 beredskabsplaner, 3)	områdernes tekniske hjælpemidler, og 4)	internt tilsyn og kontrol.
 Anmeldelse til klassifikation:
 Oplysninger, som kræves i forbindelse med den i  

 § 7, stk. 1 omhandlede anmeldelse:
-	navn på brugeren/ brugerne og de personer, der er ansvarlige  

 for tilsyn og sikkerhed -	oplysning om uddannelse og kvalifikationer for så vidt  

 angår de personer, der er ansvarlige for tilsyn og sikkerhed -	oplysninger om sikkerhedsorganisation -	anlæggets adresse og generel beskrivelse af bygningerne -	en beskrivelse af arten af det arbejde, som vil blive  

 gennemført -	klassen af indesluttet anvendelse -	oplysning om forvaltning af affald.
 Skemaerne 1a, 1b, 1c og 2 viser de normale minimumskrav og  

 foranstaltninger, der er nødvendige for hvert enkelt  

 indeslutningsniveau.
Indeslutning garanteres også ved brug af god  

 arbejdspraksis, uddannelse, indeslutningsudstyr og specielt  

 anlægsdesign.
For alle aktiviteter, der omfatter genetisk modificerede  

 mikroorganismer, gælder principperne for god mikrobiologisk praksis og  

 følgende principper for sikkerhed og hygiejne på  

 arbejdspladsen:
i)	beskyttelsesforanstaltningerne og værnemidlerne  

 efterprøves på passende måde og vedligeholdes ii)	efter behov testes for tilstedeværelse af levedygtige  

 organismer fra processen uden for den primære fysiske indeslutning iii)	der skal sørges for passende uddannelse af personalet iv)	der udarbejdes og gennemføres lokale retningslinjer som  

 påkrævet for personalets sikkerhed v)	der skal ske en passende registrering vi)	der skal af sikkerhedshensyn efter behov udarbejdes skriftlige  

 arbejdsanvisninger Skemaernes overskrifter er vejledende.
 Skema 1a viser minimumskravene for laboratorier og  

 laboratorieområder, hvor der arbejdes med genetisk modificerede  

 organismer.
 Skema 1b viser tilføjelser til og ændringer  

 af skema 1a for drivhuse og lignende, hvor der arbejdes med genetisk  

 modificerede mikroorganismer.
 Skema 1c viser tilføjelser til og ændringer  

 af skema 1a for dyrestalde og lignende, hvor der arbejdes med genetisk  

 modificerede mikroorganismer.
 Skema 2 viser minimumskravene for anlæg til  

 storskalaforsøg og produktion, hvor der arbejdes med genetisk  

 modificerede organismer.
 I visse tilfælde kan det være  

 nødvendigt at anvende en kombination af foranstaltninger fra skema 1a  

 og skema 2 på samme niveau.
 I visse tilfælde kan brugeren efter aftale med  

 Arbejdstilsynet undlade at anvende en specifikation fra et givet  

 indeslutningsniveau eller kombinere specifikationer fra to forskellige  

 niveauer.
I skemaerne betyder »eventuelt«, at brugeren kan  

 gennemføre disse foranstaltninger på grundlag af vurderingen i  

 § 6 i hvert enkelt tilfælde.
Arbejdstilsynet kan efter en konkret  

 vurdering stille krav om, at de foranstaltninger, der i skemaerne er angivet  

 som »eventuelle«, skal anvendes.
 Definitioner:
 Biologisk aktivt materiale:
 Ved »biologisk aktivt materiale« forstås donorer,  

 værter, genetisk modificerede celler og organismer, eller væv  

 heraf, virus samt genetisk modificerede dyr og planter, der er i stand til at  

 replicere sig selv.
 Autoklavering:
 Ved autoklavering forstås en behandling med  

 mættet vanddamp ved 121oC i 20 minutter eller andre  

 kombinationer af temperatur og tid, der har mindst samme inaktiverende effekt  

 på biologisk materiale.
 Desinfektion:
 Ved desinfektion forstås en reduktion af antallet af  

 skadevoldende mikroorganismer i en sådan grad, at spredning af  

 sikkerheds- eller sundhedsmæssig betydning ikke vil forekomme.  

 Desinfektion foretages oftest ved varmepåvirkning eller kemisk  

 påvirkning.
Del B Indeslutnings- og andre beskyttelsesforanstaltninger for laboratorier og  

 laboratorieområder, jf. § 8 Med laboratorier og laboratorieområder menes det  

 arbejdsrum (laboratorium) eller de arbejdsrum (laboratorieområder),  

 hvori biologisk aktivt materiale håndteres.
Dvs. lokaler, hvori der  

 foregår arbejde under en eller anden form med biologisk aktivt  

 materiale.
Når der er tale om et laboratorieområde, skal de  

 omfattede lokaler ligge i umiddelbar nærhed af hinanden.
I dette bilag  

 benævnes både »laboratorium« og »laboratorieområde« som  

 laboratorium.
Kravene i klasse 2, 3 og 4 omfatter foruden de krav, der  

 er nævnt i den aktuelle klasse også kravene, der er nævnt i  

 den eller de foregående klasser.
Ved klassifikation af et klasse 3  

 eller 4 laboratorium kan der ud over de generelle krav, der stilles i  

 bilaget, blive stillet særlige krav afhængigt af det konkrete  

 projekt, der skal udføres i laboratoriet.
 En vandret streg betyder, at kravet fra den lavere klasse  

 ikke skal overføres til den højere klasse, idet det vil  

 være i modstrid med andre krav i denne klasse.
Skema 1a.
Indeslutnings- og andre beskyttelsesforanstaltninger for  

 laboratorier og laboratorieområder Specifikationer Indeslutningsniveau (klasse) 1 2 3 4 ADMINISTRATIVE FORHOLD Adgang og transport ind i laboratoriet.
 Uvedkommende personers adgang til laboratoriet skal begrænses.
 Kun adgang for det personale, der er nødvendigt for arbejdets  

 udførelse, samt personer, der er passende instrueret.
 Kun adgang for specielt udpeget personale, der er nødvendigt for  

 arbejdets udførelse.
 En logbog skal føres over personalets ophold.
 Adgang må kun ske gennem sluse med bade- og  

 omklædningsfaciliteter.
 Alt materiale skal bringes ind gennem en sluse, indrettet efter samme  

 principper som indgangssluser.
 Der skal bæres kittel eller andet egnet særligt  

 arbejdstøj i laboratoriet.
 Særlige krav til arbejdstøj og personlige værnemidler.
 Der skal bruges egnet fodtøj i laboratoriet.
 Gangtøj må ikke opbevares i laboratoriet.
 Smykker, armbåndsure, lommetørklæder og lignende  

 må ikke medbringes i laboratoriet.
 Uvedkommende materiale er ikke tilladt i laboratoriet.
Tobak, føde- og drikkevarer må ikke nydes og kosmetik ikke  

 påføres i laboratoriet.
De skal, hvis de medbringes opbevares i  

 et særligt skab.
 Levnedsmidler må dog ikke opbevares i laboratoriet.
 Tobak, føde- og drikkevarer samt kosmetik må ikke medbringes  

 i laboratoriet.
 Dyr og planter, der ikke er involveret i arbejdet, må ikke  

 forefindes.
Udgang og transport ud af laboratoriet Det særlige arbejdstøj aftages inden spisning samt ved  

 arbejdstids ophør.
 Det særlige arbejdstøj og fodtøj aftages, inden  

 laboratoriet forlades.
Udgang må ske gennem sluse med bade- og  

 omklædningsfaciliteter.
Der skal tages bad og ske omklædning ved  

 udgang.
 Hænder vaskes, inden laboratoriet forlades.
 Materialetransport skal ske gennem en sluse.
 Der skal udarbejdes procedure for transport af biologisk aktivt materiale  

 ud af laboratoriet, og om hvorledes mærkning af transportbeholdere skal  

 foretages.
 Intet materiale må fjernes, med mindre det er autoklaveret.
 Særligt udstyr hertil skal findes i området.
 Alt affald med indhold af biologisk aktivt materiale skal opsamles i  

 egnede beholdere og autoklaveres eller desinficeres forsvarligt før  

 bortskaffelse.
 Alt affald med indhold af biologisk aktivt materiale skal opsamles i  

 egnede beholdere og autoklaveres før bortskaffelse.
 Alt affald skal autoklaveres i det klassificerede område inden  

 bortskaffelse.
 Hvis affald med indhold af biologisk aktivt materiale skal transporteres  

 udenfor det klassificerede område for at blive autoklaveret eller  

 desinficeret, skal det transporteres i tætte lukkede beholdere.
 Hvis affald med indhold af biologisk aktivt materiale skal transporteres  

 udenfor det klassificerede område for at blive autoklaveret, skal det  

 transporteres i tætte, lukkede beholdere.
____________ ____________ Hvor autoklavering eller desinfektion ikke er praktisk muligt, kan affald  

 føres direkte til forsvarlig destruktion.
 Transporten skal foregå i egnet, tæt lukket emballage.
____________ ____________ ____________ Kanyler, engangssprøjter, skarpe genstande og lignende anbringes i  

 lukkede beholdere straks efter brug og autoklaveres eller desinficeres  

 før bortskaffelse eller rengøring.
 Kanyler, engangssprøjter, skarpe genstande og lignende anbringes i  

 lukkede beholdere straks efter brug og autoklaveres før bortskaffelse  

 eller rengøring.
 Kanyler, engangssprøjter, skarpe genstande og lignende anbringes i  

 lukkede beholdere straks efter brug og autoklaveres i det klassificerede  

 område før bortskaffelse eller rengøring.
 Utensilier, glasvarer og lignende, forurenet med biologisk aktivt  

 materiale, skal autoklaveres eller desinficeres før rengøring.
 Utensilier, glasvarer og lignende, forurenet med biologisk aktivt  

 materiale, skal autoklaveres før rengøring.
 Utensilier, glasvarer og lignende skal autoklaveres i det klassificerede  

 område før rengøring.
 Nødvendigt hjælpemateriale må ikke fjernes fra det  

 klassificerede område, før det er autoklaveret.
____________ Særligt arbejdstøj opbevares i lukket beholder eller pose  

 indtil vask.
Det særlige arbejdstøj rengøres effektivt.
 Særligt arbejdstøj samles i en lukket beholder og  

 autoklaveres forsvarligt inden eller i forbindelse med vask.
 Særligt arbejdstøj samles i en lukket beholder og  

 autoklaveres i det klassificerede område inden vask.
 Udvendige overflader på transportbeholdere skal desinficeres  

 forsvarligt, inden beholderne føres ud af det klassificerede  

 område.
 Uddannelse og instruktion.
 Der skal føres særligt tilsyn med arbejdet af en person med  

 fornøden indsigt inden for det pågældende  

 arbejdsområde.
 Særlige krav til personalets faglige kvalifikationer.
Sikkerhedsforskrifter Hvis der foregår forsøg og lignende uden  

 tilstedeværelse af sagkyndige, skal det være muligt at tilkalde  

 en faglig kompetent person.
 Der må ikke foregå forsøg og lignende uden  

 tilstedeværelse af en faglig kompetent person.
 Der skal føres logbog over alle uheldssituationer, der har givet  

 anledning til risiko for personers sikkerhed eller sundhed eller for det ydre  

 miljø.
 Der skal føres logbog over alle uheldssituationer.
 Der skal føres kontrol med autoklaveringens effektivitet.
 Større uheld skal straks rapporteres til Arbejdstilsynet.
ARBEJDETS UDFØRELSE Arbejdet skal udføres, så dannelse af aerosoler  

 begrænses mest muligt.
 Mundpipettering er ikke tilladt.
 Arbejdet skal udføres i kabinet udstyret med eget  

 ventilationssystem, når der er fare for sundhedsskadelig  

 luftforurening.
 Arbejdet skal udføres i kabinet udstyret med eget  

 ventilationssystem, når der er fare for sundhedsskadelig  

 luftforurening, herunder når:
1) Der er fare for dannelse af aerosoler med biologisk aktivt  

 materiale, 2) der arbejdes med store væskemængder med biologisk aktivt  

 materiale, eller 3) der arbejdes med store koncentrationer af biologisk aktivt materiale.
 Alt arbejde med biologisk aktivt materiale uden for lukkede systemer skal  

 udføres i kabinet udstyret med egnet ventilationssystem.
 Kanyler, sprøjter, skarpe genstande og lignende skal anvendes  

 mindst muligt.
 Renholdelse m.v.
 Arbejdspladser i laboratoriet skal rengøres og desinficeres  

 dagligt.
 Arbejdspladser i laboratoriet skal rengøres og desinficeres dagligt  

 i henhold til særlig procedure.
 Arbejdspladsen skal holdes ryddelig.
 Det klassificerede område skal rengøres mindst én gang  

 dagligt.
 Der skal findes egnede desinfektionsmidler i laboratoriet.
 Ved spild af biologisk aktivt materiale skal der straks desinficeres med  

 et egnet desinfektionsmiddel.
 Ved ethvert spild skal der straks desinficeres effektivt med et egnet  

 desinfektionsmiddel.
Særligt arbejdstøj og personlige værnemidler Det særlige arbejdstøj og fodtøj må ikke bringes  

 uden for laboratoriet, før det skal til vask eller destruktion.
 Egnede handsker skal anvendes ved kontakt med biologisk aktivt materiale.
 Egnede handsker skal anvendes ved fare for kontakt med biologisk aktivt  

 materiale og ved arbejde med dyr.
 Fodtøj skal desinficeres grundigt med et egnet desinfektionsmiddel  

 ved spild.
 Personlig hygiejne.
 Hænder vaskes efter forurening med biologisk aktivt materiale og  

 spild og berøring med dyr samt inden pauser i arbejdet og ved  

 arbejdstids ophør.
 Særlig vaskeprocedure.
 Døre/vinduer.
 Døre til det klassificerede område skal være lukkede,  

 når der udføres arbejde.
ARBEJDSSTEDETS INDRETNING Vinduer skal enten være lukkede eller forsynede med insektnet.
____________ ____________ Skiltning.
 Der skal være skilte mærket »Genteknologisk område,  

 klasse 1« på døre til det klassificerede område.
 Der skal være skilte mærket »Genteknologisk område,  

 klasse 2« på døre til det klassificerede område.
 Der skal være skilte mærket »Genteknologisk område,  

 klasse 3« på døre til det klassificerede område.
 Der skal være skilte mærket »Genteknologisk område,  

 klasse 4« på døre til det klassificerede område.
 Det klassificerede område skal være særligt adskilt fra  

 den øvrige del af bygningen.
 Det klassificerede område skal være i separat eller  

 særlig isoleret del af bygningen.
 Indretning, tekniske hjælpemidler og inventar.
 Laboratoriet skal indrettes, så det er let at rengøre og  

 desinficeres.
 Det klassificerede område skal indrettes så det er  

 særdeles let at rengøre.
 Særlige krav til rengøringsprocedure og -personalets  

 kvalifikationer.
 På arbejdspladser i laboratoriet, hvor der arbejdes med biologisk  

 aktivt materiale, må der kun findes de nødvendige tekniske  

 hjælpemidler.
 Tekniske hjælpemidler, der kan komme i forbindelse med biologisk  

 aktivitet materiale i laboratoriet, skal så vidt muligt være  

 udformet, så de er lette at rengøre og desinficere.
 Tekniske hjælpemidler i laboratoriet skal være udformet  

 så de er lette at desinficere og rengøre.
 Arbejdsborde, stole m.v. i laboratoriet skal have en glat overflade, som  

 er let at rengøre.
 Gulve skal være glatte og uden revner og med afrundet overgang til  

 væg.
 Vægflader i laboratoriet skal være glatte og let afvaskelige.  

 Overgange mellem fast inventar og bygningsdele skal enten være helt  

 tætte eller så åbne, at effektiv rengøring er mulig.
 Løst inventar i laboratoriet skal være let at flytte under  

 rengøring og desinfektion.
 Laboratorieinventarets overflade samt gulve skal kunne modstå syrer,  

 baser, organiske opløsningsmidler og moderat varme.
 Der skal findes dekontaminerings- og vaskemuligheder, herunder let adgang  

 til håndvask, i arbejdsområdet.
Der skal findes dekontaminerings- og vaskemuligheder, herunder let adgang  

 til håndvask, i arbejdsområdet.
En håndvask skal anbringes  

 nær udgangen.
 Vandhanerne må ikke være håndbetjente.
 Vinduer skal være lukkede og forseglede.
 Vinduer skal være brudsikre.
 Sluser skal være indrettet med selvlukkende døre og undertryk  

 i forhold til omgivelserne og overtryk i forhold til det klassificerede  

 område.
 Der skal være observationsvindue eller lignende til området,  

 således at de, der befinder sig i det klassificerede område, kan  

 ses udefra.
 Der skal være selvlåsende døre ved slusen.
 Særlige krav til indretningen i slusen.
 Det klassificerede område skal kunne forsegles for at  

 muliggøre desinfektion.
 Det klassificerede område skal kunne forsegles for at  

 muliggøre desinfektion ved gennemrygning.
VVS Særlige krav til VVS-installationer.
Ventilationssystemer Udsugningsluft fra rumventilation må ikke føres tilbage til  

 lokalet eller andre lokaler.
I særlige tilfælde (f.eks.  

 sterilrum) kan dette dog accepteres.
 Ventilationsluft må ikke føres til lokalet eller andre  

 lokaler.
Der skal normalt være kabinet med eget ventilationssystem i  

 laboratoriet.
I særlige tilfælde kan det dog accepteres, at  

 udsugningsluften føres til lokalet (f.eks. sterilbænke).
 Særlige krav til ventilationssystemer.
 Særlige krav til de lukkede systemer.
 Luftafkast fra kabinetter med eget ventilations system skal filtreres  

 gennem absolutfiltre, og filtre skal autoklaveres før bortskaffelse.
 Alle luftafkast skal filtreres gennem absolutfiltre, og filtre skal  

 autoklaveres før bortskaffelse.
 Alle luftafkast og ~indtag skal filtreres gennem absolutfiltre, og filtre  

 skal autoklaveres før bortskaffelse.
 Der skal findes procedure for kontrol og vedligeholdelse af filtre og for  

 kontrol af ventilationssystemernes effektivitet samt for vedligeholdelse.
 Særlige krav vedrørende kontrol og vedligeholdelse.
Spildevand- og afløbsforhold Biologisk aktivt materiale må ikke hældes i  

 afløb/kloak.
Der skal etableres fysisk sikring mod udslip til kloak fra alle  

 afløb.
Der skal være mulighed for opsamling af udslip med  

 biologisk aktivt materiale og autoklavering heraf.
Afløb fra vaske,  

 der alene anvendes til håndvask, er undtaget fra dette krav.
Der skal etableres fysisk sikring mod udslip til kloak fra alle  

 afløb inklusive baderum.
Alt spildevand skal opsamles og autoklaveres.
Skema 1b.
Indeslutnings- og andre beskyttelsesforanstaltninger for  

 drivhuse og lignende Udtrykkene drivhus og lignende henviser til en struktur med vægge,  

 et tag og et gulv, der er udformet og hovedsagelig anvendes til fremdrivning  

 af planter i et kontrolleret og beskyttet miljø.
 Alle bestemmelser i skema 1a gælder med  

 følgende tilføjelser/ ændringer:
Specifikationer Indeslutningsniveau (klasse) 1 2 3 4 Bygning 1 Drivhus: permanent struktur1) Nej Ja Ja Ja Udstyr 2 Adgang via et adskilt rum med to indbyrdes afhængige  

 døre Nej Eventuelt Ja Ja 3 Kontrol med kontamineret spildevand Eventuelt Vandafstrømning reduceres mest muligt2) Vandafstrømning forhindres Vandafstrømning forhindres Arbejdssystem 4 Foranstaltninger til at kontrollere uønskede arter som insekter og  

 gnavere, leddyr Ja Ja Ja Ja 5 Procedurer for overførsel af levende materiale mellem drivhus,  

 beskyttelsesstruktur og laboratorium skal forhindre spredning af genetisk  

 modificerede mikroorganismer Spredning reduceres mest muligt Spredning reduceres mest muligt Spredning forhindres Spredning forhindres ) 2) Skema 1c.
Indeslutnings- og andre beskyttelsesforanstaltninger for  

 dyrestalde og lignede.
 Alle bestemmelser i skema 1a gælder med  

 følgende tilføjelser/ ændringer:
Specifikationer Indeslutningsniveau (klasse) 1 2 3 4 Faciliteter 1 Isolation af dyreenheder3) Eventuelt Ja Ja Ja 2 Dyrefaciliteter4), adskilt med aflåselige  

 døre Eventuelt Ja Ja Ja 3 Dyrefacilitetsanlæg til dekontaminering (vandbestandigt og let  

 vaskbart materiel (bure osv.)) Eventuelt Eventuelt Ja Ja 4 Gulv og /eller vægge, som er let afvaskelige Eventuelt Ja (gulv og vægge) Ja (gulv og vægge) Ja (gulv og vægge) 5 Dyr, der holdes i passende indeslutningsfaciliteter såsom bure,  

 båse eller bassiner Eventuelt Eventuelt Eventuelt Særlige krav til bur- og staldforhold til forsøgsdyr 6 Filtre på isolatorer eller isolerede rum5) Eventuelt Ja Ja Ja 7 Åndedræts værn Egnet filtrerende åndedrætsværn skal anvendes Egnet filtrerende åndedrætsværn skal anvendes 3) 4) 5) Del C Indeslutnings- og andre beskyttelsesforanstaltninger for anlæg til  

 storskalaforsøg og produktion, jf. § 9 Anmeldelsen skal i nødvendigt omfang indeholde  

 oplysninger om de beskyttelsesforanstaltninger, der planlægges  

 etableret til sikring mod de risici, der er forbundet med brugen af  

 anlægget, herunder; det forventede kulturrumfang mængder, art og forbrug af råvarer, hjælpestoffer  

 m.v., der skal anvendes de anvendte processer, herunder dannelse af mellem- og  

 affaldsprodukter samt biprodukter af betydning for sikkerhed og sundhed de forventede emissioner på arbejdspladsen fra anlæg og  

 udstyr af luftformige, flydende og faste stoffer og materialer i forbindelse  

 med drift og uheld.
 Kravene til indeslutningsforanstaltningerne for  

 organismer, fremgår af de nedenfor anførte kategorier,  

 afhængigt af den pågældende organisme og det  

 pågældende arbejde.
Hver enkelt operation i processen skal bedømmes.  

 Hver operations karakteristika er afgørende for, hvilken fysisk  

 indeslutning, der skal anvendes.
Dette vil gøre det muligt at  

 udvælge og tilrettelægge den proces og de anlægs- og  

 driftsprocedurer, som bedst egner sig til at sikre en tilstrækkelig og  

 sikker indeslutning.
To vigtige faktorer, som må tages i betragtning  

 ved udvælgelse af indeslutningsudstyr, er risikoen for og virkningerne  

 af svigt i det anvendte udstyr.
Jo alvorligere konsekvenserne af et muligt  

 svigt bliver jo strengere krav til fremstillingspraksis vil kunne stilles for  

 at nedsætte risikoen for svigt.
 Skema 2.
Specifikationer Indeslutningsniveau (klasse) 1 2 3 4 GENERELT 1 Levedygtige mikroorganismer skal indesluttes i et system, som fysisk  

 adskiller processen fra miljøet (lukket system) Eventuelt Ja Ja Ja 2 Kontrol med udsugningsgasser fra det lukkede system Nej Ja, udslip reduceres mest muligt Ja, udslip forhindres Ja, udslip forhindres 3 Kontrol med aerosoler under prøveindsamling, tilførsel af  

 materiale til et lukket system eller overførsel af materiale til et  

 andet lukket system Eventuelt Ja, udslip reduceres mest muligt Ja, udslip forhindres Ja, udslip forhindres 4 Inaktivering af store mængder kulturvæsker inden fjernelse fra  

 det lukkede system Eventuelt Ja, ved validerede metoder Ja, ved validerede fysiske eller kemiske metoder Ja, ved validerede fysiske eller kemiske metoder 5 Forseglinger bør udformes, så udslip reduceres mest muligt  

 eller forhindres Ingen specifikke krav Udslip reduceres mest muligt Udslip forhindres Udslip forhindres 6 Det kontrollerede område skal udformes, så det ved udledning  

 kan rumme hele indholdet af det lukkede system Eventuelt Eventuelt Ja Ja 7 Det kontrollerede område skal kunne forsegles for at  

 muliggøre desinfektion ved gennemrygning Nej Eventuelt Eventuelt Ja UDSTYR 8 Adgang via luftsluse Nej Nej Eventuelt Ja 9 Overfladerne skal være resistente over for syrer, alkalier,  

 opløsningsmidler, desinfektionsmidler, dekontamineringsagenser samt  

 lette at rense Ja (eventuelt bord) Ja (eventuelt bord, gulv) Ja (eventuelt bord, gulv) Ja (eventuelt bord, gulv, loft, vægge) 10 Særlige foranstaltninger til at sikre tilstrækkelig udluftning  

 af det kontrollerede område, så luftkontaminering reduceres mest  

 muligt Eventuelt Eventuelt Eventuelt Ja 11 Det kontrollerede område skal have undertryk i forhold til den  

 umiddelbare omgivelse Nej Nej Eventuelt Ja 12 Luftindsugningen til og udsugning fra det kontrollerede område skal  

 være HEPA-filtreret Nej Nej Ja (luftudsugning, valgfrit for luftindsugning) Ja (luftind- og  udsugning) 13 Et lukket systemer må ikke åbnes for vedligeholdelse, med  

 mindre det er steriliseret med anerkendt metode Eventuelt Ja Ja Ja 14 Lukkede systemer skal have moniterings- og føleanordninger, der  

 måler indeslutningens integritet under drift Eventuelt Eventuelt Ja Ja 15 Indeslutningsintegriteten af lukkede systemer skal testes ved brug af den  

 tilsvarende værtsorganisme, før systemet tages i brug Eventuelt Eventuelt Ja Ja ARBEJDSSYSTEM 16 Lukkede systemer skal placeres inden for et kontrolleret område Nej Ja Ja Ja, konstrueret til formålet 17 Kun adgang for specielt udpeget personale Nej Ja Ja Ja, via luftsluse 18 Der skal anbringes skilte om genteknologisk område Ja, klasse 1 Ja, klasse 2 Ja, klasse 3 Ja, klasse 4 19 Personalet skal tage brusebad, inden de forlader det kontrollerede  

 område Nej Nej Eventuelt Ja 20 Der skal findes dekontaminerings- og vaskemuligheder for personalet Ja Ja Ja Ja 21 Personalet skal bære beskyttelsesbeklædning Ja (arbejdsbeklædning) Ja (arbejdsbeklædning) Ja Fuldstændig omklædning inden udgang og indgang AFFALD 22 Inaktivering af genetisk modificerede mikroorganismer i spildevand fra  

 håndvaske og brusere eller lignende spildevand Nej Nej Eventuelt Ja 23 Inaktivering af genetisk modificerede mikroorganismer i kontamineret  

 materiale og affald, herunder processpildevand inden endelig udledning Eventuelt Ja, med validerede metoder Ja, med validerede fysiske eller kemiske metoder Ja, med validerede fysiske metoder Bilag 3a Vurderingen efter § 6 af de biologiske systemer Del A Dette bilag indeholder en generel beskrivelse af de  

 elementer, der skal tages i betragtning, og den procedure, der skal  

 følges ved den omhandlede vurdering.
F.s.v.a. de detaljerede  

 retningslinjer for vurderingen henvises til bilag 3b.
 Ved vurderingen tages der især hensyn til  

 spørgsmålet om udledning af affald og spildevand.
A.
Elementer for den i § 6 omhandlede vurdering:
 1.	Følgende bør anses for at være potentielt  

 skadelige virkninger:
-	sygdom hos mennesker, herunder allergene eller toksiske  

 virkninger -	sygdom hos dyr og planter -	skadelige virkninger, som skyldes, at det er umuligt at behandle en  

 sygdom eller at tilbyde en effektiv profylakse -	skadelige virkninger som følge af etablering i eller spredning  

 til miljøet -	skadelige virkninger som følge af naturlig transfer af indsat  

 genetisk materiale til andre organismer.
 2.	Ved vurdering af mulige farer for sikkerhed og sundhed ved de  

 biologiske systemer skal følgende parametre, i det omfang de er  

 relevante, tages i betragtning:
a)	Identifikation af alle potentielt skadelige virkninger, særlig  

 dem, der har relation til i)	donor, vært eller (eventuelt) parental(e) organisme(r)  

 (så længe organismen anvendes under aktiviteten) ii)	det indsatte genetiske materiale (fra donororganismen) iii)	vektoren iv)	den deraf resulterende genetisk modificerede organisme.
 b)	De karakteristiske egenskaber ved aktiviteten.
 c)	Omfanget af de potentielt skadelige virkninger herunder  

 sundshedshensyn.
 d)	Sandsynligheden for, at de potentielt skadelige virkninger  

 opstår.
 e)	Overvågningsteknikker.
B.
Procedure 3.	Første fase i vurderingsprocessen bør være at  

 identificere skadelige egenskaber i recipientorganismen og, når det er  

 relevant, i donororganismen samt skadelige egenskaber knyttet til vektoren  

 eller det indsatte materiale, herunder enhver ændring af recipientens  

 eksisterende egenskaber.
 4.	I almindelighed er det kun genetisk modificerede organismer med  

 følgende karakteristika, der vil blive anset som egnede til optagelse  

 i klasse 1:
i)	Recipientorganismen eller den parentale organisme forventes ikke at  

 kunne fremkalde sygdomme hos mennesker, dyr eller planter6) ii)	vektoren eller det indsatte materiale er af en sådan art, at  

 de ikke giver den genetisk modificerende organisme en fænotype, der  

 forventes at kunne fremkalde sygdomme hos mennesker, dyr og  

 planter6) eller at få miljøskadelige virkninger iii)	den genetisk modificerede organisme forventes ikke at kunne  

 fremkalde sygdomme hos mennesker, dyr og planter6), og forventes  

 ikke at få miljøskadelige virkninger.
 5.	For at få kendskab til de oplysninger, der er  

 nødvendige for iværksættelsen af denne proces kan  

 anmelderen først indrage relevant lovgivning, navnlig Arbejdstilsynets  

 bekendtgørelse om biologiske agenser nr. 864 af 10. november 1993 og  

 ændringerne 998 af 16. december 1997 og 177 af 23. marts 1998.
Internationale eller nationale klassifikationssystemer (f.eks.
WHO,  

 NIH) og tilpasningerne heraf til den videnskabelige og tekniske udvikling kan  

 ligeledes tages i betragtning.
 6.	Fareidentifikationsprocessen, der skal udføres i  

 overensstemmelse med punkt 3-5, skal føre til identifikation af graden  

 af den risiko, der er forbundet med de genetisk modificerede organismer.
 7.	Valg af indeslutnings- og andre beskyttelsesforanstaltninger  

 træffes dernæst på grundlag af den grad af risiko, der er  

 forbundet med genetisk modificerede organismer samt under hensyn  

 til:
i)	karakteriske egenskaber ved det miljø, som sandsynligvis vil  

 blive udsat (er der f.eks. i det miljø, som sandsynligvis vil blive  

 udsat for de genetisk modificerede organismer, kendte biota, som kan blive  

 negativt påvirket af de organismer, der anvendes i den  

 pågældende aktivitet med indesluttet anvendelse) ii)	karakteristiske egenskaber ved aktiviteten (f.eks. dens omfang og  

 art) iii)	alle ikke-standardoperationer (f.eks. inokulering af genetisk  

 modificerede mikroorganismer i dyr; udstyr, der sandsynligvis  

 forårsager aerosoldannelse).
 Under hensyn til nr. i)   iii), kan den i medfør af  

 punkt 6 identificerede grad af risiko, der for den pågældende  

 aktivitet er forbundet med den genetisk modificerede organisme,  

 forhøjes, reduceres eller forblive uændret.
8.	Når analysen er gennemført som beskrevet ovenfor,  

 klassificeres aktiviteten i en af de nedenfor beskrevne klasser.
Opdelingen i  

 4 klasser anvendes ikke for genetisk modificerede dyr og planter.
 9.	Den endelige klassificering af den indesluttede anvendelse  

 bekræftes efter en fornyet gennemgang af den gennemførte  

 vurdering som omhandlet i § 6.
Del B Kriterier for valg af klasse.
 Vurderingen i bilag 3a, del A resulterer i en  

 endelig klassificering af de indesluttede anvendelser i fire klasser, og  

 denne klassificering er i henhold til § 6, stk. 3 bestemmende for  

 indeslutningsniveauet:
 Klasse 1: arbejde, som ikke indebærer nogen  

 risiko eller kun en ubetydelig risiko, dvs. arbejde, hvor klasse  

 1-indeslutning er tilstrækkelig til at beskytte menneskers sundhed og  

 miljøet.
 Klasse 2: arbejde, som indebærer lav risiko,  

 dvs. arbejde, hvor klasse 2-indeslutning er tilstrækkelig til at  

 beskytte menneskers sundhed og miljøet.
 Klasse 3: arbejde, som indebære moderat  

 risiko, dvs. arbejde, hvor klasse 3-indeslutning er tilstrækkelig til  

 at beskytte menneskers sundhed og miljøet.
 Klasse 4: arbejde, som indebærer høj  

 risiko, dvs. arbejde, hvor klasse 4-indeslutning er tilstrækkelig til  

 at beskytte menneskers sundhed og miljøet.
6)   Der er her kun  

 tale om dyr og planter i det udsatte miljø Bilag 3b Retningslinjer for risikovurderingen 1. Indledning I bilag 3a, del A, punkt 1 og 2 opstilles de elementer,  

 der skal tages hensyn til ved vurderingen af potentielt skadelige virkninger  

 for menneskers sundhed og for miljøet.
Potentielt skadelige virkninger  

 defineres som: virkninger, der medfører sygdom eller gør  

 profylakse eller behandling virkningsløs; skadelige virkninger for  

 organismer eller naturlige populationer som følge af etablering  

 og/eller spredning i miljøet; eller skadelige virkninger som  

 følge af genoverførsel til andre organismer.
Risikoen for disse  

 potentielt skadelige virkninger skal undersøges for hver enkelt  

 operation, som skal klassificeres i en given klasse under hensyntagen til  

 operationens art og omfang med henblik på at fastlægge de  

 fornødne indeslutningsforanstaltninger.
Risikoen ved indesluttet  

 anvendelse af genetisk modificerede organismer (GMO) og ved konstruktion af  

 sådanne organismer bestemmes ved at undersøge, hvor alvorlige de  

 potentielle skadelige sundheds- eller miljøvirkninger vil være,  

 og af sandsynligheden for, at disse virkninger indtræder.
Ved  

 risikovurderingen vurderes menneskers eller miljøets eksponering for  

 GMO er som følge af driften af en anlæg for indesluttet  

 anvendelse eller som følge af muligt udslip fra et sådant  

 anlæg.
Det klassifikationsniveau, der fastsættes ved  

 risikovurderingen, er bestemmende for, hvilke indeslutningskrav der  

 gør sig gældende for aktiviteter, der omfatter GMO er.
2. Risikovurdering En fuldstændig risikovurderingsproces omfatter  

 følgende to procedurer:
2.1 Procedure 1 Identifikation af potentielle skadelige egenskaber (fare)  

 ved GMO en og placering af GMO en i en foreløbig klasse (klasse 1  

 klasse 4) på grundlag af alvoren af de potentielle skadelige  

 virkninger OG vurdering af sandsynligheden for, at der vil  

 indtræde skadelige virkninger, baseret på en vurdering af den  

 mulige eksponering (både mennesker og miljø) under hensyntagen  

 til arten og omfanget af den pågældende aktivitet og til  

 indeslutningsforanstaltningerne for den foreløbige klasse, aktiviteten  

 er placeret i.
2.2 Procedure 2 Endelig klassificering og endelig fastsættelse af  

 indeslutningsforanstaltninger.
 At den endelige klassifikation og de endelige  

 indeslutningsforanstaltninger er hensigtsmæssige, bekræftes ved  

 at gentage procedure 1.
3. Procedure 1 3.1 Identifikation af skadelige egenskaber (fare) ved GMO  

 en.
Risikovurderingsprocessen omfatter en identifikation af  

 eventuelle skadelige egenskaber ved GMO en som følge af den genetiske  

 modifikation eller eventuelle ændringer i recipientorganismernes  

 egenskaber.
De potentielt skadelige egenskaber forbundet med GMO en skal  

 bestemmes ved at undersøge recipientorganismen, donororganismen, det  

 indsatte genmateriales egenskaber og placering og eventuel vektor.
Det er  

 vigtigt at tage i betragtning, at genetisk modifikation af en organisme kan  

 påvirke dennes evne til at skade sundhed og miljø, idet den kan  

 mindskes, øges eller forblive uændret.
 3.2 Aspekter, der bør tages i betragtning, såfremt de er  

 relevante:
3.2.1 Recipientorganisme navn, betegnelse og oprindelse information om de(n) parentale organisme(r)s eller i givet fald af  

 værtsorganismens formeringscyklus (kønnet/ukønnet) karakteristik af patogenicitet og virulens, infektivitet,  

 allergenicitet, toksicitet og vektorer for sygdomsoverførsel karakteristik af indigene vektorer og medfølgende agenser,  

 hvis de vil kunne mobilisere det indsatte genmateriale, og hyppigheden af en  

 sådan mobilisering arten og stabiliteten af eventuelle inaktiverende mutationer de(n) parentale organisme(r)s eller værtsorganismens stabilitet  

 for så vidt angår relevante genetiske træk eventuelle forudgående genetiske modifikationer værtsspektrum (hvis relevant) vigtige fysiologiske træk, som vil kunne ændres i den  

 endelige GMO, og disses stabilitet, hvis relevant naturlige habitat og geografisk udbredelse signifikant medvirken i miljøprocesser (såsom  

 kvælstoffiksering eller pH-regulering) samspil med og indvirken på andre organismer i miljøet  

 (herunder sandsynlige konkurrencemæssige, patogene eller symbiotiske  

 egenskaber) evne til at danne overlevelsesstrukturer (såsom sporer eller  

 sklerotier).
3.2.2 Donororganisme navn, betegnelse og oprindelse grad af beslægtethed med værtsorganismen karakteristik af patogenicitet og virulens, infektivitet, toksicitet  

 og vektorer for sygdomsoverførsel karakteristik af indigene vektorer:
-	sekvens -	hyppighed af mobilisation samt specificitet -	tilstedeværelse af gener, der giver resistens over for  

 antimikrobielle midler, f.eks. antibiotika -	værtsspektrum -	andre relevante fysiologiske træk 3.2.3 Insert beskrivelse af modifikationen, herunder metoden for  

 vektorindsættelsen i værtsorganismen eller den metode, der  

 anvendes til at frembringe den pågældende genetiske  

 modifikation insertets specifikke identitet og funktion (gener) det indsatte genmateriales ekspressionsniveau og -rate.  

 Målemetode og -følsomhed genmaterialets oprindelse, donororganismens(ernes) identitet og  

 egenskaber, hvor dette er relevant tidligere genetiske modifikationer, hvis relevant det indsatte genmateriales lokalisering (muligheden for  

 aktivering/inaktivering af værtsgener som følge af  

 insertionen).
3.2.4 Vektor karakteristik af vektoren, dennes oprindelse struktur og mængde af nukleinsyrer fra vektor og/eller donor,  

 der eventuelt forbliver i den endelige konstruktion af den modificerede  

 mikroorganisme hvis den indsatte vektor er til stede i den endelige GMO:  

 mobilisationshyppighed og/eller evne til overførsel af genetisk  

 materiale.
3.2.5 Den endelige GMO organismens stabilitet med hensyn til genetiske træk karakteristik af stoffer, der dannes eller kan blive dannet som  

 følge af den genetiske manipulation det udtrykte proteins aktiviteter faktorer, der kan påvirke den modificerede organismes  

 overlevelse, formering og spredning uden for kulturvæsken 3.2.5.1 Sundhedsaspekter ventede toksiske eller allergene virkninger af GMO en og/eller dens  

 stofskifteprodukter produktrisici, herunder dannelse af toksiner eller biologisk  

 højaktive stoffer sammenligning mellem den modificerede mikroorganisme og  

 recipientorganismen eller (hvis relevant) den parentale organisme med hensyn  

 til patogenicitet ventet koloniseringsevne kendte og forventede habitater hvis mikroorganismen er patogen for immunokompetente mennesker:
-	forårsagede sygdomme og overførselsmåden, herunder  

 invasionsevne og virulens -	smitteevne -	smitsom dosis -	mulig ændring af infektionsvej eller vævsspecificitet -	mulighed for overlevelse uden for menneskelig vært -	tilstedeværelse af vektorer eller andre  

 udbredelsesmåder -	biologisk stabilitet -	antibiotikaresistensmønstre -	allergenicitet -	mulighed for hensigtsmæssig sygdomsbehandling og  

 profylakse.
3.2.5.2 Miljøhensyn økosystemer, hvortil organismen vil kunne udslippe fra den  

 indesluttede anvendelse den modificerede organismes forventede overlevelsesevne, formering og  

 spredning i den identificerede økosystemer forventet resultat af samspil mellem den modificerede organisme og de  

 organismer eller mikroorganismer, der som vil kunne eksponeres i  

 tilfælde af udslip i miljøet kendte eller forudsete virkninger for planter og dyr, såsom  

 patogenicitet, toksicitet, allergenicitet, bærer af patogen,  

 ændrede antibiotikaresistensmønstre, ændret tropisme eller  

 værtsspecificitet, kolonisering kendt eller forudset medvirken i biogeokemiske processer.
3.2.5.3 Overvågningstekniker teknikker til påvisning, identifikation og overvågning af  

 den modificerede organisme teknikker til påvisning af overførsel af det nye  

 genetiske materiale til andre organismer mulige metoder til dekontaminering af området i tilfælde  

 af udslip.
3.3 Foreløbig klassifikation af GMO en Af bilag 3a, del B, punkt 3-5, fremgår det, at det  

 første stadium i risikovurderingen af en GMO består i at  

 identificere de potentielle skadelige egenskaber ved GMO en, så der kan  

 foretages en foreløbig klassifikation heraf.
Dette sker ved at  

 identificere, hvilke farer der kan være forbundet med  

 recipientorganisme, donororganisme, vektor og insert.
Ved vurderingen kan der  

 tages hensyn til de generelle egenskaber for klasse 1, som beskrevet i bilag  

 3a, del B, punkt 4, og passende ajourførte nationale og internationale  

 klassifikationsordninger (herunder bekendtgørelse om biologiske  

 agenser og arbejdsmiljø og ændringer hertil). Det tilsvarende  

 sæt af indeslutnings- og andre beskyttelsesforanstaltninger  

 anført i bilag 2 tjener som udgangspunkt for vurdering af, om der  

 kræves strengere indeslutnings- og kontrolforanstaltninger til at  

 kontrollere de påviste skadelige virkninger.
Risikoen for skadelige virkninger som følge af  

 eventuelle skadelige egenskaber ved GMO en vurderes ved at undersøge  

 skadens alvor og eventuelle biologiske egenskaber (f.eks. inaktiverende  

 mutationer), som begrænser sandsynligheden for, at der vil  

 indstræde skade.
Alvoren af de skadelige virkninger vurderes  

 uafhængigt af sandsynligheden for, at de faktisk indtræder.  

 Alvoren af eventuelle skader vurderes ved at undersøge, hvad  

 følgerne heraf kunne blive, og ikke sandsynligheden for at skaden vil  

 indtræffe i det pågældende tilfælde.
For et patogen  

 skal det f.eks. vurderes, hvor alvorlig sygdommen ville være, hvis en  

 følsom art inficeres.
Ved placeringen af en GMO i en foreløbig  

 klasse tages der også hensyn til skadens alvor.
I de forskellige  

 klassifikationsordninger, som f.eks. i bekendtgørelse om biologiske  

 agenser og arbejdsmiljø, er der taget hensyn til de eventuelle  

 skadevirkningers alvor.
Mange af disse ordninger er imidlertid kun baseret  

 på enten sundheds- eller miljøhensyn.
Det er vigtigt at sikre,  

 at der fuldt ud tages hensyn til alvoren af skadelige sundheds- og  

 miljøvirkninger fra den pågældende GMO.
 3.4 Vurdering af sandsynligheden for, at der indtræder skadelige  

 virkninger.
Sandsynligheden, for, at der indtræder en skadelig  

 begivenhed, afhænger først og fremmest af niveauet for og arten  

 af menneskers eller miljøets eksponering for en given GMO.  

 Eksponeringsaspektet er i de fleste tilfælde af primær betydning  

 for risikovurderingen, da det ofte er afgørende for, om der vil  

 indtræde en skadelig virkning.
Sandsynligheden for at mennesker eller  

 miljøet eksponeres for en GMO, afhænger af, hvilke operationer  

 der udføres (f.eks. og i hvilken skala), og hvilke  

 indeslutningsforanstaltninger der er truffet herfor, baseret på den  

 foreløbige klassificering i overensstemmelse med punkt 5 og 6.
I henhold til punkt 7 (nr. ii og iii) i bilag 3a skal der  

 ved endelig klassifikation og valg af kontrolforanstaltninger tages hensyn  

 til de karakteristiske egenskaber ved operationen.
Der skal tages hensyn til  

 aktivitetens art og omfang for at vurdere sandsynligheden for menneskers og  

 miljøets eksponering, og dette vil også have betydning for  

 valget af passende risikostyringsprocedurer.
 Af de karakteristiske egenskaber ved operationen, som kan  

 have betydning for risikovurderingen og som derfor bør tages i  

 betragtning, kan nævnes selve aktiviteten, arbejdsrutiner, aktivitetens  

 omfang og anvendte indeslutningsforanstaltninger.
Ved vurderingen skal der navnlig tages hensyn til, hvordan  

 affald og spildevand tænkes bortskaffet.
Der skal i givet fald  

 træffes sikkerhedsforanstaltninger til beskyttelse af sundhed og  

 miljø.
3.4.1. Arten af de påtænkte aktiviteter Risikoniveauet og anvendelse af kontrolforanstaltninger  

 til at mindske denne risiko fra GMO en til et passende niveau afhænger  

 af aktiviteternes art, eftersom disse vil have indflydelse på  

 menneskers og miljøets eksponering og dermed for sandsynligheden for,  

 at der indtræder skadelige virkninger.
 Arbejdets art vil også være bestemmende for,  

 hvilket skema i bilag 2 der indeholder de mest hensigtsmæssige  

 indeslutnings- og kontrolforanstaltninger.
For arbejde i laboratorieskala, hvor virkningerne af  

 standardlaboratorieprocedurerne på eksponeringen er velkendte, vil der  

 næppe være brug for en detaljeret risikovurdering af hver enkelt  

 procedure, medmindre der bruges en meget farlig organisme.
En mere detaljeret  

 vurdering kan imidlertid være nødvendig for  

 ikke-rutineprocedurer eller procedurer, som kan have signifikant indvirkning  

 på risikoniveauet, f.eks. procedurer, hvorved der frembringes  

 aerosoler.
3.4.1 Koncentration og omfang Stor celletæthed kan medføre risiko for  

 eksponering for store koncentrationer af GMO en, navnlig i  

 downstreamforarbejdningsoperationer.
Koncentrationens betydning for  

 sandsynligheden for, at der indtræder en skadelig begivenhed, skal  

 undersøges.
 Også omfanget af en aktivitet skal tages i  

 betragtning ved risikovurderingen, både omfanget af en enkelt operation  

 eller i form af hyppig gentagelse af en proces, fordi begge kan  

 indebære øget sandsynlighed for eksponering, hvis indeslutnings-  

 og kontrolforanstaltningerne svigter og dermed øger sandsynligheden  

 for, at der indtræder en skadelig begivenhed.
 Selv om operationer af stort omfang ikke  

 nødvendigvis er ensbetydende med stor risiko, kan øget omfang  

 indebære større sandsynlighed for eksponering både med  

 hensyn til antallet af mennesker og omfanget af det miljø, der  

 eksponeres i tilfælde af svigt i indeslutningsforanstaltningerne.
Arbejdets omfang vil også have betydning for,  

 hvilket skema i bilag 2 der indeholder de mest hensigtsmæssige  

 indeslutnings- og kontrolforanstaltninger 3.4.2 Dyrkningsbetingelser For mange aktiviteter med indesluttet anvendelse er  

 dyrkningen underkastet strenge indeslutningsbetingelser, men også  

 reaktorernes og andet dyrkningsudstyrs udformning og art vil have betydning  

 for sundheds- og miljørisikoen.
Eksponeringen for og dermed risikoen  

 ved en GMO kan mindskes betydeligt ved hjælp af højteknologiske  

 og tæt lukkede gæringstanke.
Det er vigtigt at undersøge  

 pålideligheden af dette udstyr og muligheden for driftsforstyrrelser i  

 tilfælde, hvor driftsforstyrrelser kan medføre omfattende  

 eksponering for skadelige GMO er.
Hvor der med rimelighed kan forudses  

 sådanne udslip, kan der være behov for yderligere  

 indeslutningsforanstaltninger.
Standardarbejdsrutinerne for personer, der  

 arbejder med dyrkede GMO er, som f.eks. centrifugering eller sonikering, er  

 af stor betydning for indeslutningsforanstaltningernes effektivitet.
Ud over de fysiske dyrkningsbetingelser, der fungerer som  

 indeslutningsforanstaltninger, kan også biologiske og kemiske  

 foranstaltninger, der tjener til at beskytte operationen, bidrage betydeligt  

 til indeslutningsforanstaltningerne.
Som eksempel på biologisk  

 indeslutning kan nævnes auxotrofiske mutanter, der kræver  

 tilførsel af specifikke vækstfaktorer for at kunne udvikle sig.  

 Som eksempel på kemiske indeslutningsforanstaltninger kan nævnes  

 desinficerende midler i udledningssystemerne.
 I punkt 7 i bilag 3a hedder der, at der ved vurdering af  

 sandsynligheden for, at der indtræder skadelige virkninger, og af  

 disses alvor skal tages hensyn til de karakteristiske egenskaber ved det  

 miljø, som vil kunne blive eksponeret, og til virkningernes alvor.
 Visse aspekter ved disse miljøhensyn er vigtige,  

 såsom omfanget og arten af miljøets eksponering og hvorvidt der  

 i det eksponerede område findes biota, som kan beskadiges af den  

 pågældende GMO.
 Følgende faktorer bør om nødvendigt  

 tages i betragtning ved vurdering af, hvilken indflydelse  

 recipientmiljøets karakteristika vil have på sandsynligheden  

 for, at den potentielt skadelige virkning vil indtræde, og dermed  

 på risikoniveauet og på valget af kontrolforanstaltninger.
3.4.2.1 Det miljø, der vil kunne blive eksponeret Det miljø, der vil kunne blive eksponeret, kan i de  

 fleste tilfælde ventes at være begrænset til arbejdsstedet  

 og området umiddelbart omkring anlægget, men afhængigt af  

 de særlige træk ved den indesluttede anvendelse og anlægget  

 er det også nødvendigt at tage hensyn til miljøet i  

 videre betydning.
Omfanget af miljøeksponeringen kan afhænge af  

 aktivitetens art og omfang, men alle tænkelige former for  

 overførsel i det videre miljø, f.eks. fysiske veje (såsom  

 kloaker, vandløb, affaldsdeponering, vind) og biologiske vektorer  

 (såsom gennem smittede dyr og insekter) skal tages i betragtning.
3.4.2.2 Tilstedeværelsen af følsomme arter Sandsynligheden for, at der indtræder skadelige  

 virkninger, vil afhænge af, om der i det miljø, som kan blive  

 eksponeret, findes følsomme arter, herunder mennesker, dyr og  

 planter.
3.4.2.3 Muligheden for, at miljøet kan fremme GMO ens  

 overlevelse Et vigtigt aspekt i risikovurderingen er  

 spørgsmålet om, i hvor vid udstrækning GMO en kan overleve  

 og persistere i miljøet.
Sandsynligheden for, at der indtræder  

 skadelige virkninger, vil være langt mindre, hvis en GMO ikke kan  

 overleve i det miljø, som den vil kunne udslippe til.
3.4.3.4 Virkninger på det fysiske miljø Ud over de direkte skadelige virkninger af en GMO skal der  

 også tages hensyn til indirekte skadelige virkninger som følge  

 af betydelige ændringer i de fysisk-kemiske egenskaber ved og/eller den  

 økologiske balance i miljømedierne jord og vand.
4. Procedure 2 4.1 Bestemmelse af endelig klassifikation og endelige  

 indeslutningsforanstaltninger.
Når alvoren af alle potentielt skadelige egenskaber  

 ved GMO en og sandsynligheden for skader som følge heraf er  

 undersøgt under hensyntagen til de indeslutnings- og  

 kontrolforanstaltninger, den foreløbige klassifikation  

 indebærer, kan den endelige klassifikation og de endelige  

 indeslutningsforanstaltninger for GMO en fastsættes.
Ved vurderingen af  

 den endelige klassifikation og de endelige indeslutningsforanstaltninger  

 bør den foreløbige klassifikation revideres for at se, om den  

 var korrekt under hensyntagen til de påtænkte aktiviteter og  

 operationer.
En sammenligning mellem den foreløbige klassifikation og  

 de hertil knyttede indeslutningsforanstaltninger med den endelige klasse og  

 de dertil knyttede indeslutningskrav kan munde ud i tre resultater:
der er i den foreløbige klassifikation ikke taget  

 behørigt hensyn til visse skadelige virkninger, hvorfor den  

 foreløbige indeslutning i henhold til procedure 1 er  

 utilstrækkelig; der kræves derfor yderligere  

 indeslutningsforanstaltninger, og klassifikationen af den  

 pågældende aktivitet skal muligvis revideres; den foreløbige klassifikation var hensigtsmæssig og de  

 hertil knyttede indslutningsforanstaltninger tilstrækkelige til at  

 forebygge eller minimere sundheds- og miljøskader; den foreløbige klassifikation er strengere end  

 nødvendigt for aktiviteten, hvorfor der bør vælges en  

 lavere klassifikation med dertil hørende  

 indeslutningsforanstaltninger.
 4.2 Bekræftelse af de endelige indeslutningsforanstaltningers  

 hensigtsmæssighed.
Når den endelige klassifikation og de endelige  

 indeslutningsbetingelser er fastsat, bør niveauet for menneskers og  

 miljøets eksponering vurderes på ny (procedure 1). Herved skal  

 det bekræftes, at sandsynligheden for, at der indtræder skadelige  

 virkninger, er acceptabel, under hensyntagen til arbejdets art og omfang og  

 de foreslåede indeslutningsbetingelser.
Når dette er gjort, er  

 risikovurderingsprocessen fuldført.
 I § 6, stk. 5, hedder det, at vurderingen skal  

 ajourføres, når der sker ændringer i arbejdet,  

 arbejdsmetoder, arbejdsprocesser m.v., som har betydning for virksomhedens  

 arbejdsmiljø og for det ydre miljø, hvis:
1)	de beskyttelsesforanstaltninger, der anvendes, ikke længere er  

 tilstrækkelige, eller den klasse, hvori aktiviteten foregår, ikke  

 længere er den rigtige, eller 2)	der er grund til at formode, at vurderingen ikke længere er  

 fyldestgørende på baggrund af den nyeste videnskabelige eller  

 tekniske viden.
 Eventuelle ændringer i indeslutningsbetingelserne  

 som følge af revisionen af risikovurderingen skal straks føres  

 ud i livet af hensyn til passende beskyttelse af sundhed og miljø.
De indesluttede anvendelser klassificeres i klasse 1-4  

 på grundlag af den klassifikation og de indeslutnings- og  

 kontrolforanstaltninger, der ved risikovurderingen findes at være  

 nødvendige for en tilstrækkelig indeslutning af GMO en i  

 forbindelse med de påtænkte aktiviteter.
I bilag 2 beskrives  

 indeslutnings- og kontrolforanstaltningerne for hver enkelt klasse.
 De administrative krav fastsættes på grundlag  

 af klassifikationen af de indesluttede anvendelser af GMO.
 Er der usikkerhed med hensyn til den endelige  

 klassifikation og de endelige indeslutningsbetingelser, bør  

 Arbejdstilsynet kontaktes.
Bilag 4 Anmeldelse og godkendelse af forskningsprojekter, andre  

 laboratorieopgaver, storskalaforsøg og produktion, hvori der  

 indgår genetisk modificerede organismer, jf. § 15.
Del A Generelt.
 Oplysninger, som kræves i forbindelse med den i  

 § 15 omhandlede anmeldelse:
1.	dato for den i § 7, stk. 1 omhandlede klassifikation eller  

 indsendelse af anmeldelse 2.	navn på de personer, der er ansvarlige for tilsyn og  

 sikkerhed, samt oplysning om deres uddannelse og kvalifikationer 3.	den eller de anvendte recipienter, donorer og/eller parentale  

 organismer eller eventuelt det eller de anvendte  

 vært-vektor-systemer 4.	oprindelsen for det genetiske materiale, som er involveret i  

 gensplejsningsmodifikationerne, og dette materiales tilsigtede funktion 5.	den genetisk modificerede organismes identitet og kendetegn 6.	formålet med den indesluttede anvendelse, herunder de  

 forventede resultater 7.	omtrentlige kulturomfang ved arbejde med mikroorganismer 8.	beskrivelse af de planlagte indeslutnings- og andre  

 beskyttelsesforanstaltninger, herunder oplysninger om forvaltning af det  

 affald, der frembringes, dets behandling, endelige form og bestemmelse 9.	en kopi af den i § 6 omhandlede vurdering 10.	de oplysninger Arbejdstilsynet har brug for med henblik på at  

 evaluere de beredskabsplaner, der er udarbejdet i overensstemmelse med  

 § 22, stk. 2 og 3.
Del B Anmeldelse af forskningsprojekter i klasse 3 og 4 samt  

 storskalaforsøg og produktion.
 Anmeldelsen skal indeholde oplysninger som  

 nævnt i bilag 4, del A.
 Der skal desuden oplyses om de nedenstående punkter  

 :
1.	de kulturomfang, som vil blive anvendt 2.	beskrivelse af den indeslutning og de andre  

 beskyttelsesforanstaltninger, der vil blive anvendt, herunder oplysninger om  

 forvaltning af affald, herunder hvilken type og form for affald, der vil  

 blive frembragt, dets behandling, endelige form og bestemmelse 3.	beskrivelse af anlæggets dele 4.	oplysninger om forebyggelse af uheld og om eventuelle  

 beredskabsplaner 5.	specifikke risici, der skyldes anlæggets placering 6.	de anvendte forebyggende foranstaltninger såsom  

 sikkerhedsudstyr, alarmsystemer og indeslutningsmetoder 7.	procedurer og planer til kontrol med, at  

 indeslutningsforanstaltningerne fortsat er effektive 8.	en beskrivelse af de oplysninger, som gives arbejdstagerne, herunder  

 sikkerhedsforskrifter Er det ikke teknisk muligt eller anses det ikke for  

 nødvendigt at give visse af oplysningerne, skal grundene hertil  

 angives.
For produktioner gælder det, at den  

 detaljeringsgrad, som kræves ved besvarelsen af de enkelte punkter, vil  

 variere efter arten og omfanget af den foreslåede produktion.
Specielt  

 vil det normalt ikke være nødvendigt at give detaljerede  

 biologiske oplysninger om værtsorganismer, der tidligere er anerkendt  

 som klasse 1.
 Er nogle af de krævede oplysninger tidligere  

 indgivet til Arbejdstilsynet, kan anmeldelsen henvise til disse  

 oplysninger.
Bilag 5 Godkendelse af forskningsprojekter og andre  

 laboratorieopgaver, jf. § 20, stk. 1.
Følgende forskningsprojekter og andre  

 laboratorieopgaver skal godkendes, før de påbegyndes; 1)	Forskningsprojekter og andre laboratorieopgaver, der skal  

 udføres i laboratorieklasse 3 eller 4, jf. bilag 3a, del B.
 2)	Forskningsprojekter og andre laboratorieopgaver, der indebærer  

 overførsel af resistensmarkører til organismer, som så  

 vidt vides ikke naturligt besidder sådanne, hvis denne  

 overførsel kan bringe brugen af antibiotika til kontrol af  

 sygdomsfremkaldende agenser i fare.
 1)   Bekendtgørelsen indeholder  

 bestemmelser, der gennemfører Rådets direktiv nr.  

 90/219/EØF, EF-Tidende 1990 L 117 s. 1 som ændret ved  

 Rådets direktiv nr. 98/81/EF, EF-Tidende 1998 L 330 s. 13.
