 I medfør af § 1, stk. 3, i lov nr. 188 af 9. maj 1984 om gennemførelse af  

 konvention om, hvilken lov der skal anvendes på kontraktlige forpligtelser  

 m.v., som ændret ved § 2 i lov nr. 305 af 16. maj 1990, og under hensyn til  

 Rådets direktiv nr. 88/357/EØF af 22. juni 1988 (2.  

 skadesforsikringsdirektiv) og Rådets direktiv nr. 90/619/EØF af 8. november  

 1990 (2. livsforsikringsdirektiv) fastsættes:
 § 1.  For forsikringsaftaler, der er omfattet af  

 Rådets direktiv nr. 88/357/EØF af 22. juni 1988 (2.  

 skadesforsikringsdirektiv), gælder lovvalgsreglerne i direktivet.
 § 2.  For forsikringsaftaler, der er omfattet af  

 Rådets direktiv nr. 90/619/EØF af 8. november 1990 (2.  

 livsforsikringsdirektiv), gælder lovvalgsreglerne i direktivet.
 § 3.  De i §§ 1-2 nævnte lovvalgsregler finder i givet  

 fald anvendelse i stedet for bestemmelserne i lov om gennemførelse af  

 konvention om, hvilken lov der skal anvendes på kontraktlige forpligtelser  

 m.v., og bestemmelserne i konventionen.
 § 4.  Bekendtgørelsen træder i kraft den 1. januar  

 1993.
 Stk. 2.  Bekendtgørelse nr. 60 af 30. januar 1991 og  

 bekendtgørelse nr. 928 af 20. november 1992, begge om lovvalget for visse  

 forsikringsaftaler, ophæves.
