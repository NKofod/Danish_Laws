Indholdsfortegnelse 1.Indledning Bilagsfortegnelse:
Bilag 1: Rammer for samarbejdet mellem amt og kommune på stofmisbrugsområdet i Vejle Amt (* 1) Bilag 2: Samtykkeerklæring vedrørende indhentning af oplysninger til brug  

 for koordinering af handleplaner (* 1) Bilag 3: Direktoratet for Kriminalforsorgen.
Forsøgsordning vedrørende en  

 forstærket behandlingsindsats overfor personer, der er dømt for  

 seksuelforbrydelser (* 1) 1. Indledning Som led i bestræbelserne på at forbedre samarbejdet mellem de sociale  

 myndigheder og kriminalforsorgen er følgende vejledende retningslinier for  

 samarbejdet blevet udarbejdet.
Retningslinierne bygger på allerede  

 eksisterende regler om handleplaner og omhandler en bedre koordinering mellem  

 systemerne.
Både socialministeren og justitsministeren har tilsluttet sig, og  

 de vejledende retningslinier er drøftet med de kommunale parter.
Formålet med retningslinierne er at sikre en optimal koordinering af de  

 ressourcer, som de to offentlige systemer allerede hver for sig sætter ind,  

 dels med henblik på at forbedre de fælles klienters sociale funktionsniveau,  

 og dels med henblik på at begrænse kriminaliteten i samfundet.
Den fælles  

 indsats sker både via generelle kriminalitetsforebyggende initiativer og via  

 resocialiserende tilbud til den enkelte lovovertræder.
 Amter og kommuner anbefales at tage de her skitserede retningslinier op  

 til drøftelse og til at indgå i en dialog med den lokale kriminalforsorg om  

 fastlæggelse af rammerne for samarbejdet om de fælles klienter.
 Retningslinierne skal ses i sammenhæng med de kommende bestemmelser og  

 retningslinier i de to systemer, specielt reglerne om handleplaner i  

 servicelovens § 111, der træder i kraft den 1. juli 1998.
Retningslinierne omhandler således - det overordnede samarbejde på regionalt niveau - samarbejde/koordinering af indsatsen i forhold til særligt udsatte  

 grupper af kriminelle - samarbejde/koordinering af indsatsen i forhold til den enkelte, fælles  

 klient - finansieringsregler - evaluering og opfølgning 2. Det overordnede, regionale samarbejde 2.a.
Forudsætninger og målsætninger:
Et effektivt og integreret samarbejde mellem de kommunale og amtskommunale  

 socialforvaltninger og kriminalforsorgens institutioner og afdelinger vil  

 forudsætte, at disse myndigheder - udvikler og formulerer klare fælles mål, der løbende evalueres - i fællesskab tilvejebringer, koordinerer og udveksler oplysninger - indgår i en fortløbende kommunikation om generelle spørgsmål - udvikler procedurer, som sikrer den bedst mulige udnyttelse af de  

 ressourcer, der er til rådighed for de respektive myndigheder 2.b.
Etablering af regionalt samarbejde:
På baggrund af de erfaringer man visse steder i landet har gjort med  

 tværsektorielle samråd vedrørende forskellige fælles klientgrupper, bør man  

 på regionalt niveau drøfte at etablere et permanent samarbejdsforum mellem de  

 sociale myndigheder og kriminalforsorgen.
Som eksempel henvises til vedlagte  

 samarbejdsaftale på stofmisbrugsområdet fra Vejle Amt (bilag I).
 Udgangspunktet kunne være, at der blev etableret et sådant forum i hvert  

 amt, men lokale forhold, fx omkring de største bysamfund, kan gøre det mere  

 relevant med flere fora i eet amt, ligesom mindre amter måske kan finde det  

 relevant at etablere eet fælles forum for flere amter.
 Sådanne samarbejdsorganer bør sammensættes med repræsentation fra de  

 lokale socialforvaltninger, amtets socialforvaltning og den eller de lokale  

 afdelinger af kriminalforsorgen.
 Derudover kan der, alt efter de lokale forhold og ønsker, være deltagere  

 fra fx amtets psykiatriske behandlingssystem, fra kriminalforsorgens  

 pensioner eller fængsler, politimesterembeder, arbejdsmarkeds- og  

 uddannelsessektoren eller andre relevante samarbejdspartnere.
 Med hensyn til mødeaktivitet henvises til regionale erfaringer, hvor en  

 mødevirksomhed på mindst 2 gange om året blev anset for nødvendig for at  

 sikre kontinuitet og sammenhæng i det regionale samarbejde.
Der kan nedsættes arbejdsgrupper til udredning af bestemte problemområder,  

 til udformning af lokale samarbejdsaftaler og lignende.
Der kan også  

 nedsættes lokale kontaktgrupper (fx mellem 4-5 nabokommuner og den lokale  

 kriminalforsorgsafdeling/- lokalkontor), hvor man på sagsbehandlerniveau  

 varetager såvel generelle som konkrete opgaver.
2.c.
Beskrivelse af indhold i det regionale samarbejde:
Nogle af de naturlige opgaver for det tilrettelagte samarbejde kunne være, - at indgå aftaler om overordnede målsætninger og strategier for den  

 forebyggende og resocialiserende indsats - at sikre den fornødne koordination mellem de opgaver, som de forskellige  

 myndigheder skal varetage - udveksling af erfaringer og informationer mellem de forskellige systemer - løbende evaluering af indsats og praksis med henblik på at konkretisere  

 behov og ønsker om ændringer, samt at der i øvrigt sker en fornøden  

 vidensindsamling på området - i samarbejde at iværksætte konkrete tiltag, herunder forsøgsordninger  

 m.v.
- at vurdere behovet for efteruddannelse og eventuelt etablere tværfaglige  

 uddannelses- og efteruddannelsesforløb for de forskellige faggrupper, der i  

 forskelligt regi arbejder med kriminelle - at sikre at der - afhængigt af det lokale forums sammensætning -  

 inddrages den ekspertise, som er nødvendig i forhold til de enkelte  

 problemstillinger - løbende at formidle fælles anbefalinger og forslag til relevante  

 beslutningstagere på såvel kommunalt, amtskommunalt som landspolitisk niveau 2.d.
Opfølgning og udvikling:
Det regionale samarbejde vil blive revurderet efter en femårs  

 forsøgsperiode.
En følgegruppe med repræsentanter fra Socialministeriet,  

 Direktoratet for Kriminalforsorgen og de kommunale parter vil løbende  

 evaluere udviklingen.
Når halvdelen af forsøgsperioden er forløbet vil der  

 blive udarbejdet en rapport over de etablerede regionale organers  

 sammensætning, arbejdsopgaver m.v.
3. Samarbejdet om den enkelte, fælles klient 3.a.
Baggrund Kontaktgruppen mellem Direktoratet for Kriminalforsorgen og  

 Socialministeriet nedsatte den 31. april 1996 to arbejdsgrupper med  

 deltagelse af praktikere fra begge systemer udpeget af Kriminalforsorgen,  

 Kommunernes Landsforening, Amtsrådsforeningen m.fl.. Arbejdsgruppe I skulle  

 blandt andet undersøge mulighederne for en mere koordineret indsats i  

 forbindelse med strafafsoneres indsættelse og løsladelse, og arbejdsgruppe II  

 fik til at opgave at overveje, hvorledes samarbejdet om udsatte grupper af  

 domfældte og anvendelsen af alternativer til frihedsstraf kan styrkes.
Arbejdsgruppernes rapporter blev sendt til Kontaktgruppen i april 1997.  

 Kontaktgruppen sendte herefter den 7. maj 1997, på baggrund af rapporterne og  

 disses forslag, en indstilling til justits- og socialministrene.
Blandt  

 forslagene var et ønske om fælles retningslinier for de to systemers  

 samarbejde på generelt plan, jf. kapitel 2. Samtidig ønskedes der tilsvarende  

 retningslinier for samarbejdet vedrørende den enkelte fælles klient.  

 Retningslinierne skulle både omfatte de klienter, der har kriminel adfærd som  

 den væsentligste problemstilling, og de klienter, der udover kriminalitet  

 også har andre svære problemstillinger, som gør behovet for en særlig indsats  

 eller alternativer til frihedsstraf åbenbar.
Disse særligt udsatte grupper er  

 i første omgang defineret som:
- kriminelle stofmisbrugere - kriminelle sindslidende - kriminelle unge (primært under 18 år) - seksualkriminelle 3.b.
Koordinering af handleplaner For en del af de særligt udsatte grupper er der igennem de senere år  

 fastsat krav om udarbejdelse af en eller anden form for handleplan som  

 baggrund for den sociale eller behandlingsmæssige indsats.
 Der er derfor i retningslinierne taget udgangspunkt i idAen om, at de  

 involverede myndigheder fremover samarbejder med klienten om koordinering af  

 systemernes handleplaner om fælles klienter m.h.p. en koordineret handleplan.
Dette kapitel indeholder en kort gennemgang af de allerede gældende regler  

 om handleplaner og handlekommune, en anbefaling af hvordan reglerne om  

 handlekommune bør tolkes i sager med fælles handleplan og en generel  

 beskrivelse af fælles handleplaner som samarbejdsform.
Derefter følger en  

 konkret beskrivelse af samarbejdet vedrørende hver af de særligt udsatte  

 grupper og en tilsvarende beskrivelse af fælles handleplaner anvendt overfor  

 kriminelle uden andre særlige problemstillinger.
3.c.
Gældende regler og retningslinier om handleplaner Stofmisbrugere Af socialministeriets vejledning af 14. december 1995, pkt. 14, fremgår  

 det, at når en stofmisbruger ønsker behandling eller anden social støtte,  

 forudsættes det, at amtet respektive kommunen inddrages så tidligt som  

 muligt, for at der i fællesskab kan udarbejdes en handleplan for den enkelte  

 stofmisbruger om behandlingsindsatsen i snæver forstand og de øvrige sociale  

 støttende tilbud i form af botilbud, aktivering, revalidering m.v.
Det bør i  

 handleplanen præciseres, hvem der har ansvaret for de enkelte elementer.
 Beboere på forsorgshjem m.v.
Efter bistandslovens § 109, stk. 1, skal amtsrådet senest 3 måneder efter  

 optagelsen i en institution m.v. omfattet af bistandslovens § 105 sammen med  

 kommunalbestyrelsen vurdere behovet for fortsat ophold og iværksættelse af  

 andre tilbud.
Af socialministeriets vejledning nr. 43 af 31. marts 1995, pkt.  

 32, fremgår det, at denne vurdering mest praktisk kunne ske ved en aftale med  

 § 105-institutionen om, at institutionerne umiddelbart efter optagelse tager  

 initiativ til udarbejdelse af en handleplan.
Unge Efter bistandslovens § 66b skal kommunalbestyrelsen ved enhver anbringelse  

 af en ung uden for hjemmet udarbejde en plan for anbringelsen.
Planen skal  

 angive formålet med opholdet, den forventede varighed, særlige forhold  

 vedrørende pleje, behandling, uddannelse m.v. samt foranstaltninger til  

 støtte for familien både under opholdet og i tiden derefter.
Hvis en  

 anbringelse må iværksættes så hurtigt, at der ikke er tid til at udfærdige en  

 plan på forhånd, skal denne opstilles snarest muligt efter anbringelsen.
Sindslidende Ifølge psykiatrilovens § 3, stk. 3, skal overlægen opstille en  

 behandlingsplan for enhver, der indlægges på en psykiatrisk afdeling, vejlede  

 patienten om planens indhold samt til stadighed søge at opnå patientens  

 samtykke til dens gennemførelse.
Såfremt den sindslidende har en støtte- og kontaktperson kan der opstilles  

 en plan for indsatsen og føres optegnelser over arbejdet med henblik på, at  

 det organisatoriske bagland kan følge indsatsen og dermed har mulighed for at  

 støtte den pågældende i det videre forløb.
Eventuelle problemer med  

 indhentelse af den pågældendes samtykke kan også i praksis løses ved, at  

 støtte- og kontaktpersonen sammen med den sindslidende udarbejder en konkret  

 og individuel handleplan, der tager højde for kritiske situationer i den  

 pågældendes liv.
Kriminelle I kriminalforsorgens cirkulære om tilsynsvirksomhed, §§ 12 - 15, er der  

 fastsat bestemmelser om udarbejdelse af en handleplan for tilsynsforløbet.  

 Planen skal laves i samarbejde med klienten i løbet af tilsynsperiodens  

 første måned, den skal løbende justeres og skal evalueres ved tilsynets  

 udløb.
På tilsvarende måde er det almindeligt, at der ved starten af en længere  

 afsoningsperiode laves en handleplan, som også forholder sig til udslusning  

 og tiden efter løsladelse.
Disse afsoningsplaner er dog (endnu) ikke  

 lovbestemte.
Regler i den sociale lovgivning om handleplaner fra 1.7.1998 Efter den 1. juli 1998, hvor lov om social service træder i kraft, skal  

 kommunen eller amtskommunen tilbyde udarbejdelse af en skriftlig plan for  

 indsatsen for personer med betydelig nedsat fysisk eller psykisk  

 funktionsevne eller personer med alvorlige sociale problemer, der ikke har  

 eller kun med betydelig støtte kan opholde sig i egen bolig, eller som i  

 øvrigt har behov for betydelig støtte for at forbedre de personlige  

 udviklingsmuligheder, jf. servicelovens § 111, stk. 1.
 I øvrigt kan (amts)kommunen, når den skønner det hensigtsmæssigt for at  

 inddrage personen eller for at opnå en sammenhængende indsats, udarbejde en  

 skriftlig plan for indsatsen for andre personer med nedsat fysisk eller  

 psykisk funktionsevne eller med særlige sociale problemer, jf. § 111, stk. 2.
Ifølge bestemmelsen stk. 3 skal planen angive formålet med indsatsen og  

 endvidere hvilken indsats, der er nødvendig for at opnå formålet, den  

 forventede varighed af indsatsen samt særlige forhold om boform,  

 beskæftigelse, personlig hjælp, behandling, hjælpemidler m.v.
Planen bør  

 udarbejdes ud fra den pågældendes forudsætninger og så vidt muligt i  

 samarbejde med denne.
 I samme lovs § 53, stk. 1. videreføres kravet om udarbejdelse af en plan  

 for barnets eller den unges ophold uden for hjemmet, inden der træffes  

 afgørelse om en sådan anbringelse.
Efter den 1. juli 1998, hvor lov om aktiv socialpolitik træder i kraft,  

 kan kommunen ved aktivering lave en skriftlig plan, når den skønner, at det  

 vil fremme en sammenhængende indsats.
Planen skal ud fra personens egne  

 ønsker og forudsætninger beskrive mål for arbejde eller uddannelse og  

 fastlægge de aktiviteter, der kan føre frem til målet.
Er arbejde eller  

 uddannelse ikke for tiden et realistisk mål, kan planen gå ud på at  

 stabilisere og forbedre personens almindelige livssituation, jf. aktivlovens  

 § 9, stk. 1.
Efter lovens § 9, stk. 2. skal kommunen lave en erhvervsplan for en  

 person, der skal modtage hjælp til revalidering.
Erhvervsplanen skal  

 beskrive, hvilken beskæftigelse, der sigtes imod, og hvilke tiltag, der er  

 planlagt i forløbet, samt angive det tidsmæssige forløb.
3.d.
Handlekommune Gældende regler:
Efter bistandslovens § 10, stk. 1. er det opholdskommunen, der er  

 forpligtet til at yde bistand.
I § 10, stk. 2. og 3. sikres, at de enkelte  

 familiemedlemmers problemer behandles i samme kommune.
Ved akut hjælpebehov  

 ydes hjælp af den stedlige kommune, jf. § 10, stk. 4.
På §105-området er der dog gennem mange år udviklet den praksis, at det i  

 samarbejde med beboeren aftales, at den oprindelige opholdskommune i videst  

 muligt omfang beholder og viderefører sagen.
Således inddrages institutionens  

 beliggenhedskommune kun, når beboeren i forbindelse med udslusning ønsker at  

 tage ophold i denne kommune.
 Denne praksis anvendes, da det er hensigtsmæssigt på grund af  

 institutionsopholdets midlertidige karakter, for at modvirke en manglende  

 kontinuitet over for den enkelte beboer samt for at modvirke en øget  

 uhensigtsmæssig administration i institutionens beliggenhedskommune.
Samme praksis har været anvendt i forbindelse med kriminelle personers  

 ophold i kriminalforsorgens fængsler, arresthuse eller pensioner.
Her gør de  

 samme betragtninger om hensigtsmæssighed sig gældende som for §105-området.
 Kommende regler:
Ifølge lov om retssikkerhed og administration på det sociale område, der  

 træder i kraft den 1. juli 1998, er det den kommune, hvor borgeren faktisk  

 har ophold, der har pligt til at yde hjælp.
Denne hovedregel fremgår af  

 lovens § 9, stk. 1.
 Lovens § 9, stk. 2-5 indeholder modifikationer til hovedreglen, og § 9,  

 stk. 6. vedrører de specielle forhold for flygtninge.
I bemærkningerne til bestemmelsen er det bl.a. anført, at det ikke er  

 formålet, at amter og kommuner skal fastlåses i opgavevaretagelsen.
Der er  

 intet til hinder for, at der som hidtil på samme måde som efter de gældende  

 regler i særlige tilfælde er mulighed for, at amter og kommuner kan aftale en  

 anden opgavevaretagelse i forhold til den enkelte borger, hvis det er  

 nødvendigt.
Dette kræver dog borgerens accept.
 Kommunetilhørsforhold ved fælles handleplaner m.v.
 Det anbefales, at der i amter og kommuner aftales en videreførelse af den  

 hidtidige praksis blandt andet i forbindelse med udfærdigelse af fælles  

 handleplaner mellem de sociale myndigheder, kriminalforsorgen m.fl.
Anbefalingen er begrundet i en vurdering af, at en fælles indsats kun  

 meget vanskeligt vil kunne koordineres, hvis der jævnligt opstår tvivl om,  

 hvilken kommune eller afdeling af kriminalforsorgen den enkelte klient er  

 hjemmehørende i.
De kommuner, hvor kriminalforsorgens fængsler, arresthuse og  

 pensioner er placeret, vil ikke kunne yde en kvalificeret indsats overfor de  

 frihedsberøvede, som ikke er kendt i kommunen i forvejen - og som heller ikke  

 skal/vil forblive i kommunen efter løsladelse.
3.e.
Handleplaner som samarbejdsform Som anført ovenfor i 3 anvendes handleplaner efterhånden meget bredt i det  

 sociale arbejde.
Det har derfor været nærliggende at pege på en koordinering  

 af handleplaner som et egnet redskab i forbindelse med de forskellige  

 myndigheders indsats i forhold til den enkelte, fælles klient.
 Koordinering af handleplaner vil kunne sikre en bedre udnyttelse af de  

 involverede myndigheders ressourcer og en styrkelse af indsatsen over for den  

 enkelte klient.
Forudsætninger At bruge handleplaner som fælles arbejdsredskab vil forudsætte - at klienten giver samtykke til koordinering af planerne, herunder til  

 udveksling af oplysninger mellem de involverede myndigheder, - at man på lokalt sagsbehandlerniveau er indstillet på at samarbejde  

 fleksibelt med skiftende deltagere, - at det lokalt er afklaret/aftalt, hvem der i den konkrete situation har  

 forpligtelsen til at tage initiativ til koordineringen af handleplanerne, - at der blandt samarbejdsdeltagerne udpeges en koordinator, som såvel  

 klienten som de øvrige samarbejdspartnere kan rette henvendelse til ved behov  

 for (møder om) ændringer eller justeringer i koordineringen, - at handleplanerne indeholder en overskuelig tidshorisont og en aftale om  

 fælles evaluering af forløbet, herunder en slutevaluering ved udløb.
Klientsamtykke & udveksling af oplysninger mellem myndigheder Første skridt i koordineringen af handleplaner må altid være at få den  

 pågældende klients samtykke.
Arbejdet med koordineringen indebærer udveksling af oplysninger om  

 klientens sociale forhold, om den begåede kriminalitet og eventuelt også om  

 helbredstilstand.
Sådanne oplysninger kan i h.t. forvaltningslovens § 28,  

 stk. 1, ikke videregives fra en myndighed til en anden uden skriftligt og  

 informeret samtykke.
Hvor koordineringen vedrører en ung under 18 år, skal  

 der så vidt muligt også indhentes samtykke fra forældremyndighedens  

 indehaver.
 Hvis handleplanen (fx vedr. en seksualkriminel) forventes at ville  

 inddrage den pågældendes voksne familiemedlemmer, skal disse også give deres  

 skriftlige samtykke, før de involverede myndigheder kan begynde at udveksle  

 oplysninger.
 Endelig skal opmærksomheden henledes på, at et samtykke bortfalder senest  

 1 år efter, at det er givet, jf. § 28, stk. 5 i forvaltningsloven.
 Forslag til samtykkeerklæring til brug ved koordineringen er optrykt som  

 bilag 2.
Underretningspligt vedrørende børns og unges forhold Personer i offentlig tjeneste har pligt til at underrette  

 kommunalbestyrelsen, hvis der foreligger en formodning om, at et barn eller  

 en ung har behov for sociale foranstaltninger.
Denne pligt gælder også, hvor  

 barnets/den unges behov er opstået i forbindelse med voksne familiemedlemmers  

 kriminalitet, fx hvor barnet/den unge direkte har været offer for eller vidne  

 til kriminaliteten, eller hvor en enlig forsørger frihedsberøves.
 Videregivelse af sådanne oplysninger kræver derfor ikke samtykke.
Der henvises til bistandslovens § 19, jf.
Socialministeriets  

 bekendtgørelse nr. 644 af 28. juni 1996 om underretningspligt over for  

 kommunalbestyrelsen.
Deltagere i samarbejdet om handleplanerne Ved koordineringen af en fælles handleplan vil et samarbejde som minimum  

 kunne udgøres af to sagsbehandlere - en fra den primærkommunale forvaltning  

 og en fra kriminalforsorgen.
Det vil dog ofte - og specielt hvor klienten  

 tilhører en af de særligt udsatte grupper - være relevant at inddrage andre  

 (myndigheders) sagsbehandlere i samarbejdet.
Der vil også kunne opstå behov  

 for ændring af sammensætningen, fx hvor klienten skifter status og  

 opholdssted i forbindelse med døgnbehandling, afsoning af fængselsstraf eller  

 lignende.
Tidspunkt for koordinering af handleplanerne Som udgangspunkt bør koordineringen af handleplanerne til en fælles  

 handleplan foretages hurtigst muligt efter, at en sagsbehandler hos en af de  

 samarbejdende myndigheder er blevet opmærksom på, at man her står med en  

 fælles klient med behov for en koordineret indsats.
Man behøver således ikke at afvente en endelig retsafgørelse i en  

 verserende straffesag.
Det kan fx ske, hvor kriminalforsorgen i forbindelse  

 med udfærdigelse af en personundersøgelse (retsplejelovens § 808) bliver  

 opmærksom på behov for iværksættelse af sociale, behandlings- eller  

 revalideringsmæssige foranstaltninger.
 En fornuftig og allerede iværksat koordinering vil i nogle tilfælde kunne  

 føre til, at retten finder det forsvarligt at anvende alternativer til  

 frihedsstraf i den konkrete sag.
 Det må dog frarådes, at der udarbejdes fælles handleplaner i de  

 (talmæssigt få) tilfælde, hvor en (voksen) varetægtsarrestant er sigtet for  

 meget alvorlig kriminalitet og kan forvente en lang, ubetinget fængselsstraf.  

 En handleplan vil i sådanne tilfælde kunne give klienten falske og  

 urealistiske forventninger - og dermed kunne mindske hans/hendes motivation  

 og tiltro til et senere samarbejde om en handleplan.
3.f.
Samarbejde om særligt udsatte grupper Udarbejdelse og iværksættelse af koordineringen til en fælles handleplan  

 bør danne udgangspunkt for samarbejdet mellem den enkelt klient, de sociale  

 myndigheder og kriminalforsorgen.
 I dette afsnit vil de særlige samarbejdsrelationer i forhold til de  

 forskellige udsatte grupper blive beskrevet.
Derudover skal det generelt bemærkes, at koordineringen til en fælles  

 handleplan kan være specielt vanskelig, hvor den kriminelle kan henføres til  

 flere af de nedenfor beskrevne sociale karakteristika (fx stofmisbrugende  

 sindslidende). I sådanne tilfælde anbefales det, at deltagerne fra samtlige  

 relevante myndigheder i en indledende fase af samarbejdet bliver enige -  

 såvel indbyrdes som med klienten - om, hvilken problemstilling der først skal  

 ydes en indsats for at få løst.
Samtidig bør der gives sikkerhed for, at en  

 sekundær problemstilling efterfølgende kan blive tilgodeset.
I.
Kriminelle stofmisbrugere Inddragelse af myndigheder/samarbejdsdeltagere Udover socialforvaltningen og kriminalforsorgen bør amtskommunen inddrages  

 i koordineringen af den konkrete handleplan for den enkelte kriminelle  

 stofmisbruger.
Efter indhentelse af misbrugerens samtykke udveksler hver af de deltagende  

 myndigheder de oplysninger som skønnes nødvendige for koordinering af den  

 fælles handleplan om den pågældende.
Dette kan bl.a. være oplysninger om  

 misbrugerens kriminelle forhold, sociale situation, helbredsmæssige tilstand,  

 (tidligere) kontakt til behandlingssystemet og socialforvaltningen og om  

 misbrugerens egne ønsker om behandling og anden hjælp.
Samtidig aftales det  

 blandt deltagerne, hvem der påtager sig rollen som koordinator i forbindelse  

 med den konkrete handleplan.
Initiativforpligtelse Initiativet til koordineringen af handleplanen vil i de fleste tilfælde  

 skulle tages af kriminalforsorgen, idet det ofte vil være her, at man bliver  

 opmærksom på misbrugerens kriminalitet og motivation for behandling.
Andre  

 myndigheder vil dog også i visse situationer kunne komme på tale.
 Eksempel 1:
Under afsoning flyttes en narkoman efter eget ønske til en stoffri  

 afdeling eller kontraktsafdeling i fængslet.
Kriminalforsorgens  

 (forsorgs)medarbejder er ansvarlig for, at der tages kontakt til den  

 relevante, sociale, behandlingsvisiterende myndighed, og for at der  

 koordineres en fælles handleplan for afsoning og udslusning.
 Eksempel 2:
En stofmisbrugende bistandsklient fortæller sin kommunale sagsbehandler,  

 at han er sigtet for en række kriminelle forhold, og at han snart skal i  

 retten og have dom.
Samtidig beder han om at komme i behandling for sit  

 misbrug.
Socialforvaltningens medarbejder er ansvarlig for at tage kontakt  

 til amtets visitationsteam vedrørende klientens behandlingsbehov og -  

 mulighed og til kriminalforsorgens lokale afdeling med henblik på afklaring  

 af behovet for en fælles handleplan.
Handleplanens indhold I samarbejde med misbrugeren koordineres en fælles handleplan eller  

 behandlingskontrakt, som bør indeholde; - en beskrivelse af den behandlingsform, der skønnes bedst egnet til den  

 enkelte stofmisbruger.
Indholdet af behandlingen bør beskrives opdelt på de  

 enkelte, tidsbestemte faser, dvs. faser med forbehandling, døgn- og  

 dagbehandling samt efterbehandling og øvrig opfølgning.
 - en beskrivelse af hvilke opgaver de involverede myndigheder har, og  

 hvornår disse skal varetages overfor stofmisbrugeren, specielt m.h.p.  

 kriminalforsorgens tilsyns- og kontrolbehov, amtskommunens  

 behandlingsopgaver, den kommunale socialforvaltnings hjælp med offentlige  

 ydelser (herunder forsørgelse og bolig), nærmere fastlæggelse af hvilken  

 myndighed, der afholder hvilke udgifter.
 - afklaring af spørgsmålet om metadonbehandling i og udenfor  

 kriminalforsorgens institutioner.
 Det anses for væsentligt, at handleplanen medtager samtlige forhold, der  

 har betydning for stofmisbrugeren m.h.t. tilsyn, behandling, efterbehandling  

 og anden social støtte og stabilisering.
Evaluering Handleplanen bør løbende evalueres.
Eventuelle ændringer/justeringer bør i  

 samarbejde med stofmisbrugeren integreres hurtigst muligt. «ndringer og  

 justeringer bør i øvrigt kun indarbejdes på baggrund af en vurdering af  

 indvirkningen på handleplanen som helhed.
Alle de involverede bør derfor  

 hurtigt melde tilbage til koordinatoren i tilfælde af justeringsbehov.
Yderligere oplysninger Der henvises til Socialministeriets vejledning af 14. december 1995 om  

 bistandslovens bestemmelser om den sociale indsats for stofmisbrugere samt  

 Socialministeriets vejledning af 1998 om de mest udsatte voksne, generel del  

 og speciel del, afsnit E om den sociale indsats for stofmisbrugere.
 Der henvises endvidere til pjecen »Hvad er god behandling?»  

 udgivet af Narkotikarådet, juli 1996.
II.
Kriminelle sindslidende Inddragelse af myndigheder/samarbejdsdeltagere Udover socialforvaltningen og kriminalforsorgen bør medarbejdere fra  

 sundhedssektoren - det være sig medarbejdere fra distriktspsykiatrien,  

 retspsykiatrisk afdeling eller lignende - inddrages i koordineringen af den  

 konkrete handleplan for den enkelte kriminelle sindslidende.
Såfremt der er  

 udpeget en støtte- og kontaktperson for den sindslidende vil det være  

 naturligt også at inddrage denne.
Efter indhentelse af den sindslidendes samtykke begynder  

 samarbejdsdeltagerne sit arbejde med at udveksle alle relevante oplysninger  

 om den pågældende sindslidende.
Dette kan bl.a. være oplysninger om  

 vedkommendes kriminelle forhold, sociale situation, helbredsmæssige tilstand,  

 (tidligere) kontakt til behandlingssystemet og socialforvaltningen og om  

 personens egne ønsker om behandling og anden hjælp.
Samtidig aftales det  

 blandt deltagerne, hvem der påtager sig rollen som koordinator i forbindelse  

 med den konkrete handleplan.
Initiativforpligtelse Initiativet til koordineringen af den fælles handleplan påhviler den  

 myndighed, der først får kendskab til den sindslidendes kriminalitet.
I visse  

 situationer vil det være kriminalforsorgen, i andre retspsykiatrien og i  

 atter andre socialforvaltningen.
 Eksempel 1:
Under afsoning af en fængselsstraf bliver en indsat diagnosticeret som  

 psykisk syg.
Ved overførsel til psykiatrisk hospitalsafdeling tager  

 kriminalforsorgens medarbejder kontakt til såvel socialforvaltningen som  

 distriktspsykiatrien/retspsykiatrisk afdeling med henblik på koordinering af  

 en fælles handleplan omfattende den resterende afsoning og udslusning.
 Eksempel 2:
I et grundlovsforhør beslutter dommeren, at den sigtede ikke skal  

 varetægtsfængsles i arresthus, men skal mentalundersøges på retspsykiatrisk  

 afdeling.
Hospitalets socialrådgiver tager kontakt til de sociale  

 myndigheder, distriktspsykiatrien og eventuelt den lokale afdeling af  

 kriminalforsorgen med henblik på koordinering af en fælles handleplan.
Handleplanens indhold I samarbejde med den sindslidende koordineres en fælles handleplan eller  

 behandlingskontrakt, som bør indeholde; - en beskrivelse af den behandling, som sundhedsmyndighederne skønner  

 relevant og bedst egnet til den enkelte sindslidende.
Indholdet af  

 behandlingen bør beskrives opdelt på de enkelte, tidsbestemte faser, fx faser  

 med døgn- og dagbehandling, tilknytning til distriktspsykiatrien, m.v.
 - en beskrivelse af de elementer, som de øvrige involverede myndigheder  

 vil iværksætte i form af tilsyn, forsørgelsesgrundlag, løsning af  

 boligsituation, herunder eventuelt særligt botilbud, eller andre støtte- og  

 omsorgstilbud.
 - en beskrivelse af hvilke opgaver de involverede myndigheder har, og  

 hvornår disse skal varetages overfor den sindslidende, specielt m.h.p.  

 kriminalforsorgens tilsyns- og kontrolbehov, sundhedsvæsnets  

 behandlingsopgaver, den kommunale socialforvaltnings hjælp med offentlige  

 ydelser, nærmere fastlæggelse af hvilken myndighed, der afholder hvilke  

 udgifter.
 Det anses for væsentligt, at handleplanen medtager samtlige forhold, der  

 har betydning for den sindslidende m.h.t. tilsyn, behandling, efterbehandling  

 og anden social støtte og stabilisering.
Evaluering Handleplanen bør løbende evalueres.
Eventuelle ændringer/justeringer bør i  

 samarbejde med den sindslidende integreres hurtigst muligt. «ndringer og  

 justeringer bør i øvrigt kun indarbejdes på baggrund af en vurdering af  

 indvirkningen på handleplanen som helhed.
Alle de involverede bør derfor  

 hurtigt melde tilbage til koordinatoren i tilfælde af justeringsbehov.
Yderligere oplysninger Der henvises til Socialministeriets vejledning af 1998 om den sociale  

 indsats for de mest udsatte voksne, generel del og speciel del, afsnit D om  

 den sociale indsats for sindslidende.
 Endvidere henvises til Socialministeriets vejledning af 1998 om voksne med  

 handicap.
III.
Kriminelle unge - unge mellem 15 og 18 år Når unge under 18 år begår kriminalitet, er det i langt de fleste tilfælde  

 kun den primærkommunale forvaltning, politiet og (eventuelt) domstolene, der  

 involveres i sagen.
Det vil ofte være relevant for de sociale myndigheder at  

 udfærdige en handleplan i forbindelse med at en ung modtager et  

 tiltalefrafald eller en betinget dom med (eller uden) vilkår om at undergive  

 sig foranstaltninger i h.t. bistandslovens afsnit om børn og unge - eller  

 hvor den unge i retten indgår en ungdomskontrakt.
Men der vil i disse sager  

 sjældent være behov for at lave en fælles handleplan i samarbejde med  

 kriminalforsorgen.
Inddragelse af myndigheder/samarbejdsdeltagere En fælles handleplan bør koordineres i de tilfælde, - hvor en ung har begået så alvorlig kriminalitet, at anklagemyndigheden  

 nedlægger påstand om ubetinget frihedsstraf, - hvor der ved tiltalefrafald eller betinget dom fastsættes vilkår om  

 tilsyn af kriminalforsorgen (typisk fra det tidspunkt hvor den unge fylder 18  

 år og indtil da har været undergivet foranstaltninger i h.t. bistandsloven).
- hvor en ung under 18 år skal (prøve)løslades efter afsoning af en  

 frihedsstraf, og de involverede myndigheder finder en fælles indsats  

 påkrævet, Udover socialforvaltningen og kriminalforsorgen kan det være relevant at  

 inddrage amtskommunen, medarbejdere fra dagprojekter eller døgninstitutioner,  

 som kender den unge, m.fl. i udarbejdelse af den konkrete handleplan.
Har den  

 unge fået beskikket en personlig rådgiver eller en fast kontaktperson, vil  

 det være naturligt også at inddrage denne.
 De 15-17-årige er undergivet forældrenes myndighed, og en fælles  

 handleplan bør så vidt muligt koordineres i samarbejde med såvel forældrene  

 som den unge.
Efter indhentelse af den unges (og så vidt muligt også forældrenes)  

 samtykke påbegyndes samarbejdet med at udveksle alle relevante oplysninger om  

 den pågældende unge.
Dette kan bl.a. være oplysninger om den unges kriminelle  

 forhold, sociale situation, helbredsmæssige tilstand, kontakt til eventuelle  

 behandlingssystemer eller til socialforvaltning og om den unges egne ønsker  

 om foranstaltninger og anden hjælp.
Samtidig aftales det blandt deltagerne,  

 hvem der påtager sig rollen som koordinator i forbindelse med den konkrete  

 handleplan.
Initiativforpligtelse Initiativet til udarbejdelse af handleplanen vil i de fleste tilfælde  

 skulle tages af socialforvaltningen, som fra politiet bliver orienteret om  

 den unges kriminalitet.
Initiativet kan dog også komme fx fra en sikret  

 afdeling, hvis den unge er anbragt i varetægtssurrogat, eller fra  

 kriminalforsorgen, hvis den unge er indsat i arresthus eller fængsel.
 Eksempel 1:
En 16-årig er anbragt i en sikret afdeling efter at have deltaget i et  

 røveri mod en tankstation.
Han har i forvejen en betinget dom på 4 måneders  

 fængsel for et tilsvarende forhold og kan nu forvente at få en helt eller  

 delvist ubetinget dom.
 Socialforvaltningen tager initiativ til koordinering af en fælles  

 handleplan i fællesskab med den sikrede afdeling, den lokale afdeling af  

 kriminalforsorgen, den unge og dennes forældre.
 Eksempel 2:
En 17-årig afsoner en dom på 8 måneders fængsel på statsfængslet  

 Søbysøgård.
Han har ikke villet samarbejde om en handleplan vedrørende  

 alternativ afsoning i medfør af straffelovens § 49, stk. 2, men er nu  

 indstillet på at samarbejde omkring sin løsladelsessituation.
Fængslets  

 forsorgsmedarbejder tager initiativ til koordinering af en fælles handleplan  

 i samarbejde med den kommunale socialforvaltning.
Handleplanens indhold I samarbejde med den unge (og med accept fra forældremyndighedens  

 indehaver) koordineres en fælles handleplan, som bør indeholde:
- en beskrivelse af de sociale foranstaltninger, som skønnes bedst egnet  

 til at sikre/forbedre den unges sociale funktionsevne og til at nedsætte  

 risikoen for gentagelse af den kriminelle adfærd.
Indholdet i det planlagte  

 forløb bør beskrives opdelt på de enkelte, tidsbestemte faser, fx faser med  

 døgnophold med intern/ekstern beskæftigelse eller undervisning, dagprojekter  

 eller fritidstilbud, beskikkelse af personlig rådgiver eller en fast  

 kontaktperson, boligsituation, forsørgelsesgrundlag og lignende.
Der bør  

 herunder tages stilling til eventuel alternativ afsoning i medfør af  

 straffelovens § 49, stk. 2, hvis den unge er idømt ubetinget frihedsstraf.
 - en beskrivelse af hvilke opgaver de involverede myndigheder har, og  

 hvornår disse skal varetages overfor den unge, specielt m.h.p.  

 kriminalforsorgens tilsyns- og kontrolbehov, amtskommunens  

 visitationsopgaver, den kommunale socialforvaltnings hjælp med foranstaltning  

 og offentlige ydelser, nærmere fastlæggelse af hvilken myndighed, der  

 afholder hvilke udgifter.
Det anses for væsentligt, at handleplanen medtager samtlige forhold, der  

 har betydning for den unge m.h.t. tilsyn, sociale foranstaltninger og anden  

 social støtte og stabilisering.
Herunder skal der peges på vigtigheden af, at  

 den unge i rimelig tid før sin 18 års fødselsdag ved, om dette vil medføre  

 ændringer i hans situation - og i bekræftende fald hvilke.
Det er således  

 vigtigt, at det sikres, at når den unge er fyldt 18 år, kan der tages  

 udgangspunkt i evt. tidligere initiativer for at skabe sammenhæng og  

 kontinuitet i indsatsen overfor den unge.
 Endelig skal det anbefales, at fælles handleplaner for unge tidsmæssigt  

 begrænses til perioder, som den unge kan overskue, - dog med mulighed for  

 forlængelse eller udarbejdelse af en ny handleplan efter behov.
Evaluering Hvis den fælles handleplan vedrørende en ung kriminel strækker sig over  

 mere end 3 måneder, bør den løbende evalueres.
Eventuelle  

 ændringer/justeringer bør i samarbejde med den unge og dennes forældre  

 integreres hurtigst muligt. «ndringer og justeringer bør i øvrigt kun  

 indarbejdes på baggrund af en vurdering af indvirkningen på handleplanen som  

 helhed.
Alle de involverede bør derfor hurtigt melde tilbage til koordinator  

 i tilfælde af justeringsbehov.
Yderligere oplysninger Der henvises til Socialministeriets vejledning af 15. december 1992 om  

 børn og unge samt vejledning af 1998 om den sociale indsats for børn og unge.  

 Desuden henvises til Rigsadvokatens cirkulære af 4. august 1966 om politiets  

 behandling af sager vedrørende unge, samt til Justitsministeriets,  

 Direktoratet for Kriminalforsorgens cirkulære af 29. februar 1996 om  

 tilsynsvirksomheden, samt af 8. oktober 1991 om behandlingen af 15-17-årige,  

 der anbringes i kriminalforsorgens anstalter og arresthuse.
IV.
Seksualkriminelle Hvor samarbejdet vedrørende de øvrige særligt udsatte grupper af  

 kriminelle primært retter sig mod den enkelte klients forhold og behov, vil  

 samarbejdet i forbindelse med seksualforbrydelser i lige så høj grad være  

 rettet mod den sigtedes/dømtes familie, herunder offeret for forbrydelsen.  

 Det mere omfattende samarbejde kan i nogen grad vanskeliggøres af  

 modsatrettede hensyn, fx hvor den dømte ønsker at vende tilbage til familien  

 efter at have afsonet sin straf, og de sociale myndigheder skønner, at dette  

 vil være imod et hjemmeboende offers tarv.
Samarbejdet må således i nogle  

 tilfælde tage udgangspunkt i hensynet til offeret frem for i hensynet til den  

 dømte.
Ved lov nr. 274 af 15. april 1997 er det besluttet at iværksætte et  

 3-årigt forsøg med øget behandlingsindsats overfor visse seksualkriminelle.  

 Behandlingen vil primært blive ydet via et landsdækkende behandlingsnetværk  

 med psykiatrisk og sexologisk ekspertise.
Det forventes dog samtidig, at  

 samarbejdet mellem behandlingsnetværket, kriminalforsorgen og de sociale  

 myndigheder udbygges og styrkes m.h.p. opfølgning af behandlingsindsatsen og  

 inddragelse af den sigtedes/dømtes sociale netværk.
 Forsøgsordningen er nærmere beskrevet i bilag 3, som også indeholder de  

 særlige retningslinier for myndighedernes samarbejde i disse sager.
Inddragelse af myndigheder/samarbejdsdeltagere For personer, som er dømt for seksualkriminalitet, men ikke er omfattet af  

 den ovenfor omtalte forsøgsordning, eller som ikke ønsker at indgå i  

 ordningen, vil der efter behov kunne koordineres fælles handleplaner med  

 inddragelse af den kommunale socialforvaltning, kriminalforsorgen og  

 eventuelle andre relevante samarbejdspartnere.
Efter indhentelse af samtykke fra den dømte (og eventuelt også fra voksne  

 familiemedlemmer) begynder samarbejdet med at udveksle alle relevante  

 oplysninger om den pågældende sigtede eller dømte.
Dette kan bl.a. være  

 oplysninger om personens kriminelle forhold, sociale situation,  

 helbredsmæssige tilstand, (tidligere) kontakt til behandlingssystemet og  

 socialforvaltningen og om den pågældendes (og evt. familiens) egne ønsker om  

 behandling og anden hjælp.
Initiativforpligtelser Initiativet til koordinering af handleplanen vil i de fleste tilfælde  

 påhvile kriminalforsorgen, som informeres om sigtelsen eller dommen.
Det vil  

 dog også kunne forekomme, at andre myndigheder bliver opmærksomme på behov  

 for koordinering af en fælles handleplan.
 Eksempel 1:
En 42-årig afsoner en dom på 2 år (for seksuel omgang med steddatter) i  

 Statsfængslet på Søbysøgård og modtager sexologisk behandling via Odense  

 Universitetshospital.
Fængslets forsorgsmedarbejder tager i samarbejde med  

 Anstalten ved Herstedvester initiativ til koordinering af en fælles  

 handleplan med inddragelse af hospitalet, de kommunale myndigheder og  

 kriminalforsorgens afdeling på Fyn.
 Eksempel 2:
En 28-årig afsoner 3 års fængsel for 2 grove voldtægter og har hidtil ikke  

 ønsket at modtage behandling under afsoningen.
Under en weekendudgang har han  

 mødt en 17-årig pige, som nu er gravid.
Pigen er af de sociale myndigheder  

 anbragt i en støttebolig p.gr.a. egne og familiære problemer.
Parret ønsker  

 at flytte sammen ved hans løsladelse om 6 måneder.
Pigens socialforvaltning  

 kontakter fængslets forsorgsmedarbejder og den indsattes opholdskommune  

 m.h.p. koordinering af en fælles handleplan.
Handleplanens indhold Samarbejdet koordinerer sammen med den sigtede/dømte - og eventuelt dennes  

 familie - en skriftlig behandlingsplan, som bør indeholde; - en beskrivelse af de behandlingsinitiativer, som skønnes bedst egnet til  

 at forebygge en gentagelse af kriminaliteten.
Indholdet af behandlingen bør  

 beskrives opdelt på de enkelte, tidsbestemte faser, herunder eventuelt start  

 af behandling under afsoning, opfølgning efter løsladelsen, inddragelse af  

 eventuelle familiemedlemmer, andre sociale foranstaltninger og opfølgning.
 - en beskrivelse af hvilke opgaver de involverede myndigheder har, og  

 hvornår disse skal varetages overfor den dømte, specielt m.h.p.  

 kriminalforsorgens tilsyns- og kontrolbehov, sundhedsvæsnets  

 behandlingsopgaver, den kommunale socialforvaltnings hjælp i forhold til  

 eventuel familie og til offentlige ydelser (herunder forsørgelse og bolig),  

 nærmere fastlæggelse af hvilken myndighed, der afholder hvilke udgifter.
 Det anses for væsentligt, at handleplanen medtager samtlige forhold, der  

 har betydning for den dømte (og eventuelt dennes familie) med hensyn til  

 tilsyn, behandling, sociale foranstaltninger, opfølgning og anden social  

 støtte og stabilisering.
Evaluering Handleplanen bør løbende justeres.
Eventuelle ændringer/justeringer bør i  

 samarbejde med den dømte (og eventuelt dennes familie) integreres hurtigst  

 muligt. «ndringer og justeringer bør i øvrigt kun koordineres ind på  

 baggrund af en vurdering af indvirkningen på handleplanen som helhed.
Alle de  

 involverede bør derfor hurtigst muligt melde tilbage til koordinatoren i  

 tilfælde af justeringsbehov.
Yderligere oplysninger Der henvises til Socialministeriets vejledning af 22. oktober 1992 om børn  

 og unge samt Socialministeriets vejledning af 1998 om den sociale indsats for  

 børn og unge.
 Endvidere henvises til Justitsministeriets, Direktoratet for  

 Kriminalforsorgen's »Vejledning om forsøgsordning vedrørende en  

 forstærket behandlingsindsats over for personer, der er dømt for  

 seksualforbrydelser«, september 1997 samt høringsreglerne i Direktoratet  

 for Kriminalforsorgens cirkulære af 18. marts 1986 om udgang til indsatte.
V.
Andre særligt udsatte grupper Udover de fire ovenfor beskrevne grupper, kan der være behov for  

 yderligere samarbejde og koordinering af fælles handleplaner overfor personer  

 fra andre særligt udsatte grupper.
Der kan fx peges på grupper af enlige forsørgere, hvor afsoning af  

 frihedsstraf kan medføre alvorlige konsekvenser for barnet/børnene, og på  

 grupper af svagtbegavede/ udviklingshæmmede, hvor betinget dom med tilsyn af  

 kriminalforsorgen kan vise sig uden effekt, samtidig med at den dømte på  

 grund af sin mangelfulde udvikling bør holdes ude af fængselsmiljøet.
Gruppen  

 af kriminelle unge mellem 18 og 25 år må også betragtes som særligt udsat.  

 Ved 18 årsalderen bliver de unge ikke blot personligt myndige.
De skifter  

 samtidig status og undergives andre juridiske regelsæt både indenfor den  

 sociale lovgivning og i straffesystemet.
De fleste befinder sig i en  

 personlig udviklingsperiode, hvor de stadig er påvirkelige gennem de  

 reaktioner, som deres kriminelle adfærd udløser.
Samtidig tilhører de en  

 kriminalitetsmæssigt meget aktiv aldersgruppe, som det set ud fra  

 samfundsmæssige hensyn er vigtigt at gøre en indsats overfor.
 Det anbefales derfor, at der også i forbindelse med personer fra sådanne  

 andre særligt udsatte grupper efter behov koordineres en fælles handleplan.
3.g.
Samarbejdet om øvrige fælles klienter Anvendelse af fælles handleplan som samarbejdsform kan udstrækkes til  

 andre end de særligt udsatte grupper af kriminelle, som er beskrevet ovenfor  

 i afsnit 3.f.I-V.
 Modellen vil også kunne bruges i myndighedernes samarbejde om kriminelle  

 uden særlige problemstillinger, med henblik på at undgå at den kriminelle  

 adfærd og dens retlige konsekvenser medfører alvorlig (negativ) indflydelse  

 på de sociale myndigheders indsats overfor den pågældende klient.
 I andre tilfælde vil det nødvendige samarbejde kunne udføres uden  

 koordinering af en fælles handleplan, fx hvor der alene skønnes at være behov  

 for sociale ydelser i form af betaling af husleje og lignende i forbindelse  

 med en kortere afsoning.
 I dette afsnit vil behovet for samarbejde om fælles klienter - herunder  

 behovet for koordinering af fælles handleplaner - bliver beskrevet for såvel  

 klienter på fri fod, som varetægtsarrestanter og afsonere af frihedsstraf.
I.
Fælles klienter på fri fod Kriminalforsorgens afdelinger og lokalkontorer fører på landsplan løbende  

 tilsyn med godt 5000 personer.
En meget stor del af tilsynsklienterne  

 tilhører en af de ovenfor beskrevne særligt udsatte grupper.
 Stort set alle de godt 1000 personer, som er dømt til psykiatrisk  

 behandling i h.t. straffelovens §§ 68-69, er omfattet af reglerne i 3 f.II om  

 kriminelle sindslidende.
 Godt halvdelen af de ca. 2600 betinget dømte eller prøveløsladte skønnes  

 at have behandlingskrævende misbrugsproblemer, mens et mindre antal p.gr.a.  

 psykiske problemer, ung alder eller dom for seksualforbrydelser er omfattet  

 af reglerne i 3 f.I-V.
 Blandt de godt 500, der er idømt samfundstjeneste, er en relativt stor del  

 socialt set uproblematiske.
Af de godt 1000 spritbilister, som løbende er i tilsyn i forbindelse med  

 gennemførelse af alkoholistbehandling (den såkaldte benådningsordning), er  

 flertallet enten selvforsørgende eller omfattet af dagpengesystemet.
Selve  

 behandlingen ydes primært af sundhedssystemet.
Der vil derfor kun i få  

 tilfælde være behov for koordinering af fælles handleplaner for denne gruppe  

 af tilsynsklienter.
 Alt i alt må det skønnes, at der på landsplan vil kunne være mellem 500 og  

 1000 tilsynsklienter, som ikke er omfattet af reglerne i 3 f.I-V, men  

 alligevel kan have behov for et udvidet samarbejde, eventuelt i form af  

 koordinering af en fælles handleplan.
 Eksempel 1:
En betinget dømt tilsynsklient mister sin læreplads i forbindelse med  

 mesterens konkurs.
Kriminalforsorgen vurderer, at den unge er i en truet  

 situation i forhold til tilbagevenden til sin tidligere kriminelle  

 omgangskreds og adfærd.
Der tages kontakt til de sociale myndigheder med  

 henblik på koordinering af en fælles handleplan omhandlende midlertidig  

 beskæftigelse i et kommunalt projekt, mens der arbejdes på fremskaffelse af  

 ny læreplads (evt. med inddragelse af Arbejdsformidling m.fl.).
 Eksempel 2:
En prøveløsladt er i gang med at tage 10. klasse på VUC.
Han har svært ved  

 at klare skolegangen p.gr.a. en dårlig boligsituation og har samtidig svært  

 ved at holde sig fra sin tidligere (kriminelle) omgangskreds i sin rigelige  

 fritid.
Kriminalforsorgen tager kontakt til de sociale myndigheder med  

 henblik på koordinering af en fælles handleplan omhandlende fremskaffelse af  

 bedre bolig og hjælp til at komme i gang med fornuftig fritidsbeskæftigelse  

 (evt. via kontakt til lokal sportsforening eller lignende).
II.
Varetægtsarrestanter Indsatte i arresthuse Der sidder i gennemsnit mellem 800 og 900 personer varetægtsfængslet i de  

 lokale arresthuse.
De fleste varetægtsophold er relativt korte og giver ikke  

 anledning til udvidet samarbejde mellem kriminalforsorgen og de sociale  

 myndigheder.
Der kan dog i visse tilfælde opstå behov for et tættere  

 samarbejde, fx hvor varetægtsfængslingen skønnes at komme til at strække sig  

 over lang tid og at resultere i dom til omgående afsoning, eller hvor den  

 fængsledes familiemæssige forhold giver anledning til en særlig indsats.
 En meget stor del af de varetægtsfængslede vil i øvrigt være omfattet af  

 reglerne i 3 f.I-V om særligt udsatte grupper.
Anbringelser i varetægtssurrogat Domstolene kan træffe bestemmelse om varetægtsfængsling uden for  

 kriminalforsorgens arresthuse.
De fleste, der anbringes i varetægtssurrogat,  

 er psykisk syge personer, som anbringes i psykiatrisk hospitalsafdeling,  

 eller 15-17 årige lovovertrædere, som anbringes i sikrede afdelinger under de  

 sociale myndigheder. (Ifølge Amtsrådsforeningens opgørelse af august 1997 var  

 der i 1996 i alt 288 surrogatanbringelser på de sikrede afdelinger).
 Kriminalforsorgen vil ofte være uden kendskab til sådanne  

 surrogatanbringelser, hvorfor et eventuelt samarbejde må initieres af andre  

 myndigheder.
 Varetægtssurrogater (jf. retsplejelovens § 765) kan i øvrigt også bestå i  

 mindre indgribende foranstaltninger end anbringelse i sikret døgninstitution.  

 Der kan fx være tale om »husarrest« under tilsyn af de sociale  

 myndigheder eller ophold i familiepleje eller institution uden låste døre.
 De surrogatfængslede vil stort set altid være omfattet af reglerne i  

 3.f.I-V om særligt udsatte grupper.
III.
Afsonere Der befinder sig i gennemsnit ca. 2.600 afsonere i kriminalforsorgens  

 fængsler og arresthuse.
Ca. 95% af alle hæftestraffe og ca. 20% af alle  

 fængselsstraffe er på 30 dage eller derunder.
Afsoning af disse korte domme  

 medfører sjældent behov for et særligt samarbejde mellem de sociale  

 myndigheder og kriminalforsorgen.
 Af de indsatte, som afsoner domme på mere end 30 dage, tilhører over  

 halvdelen de i 3.f.I-V nævnte særligt udsatte grupper med udstrakt behov for  

 en koordineret indsats i forbindelse med udslusning fra fængsel til frihed.
 Der vil dog også blandt afsonere være et mindre antal, som ikke tilhører  

 en af de særligt udsatte grupper, men alligevel kan have behov for en  

 koordineret indsats med deltagelse af flere forskellige myndigheder.
 Eksempel 1:
En 38-årig, ikke tidligere straffet, bankrøver afsoner en dom på 2 års fængsel.
Familiens hus er på vej på tvangsauktion.
Fængslets  

 forsorgsmedarbejder kontakter kommunens socialforvaltning m.h.p. koordinering  

 af en fælles handleplan omhandlende fremskaffelse af ny bolig til familien,  

 udslusning af den indsatte via AMU-kursus og kontakt til Arbejdsformidlingen  

 vedr. job ved løsladelsen.
 Eksempel 2:
En 57-årig hustrumorder står efter 7 års afsoning uden bolig, jobmulighed  

 eller socialt netværk.
Fængslets forsorgsmedarbejder tager kontakt til den  

 tidligere opholdskommune m.h.p. koordinering af en fælles handleplan  

 omhandlende vurdering af behov for pensionsansøgning, fremskaffelse af bolig,  

 kontakt til lokal interesseforening m.v.
IV.
Handleplaner for øvrige fælles klienter Det bemærkes, at samarbejdet om øvrige fælles klienter ikke burde medføre  

 nogen udvidelse af den faktiske arbejdsmængde i relation til den enkelte  

 klient.
Allerede i dag udfører medarbejdere i begge systemer i langt de  

 fleste tilfælde de opgaver, der er beskrevet i dette afsnit.
Formålet med  

 disse vejledende regler er at forbedre samarbejdet mellem medarbejderne i  

 socialforvaltningen og kriminalforsorgens institutioner og afdelinger med en  

 eventuel effektivisering af arbejdet i begge systemer til følge.
Amtskommuner  

 og kommuner anbefales derfor at drøfte, hvorledes de vejledende  

 retningslinier kan inddrages i fastlæggelsen af det konkrete lokale  

 samarbejde.
Inddragelse af myndigheder/samarbejdsdeltagere Udover socialforvaltningen og kriminalforsorgen kan det i det konkrete  

 tilfælde være relevant at inddrage behandlingsmyndigheder,  

 uddannelsesinstitutioner, arbejdsformidlingen m.fl. ved koordineringen af en  

 fælles handleplan.
Efter indhentelse af den pågældendes samtykke starter samarbejdet med at  

 udveksle alle relevante oplysninger.
Det kan bl.a. være oplysninger om  

 personens kriminelle forhold, sociale situation, helbredsmæssige tilstand,  

 tidligere kontakt til behandlingssystemer og socialforvaltning og om  

 personens egne ønsker i forbindelse med handleplanen.
Samtidig aftales det  

 blandt deltagerne, hvem der påtager sig rollen som koordinator i forbindelse  

 med den konkrete handleplan.
Initiativforpligtelse Som udgangspunkt vil initiativforpligtelsen påhvile den af  

 kriminalforsorgens medarbejdere, som i situationen er i kontakt med klienten.  

 Det vil dog også kunne forekomme, at socialforvaltningens medarbejdere eller  

 andre via henvendelser fra familiemedlemmer eller lignende bliver opmærksomme  

 på behovet for koordinering af en fælles handleplan og tager initiativ til en  

 sådan.
Handleplanens indhold Formålet med handleplanen er at støtte klienten i bedst muligt at blive i  

 stand til at klare sig selv uden at begå nye lovovertrædelser.
 Koordinering af fælles handleplaner vil ofte kunne bygge videre på  

 allerede lagte planer, fx en erhvervsplan efter bestemmelserne om  

 revalidering, en plan for en tilsynsperiode i forbindelse med en betinget  

 dom, en plan for afsoning af en ubetinget dom eller lignende.
 I samarbejde med den pågældende koordineres en skriftlig handleplan, som  

 bør indeholde:
 - en beskrivelse af de tiltag, som skønnes bedst egnet til at opfylde  

 planens formål, herunder initiativer i forbindelse med bolig,  

 underhold/forsørgelse, beskæftigelse/uddannelse, aktiverings- og  

 revalideringsmuligheder samt evt. behandling, omsorg eller støtte.
 - en beskrivelse af hvilke opgaver de involverede myndigheder har, og  

 hvornår disse skal varetages i planens forskellige tidsfaser, specielt m.h.p.  

 kriminalforsorgens tilsyns- og kontrolbehov, amtskommunens  

 (behandlings)opgaver, den kommunale socialforvaltnings hjælp med offentlige  

 ydelser, nærmere fastlæggelse af hvilken myndighed, der afholder hvilke  

 udgifter.
 Det anses for væsentligt, at handleplanen medtager samtlige forhold, der  

 har betydning for den pågældende m.h.t. tilsyn, eventuelle afsoningsperioder,  

 sociale eller uddannelsesmæssige foranstaltninger, opfølgning, anden social  

 støtte og stabilisering.
Evaluering Handleplanen bør løbende evalueres.
Eventuelle ændringer/justeringer bør i  

 samarbejde med den pågældende integreres hurtigst muligt. «ndringer og  

 justeringer bør i øvrigt kun koordineres ind på baggrund af en vurdering af  

 indvirkningen på handleplanen som helhed.
Alle de involverede bør derfor  

 hurtigt melde tilbage til koordinatoren i tilfælde af justeringsbehov.
4. Finansieringsregler Selve samarbejdet mellem de involverede offentlige myndigheder forventes  

 at finde sted som en integreret del af den enkelte myndigheds opgaveløsning -  

 og finansieres dermed efter de forskellige myndigheders sædvanlige  

 regler/kilder.
 Finansieringen i forbindelse med effektuering af de konkrete fælles  

 handleplaner følger også de sædvanlige regler.
Udgangspunktet er, at hver myndighed finansierer den del af planen, som  

 foregår eller varetages i myndighedens regi.
Det er således  

 kriminalforsorgen, som finansierer afsoning i fængsler, herunder ophold i  

 stoffrie afdelinger eller kontraktsafdelinger, ligesom det er  

 kriminalforsorgen, der via tilsynsarbejdet finansierer den støtte og kontrol,  

 som straffesystemet i den enkelte sag stiller krav om.
På tilsvarende måde er  

 det de kommunale og/eller amtskommunale myndigheder, der finansierer ophold i  

 fx socialpædagogiske opholdssteder eller misbrugs- behandlingsinstitutioner  

 efter bistandslovens/serviceloven (også hvor opholdet foregår som alternativ  

 afsoning i henhold til straffelovens § 49, stk. 2 eller som  

 udstationering/udslusning i sidste del af en fængselsafsoning).
 Der gælder særlige regler i bistands- og pensionslovene for fx betaling af  

 husleje og andre faste udgifter under afsoning, ligesom de sociale  

 myndigheder finansierer en række opgaver overfor helt unge lovovertrædere,  

 som tvangsmæssigt (ved tiltalefrafald eller betinget dom) undergives  

 foranstaltninger i henhold til bistandslovens afsnit vedrørende børn og unge.  

 Disse særlige finansieringsregler vil fremgå af det katalog over gældende  

 ret, som Socialministeriet og Direktoratet for Kriminalforsorgen forventer at  

 udsende i løbet af 1998.
5. Evaluering og opfølgning Som beskrevet i afsnit 2.d. er det aftalt, at en følgegruppe løbende vil  

 evaluere udviklingen i det regionale samarbejde.
Den samme følgegruppe - med  

 repræsentanter fra Socialministeriet, Direktoratet for Kriminalforsorgen og  

 de kommunale parter - vil samtidig evaluere udviklingen i samarbejdet om  

 handleplaner m.v. vedrørende de fælles klienter mellem kriminalforsorgen og  

 de sociale myndigheder m.fl.
 Midtvejs i den 5-årige forsøgsperiode vil der blive foretaget en høring  

 blandt de involverede parter, og der vil blive udarbejdet en rapport over  

 udviklingen i samarbejdet, både på det overordnede regionale plan og på det  

 konkrete, klientorienterede sagsbehandlingsniveau.
 De vejledende retningslinier vil blive revideret efter forsøgsperiodens  

 udløb, medmindre halvvejs-evalueringens resultater giver anledning til  

 revision allerede på dette tidspunkt.
