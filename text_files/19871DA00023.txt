Nr BTB 23 Betænkning over Forslag til folketingsbeslutning om forhøjelse af den  

 skattefri bundgrænse (forhøjelse af personfradrag)   

 Nr B 23 1987-88, 1. samling Afgivet af Skatte- og Afgiftsudvalget Afgivet: 19880323 Udvalget har behandlet beslutningsforslaget i en række møder og har herunder stillet et spørgsmål til skatteministeren, som denne har besvaret skriftligt.
Dette spørgsmål og ministerens besvarelse heraf er optrykt i et bilag til denne betænkning.
Herefter indstiller et flertal (udvalget med undtagelse af Fremskridtspartiets medlem) beslutningsforslaget til forkastelse ved 2. (sidste) behandling.
Et mindretal inden for flertallet (Socialistisk Folkepartis medlemmer af udvalget) ønsker at udtale, at beslutningsforslaget afvises, idet det vil undergrave det progressive element i skattesystemet, da en skattefri bundgrænse vil komme alle (også de højtlønnede) til gode.
Endvidere vil de provenumæssige konsekvenser være så voldsomme, at amter og kommuner straks vil blive stillet over for krav om omfattende besparelser i den offentlige sektor til skade for mennesker, der modtager overførselsindkomster.
Et mindretal (Fremskridtspartiets medlem af udvalget) indstiller lovforslaget til vedtagelse uændret.
Jytte Hilden (S) Stavad (S) fmd.
Erling Christensen (S) Pia Gjellerup (S) Helen Beim (S) Bjørn Poulsen (SF) Bente Søltoft (SF) Jens Thoft (SF) Aagaard (KF) Kirkegaard (KF) Svend Åge Petersen (KF) Pernille Sams (KF) Svend Heiselberg (V) Skrumsager Skau (V) nfmd.
Bente Juncker (CD) Glistrup (FP) Aase Olesen (RV) Partierne KRF og FK havde ikke medlemmer i udvalget.
Bilag Udvalgets spørgsmål til skatteministeren og dennes besvarelse heraf Spørgsmål:
Ministeren bedes redegøre for forslagets provenumæssige konsekvenser - brutto og netto.
 Svar:
Ifølge forslaget skal personfradraget forhøjes, således at alle skatteydere får et personfradrag på 60.000 kr. i 1988.
 En forhøjelse af personfradraget for alle skatteydere til 60.000 kr.
skønnes at medføre et provenutab på ca. 75 mia. kr. årligt, såfremt alle skatteydere er i stand til at udnytte forhøjelsen fuldt ud.
Dette er dog ikke tilfældet, idet især pensionister, unge under 18 år og andre ude af erhverv ikke er i stand til at udnytte hele det forhøjede personfradrag.
Provenutabet reducers herved til ca.
 58 mia. kr. i 1988. Heraf vedrører ca. 36 mia. kr. kommunerne.
I provenuskønnet er der kun taget hensyn til de umiddelbare provenuvirkninger og ikke til de samfundsøkonomiske følgevirkninger, som vil være forbundet med at lempe personskatten med 58 mia. kr. eller ca. 30 pct.
