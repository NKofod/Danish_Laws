Bekendtgørelse om produktionsafgift på kartofler I medfør af § 6, stk. 1 og 5, § 10, stk. 1, og § 24 i lov  

 om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 285 af 8.  

 maj 2002, som ændret ved lov nr. 967 af 4. december 2002, fastsættes efter  

 bemyndigelse:
 § 1.  

  

 Ved  

 salg af industrikartofler, der ikke forarbejdes i Danmark, læggekartofler og  

 spisekartofler af dansk avl skal betales en afgift på 0,40 kr. pr. 100 kg.
 Stk. 2.  

  

 Ved anvendelsen  

 af kartofler af dansk avl til industriel forarbejdning i Danmark skal  

 ligeledes  

 betales en afgift på 0,40 kr. pr. 100 kg.
 § 2.  

  

 Ved  

 salg forstås i denne bekendtgørelse enhver form for overdragelse mod  

 vederlag,  

 herunder fordeling og levering.
§ 3.  

  

 Afgiftspligten efter § 1, stk. 1, påhviler 1)  

 	  

    

 kartoffelcentraler,  

 kartoffelpakkerier og kartoffelavlere, der i medfør af bekendtgørelse om  

 kartofler,  

 er autoriseret som sorterevirksomhed for læggekartofler og spisekartofler, 2)  

 	  

    

 engrosvirksomheder,  

 der er autoriseret, godkendt eller registreret i medfør af bekendtgørelse om  

 autorisation m.v. ved behandling og salg af fødevarer m.v. samt  

 kontrolmærkning  

 af animalske fødevarer, og som klassificerer og emballerer spisekartofler, 3)  

 	  

    

 sortere- og  

 engrosvirksomheder, der er afgiftspligtige efter nr. 1 og 2, samt  

 ikke-autoriserede engrosvirksomheder og kartoffelavlere, der sælger  

 industrikartofler, der ikke forarbejdes i Danmark og 4)  

 	  

    

 fysiske eller  

 juridiske personer, der sælger spisekartofler af egen avl eller avl fra  

 nærliggende bedrifter.
 Stk. 2.  

  

 Afgiftspligten  

 efter § 1, stk. 2, påhviler den pågældende forarbejdningsvirksomhed.
 § 4.  

  

 Afgift for læggekartofler og spisekartofler  


  

 skal betales første gang, de sælges.
 Stk. 2.  

  

 Stk.1 gælder  

 også ved salg til driftsmæssigt adskilte enheder inden for samme virksomhed.
 Stk. 3.  

  

 Afgift på  

 industrikartofler, der ikke forarbejdes i Danmark, skal betales første gang  

 kartoflerne sælges til en udenlandsk modtager.
 § 5.  

  

 Afgiftsbeløbet skal fremgå af salgsafregningen.
 § 6.  

  

 Virksomheder og kartoffelavlere, der er afgiftspligtige efter § 3, stk. 1,  


  

 nr. 1-3,  


  

 skal hvert år pr. 31. december udarbejde en opgørelse over køb,  

 salg og anden anvendelse af kartofler i de foregående 12 måneder.
 Stk. 2.  

  

 Opgørelsens  

 overensstemmelse med virksomhedens regnskaber skal attesteres af en  

 statsautoriseret  

 eller registreret revisor eller af en driftsøkonomisk jordbrugskonsulent  

 godkendt som særligt sagkyndig efter reglerne om støtteordning for yngre  

 jordbrugere.
 Stk. 3.  

  

 Hvis  

 afgiftsgrundlaget er på 2.000 hkg. eller derunder, kan attestationen  

 erstattes  

 af en skriftlig erklæring fra den afgiftspligtige.
 Stk. 4.  

  

 Opgørelsen skal  

 senest den 10. marts indsendes til Kartoffelafgiftsfonden, c/o  

 Fællessekretariatet,  

 Grindstedvej 55, 7184 Vandel.
§ 7.  

  

 Virksomheder,  

 der er afgiftspligtige efter § 3, stk. 2, skal hvert år pr. 30. juni  

 udarbejde  

 en opgørelse over køb, salg og anden anvendelse af kartofler i de foregående  

 12  

 måneder.
Opgørelsen skal attesteres af en statsautoriseret eller registreret  

 revisor.
 Stk. 2.  

  

 Opgørelsen skal  

 senest den 10. september indsendes til Kartoffelafgiftsfonden, c/o  

 Fællessekretariatet,  

 Grindstedvej 55, 7184 Vandel.
§ 8.  

  

 Fysiske eller juridiske personer, der sælger spisekartofler af egen avl eller  

 avl fra nærliggende bedrifter, skal 1)  

 	  

    

 anmelde dette  

 skriftligt til Kartoffelafgiftsfonden og 2)  

 	  

    

 udarbejde en  

 opgørelse pr. 31. december over areal samt køb, salg og anden anvendelse af  

 kartofler  

 i de foregående 12 måneder.
 Stk. 2.  

  

 Opgørelsen skal  

 senest den 10. marts indsendes til Kartoffelafgiftsfonden, c/o  

 Fællessekretariatet,  

 Grindstedvej 55, 7184 Vandel.
 Stk. 3.  

  

 Hvis det af  

 opgørelsen til Kartoffelafgiftsfonden fremgår, at afgiftsbeløbet er på 100  

 kr.  

 eller derunder, skal beløbet ikke indbetales til Kartoffelafgiftsfonden.
 § 9.  

  

 Kartoffelafgiftsfonden kan efter skriftlig ansøgning godkende, at en  

 virksomhed  

 fraviger datoen for udarbejdelse af opgørelse til fonden og i stedet  

 overholder  

 datoen for virksomhedens regnskabsafslutning.
 Stk. 2.  

  

 Opgørelsen skal  

 indsendes til Kartoffelafgiftsfonden senest 70 dage efter regnskabsperiodens  

 afslutning.
 § 10.  

  

 Forfaldne afgifter skal indbetales til Kartoffelafgiftsfonden samtidig med  

 indsendelse af de opgørelser, der er nævnt i §§ 6-8.
§ 11.  

  

 Beløb, der ikke betales rettidigt, tillægges efter lovens § 20, stk. 1, en  

 årlig rente svarende til den rente, der er fastsat i henhold til rentelovens  

 §  

 5, fra forfaldsdagen at regne.
Den tillagte rente udgør dog mindst 50 kr.
 § 12.  

  

 Der er udpantningsret for forfaldne beløb efter lovens § 21, herunder for de  

 i  

 § 11 nævnte rentebeløb.
 § 13.  

  

 Overtrædelse af §§ 6-8, og § 10 straffes med bøde, medmindre højere straf er  

 forskyldt efter kapitel 5 i lov om administration af Det Europæiske  

 Fællesskabs  

 forordninger om markedsordninger for landbrugsvarer, m.v.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 14.  

  

 Bekendtgørelsen træder i kraft den 1. januar 2004.
 Stk. 2.  

  

 Samtidig ophæves  

 bekendtgørelse nr. 989 af 15. december 1997 om produktionsafgift på  

 kartofler.
