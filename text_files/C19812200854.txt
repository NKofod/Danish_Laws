 Hermed følger i 5 eksemplarer protokollat mellem finansministeriet og  

 Danmarks Jurist- og Økonomforbund vedrørende de overenskomstansatte  

 medarbejdere i stillinger uden forskningspligt ved økonomistudierne ved  

 handelshøjskolen i Århus, Odense Universitet og handelshøjskoleafdelingerne.
 Det bemærkes i tilslutning hertil, at arbejdstiden for de af protokollatet  

 omfattede medarbejdere på årsbasis i gennemsnit forudsættes fordelt med 90  

 pct. til undervisningsopgaver og 10 pct. til administrative opgaver.
 Ved Odense Universitet er lærerne forpligtet til uden ekstra betaling at  

 varetage de opgaver, der hidtil er blevet udført og honoreret som  

 overarbejde.
 Det er under forhandlingerne af undervisningsministereit tilkendegivet, at  

 ministeriet vil være indstillet på ved Odense Universitet at søge nye  

 stillinger ved økonomistudiet oprettet som stillinger med  

 forskningstilknytning, og at man i forbindelse med ledighed i  

 økonomilærerstillinger ved universitetet vil søge at gennemføre en omdannelse  

 til stillinger med forskningstilknytning, for så vidt dette kan lade sig gøre  

 inden for universitetets budgetrammer.
 Der er mellem parterne enighed om, at aftale om ydelse af lektortillæg  

 forudsætter, at der er afsat beløb hertil af den ved overenskomstfornyelsen  

 aftalte pulje.
 P.m.v.
 e.b.
Kr.
Lund-Andersen fm.
 Bilag.
 Bilaget er udeladt her.
