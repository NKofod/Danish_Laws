Skriftlig fremsættelse (9. marts 2004) Birthe Skaarup  

  

 (DF):
 Herved tillader jeg mig for Folketinget at fremsætte:
 Forslag til  

 folketingsbeslutning om at klarlægge mulighederne for nedsættelse af momsen  

 på  

 receptpligtige lægemidler.
(Beslutningsforslag nr.
B 142).
Dansk Folkeparti mener, at medicinpriserne i Danmark bør  

 sænkes.
Selv om de danske medicinpriser er faldet gennem nogle år, ligger de  

 alligevel stadig relativt højt, og det hænger i høj grad sammen med, at den  

 danske moms er den højeste moms på medicin i noget europæisk land, måske den  

 højeste i verden.
Det er ikke en behagelig måde for Danmark at være  

 rekordsætter på! Det er efter Dansk Folkepartis opfattelse ikke holdbart at  

 opretholde den meget høje medicinmoms, og vi har derfor valgt at fremsætte  

 dette forslag, der har til formål at bringe den danske moms mere på linje  

 med,  

 hvad der gælder i den øvrige verden.
Dansk Folkeparti havde gerne set, at der allerede nu kunne  

 samles et flertal i Folketinget for at nedsætte momsen på den receptpligtige  

 medicin til 5 % med virkning fra 2004. Men med de udmeldinger, vi tidligere  

 har  

 set fra andre partier, har vi vurderet, at et sådant flertal ikke kan samles  

 på  

 nuværende tidspunkt.
Derfor lægger vores forslag op til, at Folketinget i  

 første omgang pålægger regeringen at udføre et udredningsarbejde.
Det er  

 vores  

 opfattelse, at de resultater, der fremkommer ved en sådan sagkyndig  

 udredning,  

 vil overbevise Folketinget om det fornuftige i at nedsætte den danske  

 medicinalmoms,  

 så den bedre svarer til forholdene i den øvrige civiliserede verden.
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
