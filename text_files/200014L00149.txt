Betænkning afgivet af  

 Uddannelsesudvalget den 28. november 2000 Betænkning over Forslag til lov om ændring af lov om  

 befordringsrabat til studerende ved videregående uddannelser (Forlængelse af studerendes adgang til  

 befordringsrabat) [af  

 undervisningsministeren (Margrethe Vestager)] 1. Udvalgsarbejdet Lovforslaget blev fremsat den 11. oktober 2000 og var til  

 1. behandling den 31. oktober 2000. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 4 møder.
2. Indstillinger og politiske bemærkninger Et flertal i udvalget (udvalget med undtagelse af V  

 og KF) indstiller lovforslaget til vedtagelse uændret.
 Dansk Folkeparti er dog fortsat af den opfattelse, at en  

 mere ubureaukratisk ordning ville være at foretrække, hvilket  

 Dansk Folkeparti også tidligere har anført i forbindelse med de  

 seneste ændringer af loven.
 Det er således stadig Dansk Folkepartis opfattelse,  

 at man i stedet for denne ordning skulle etablere en ordning, der giver de  

 studerende mulighed for fradrag for deres befordringsudgifter på  

 selvangivelsen efter de generelle regler for fradrag for  

 befordringsudgifter.
 Dette ville efter Dansk Folkepartis opfattelse endvidere  

 medvirke til, at de unge studerendes søgning mod hovedstaden ville  

 aftage og dermed medvirke til, at der ville blive mindre efterspørgsel  

 efter værelser i hovedstaden.
 Dog mener Dansk Folkeparti, at denne ændring er en  

 forbedring af forholdene for de studerende, og Dansk Folkeparti kan derfor  

 støtte ændringen.
 Et mindretal i udvalget (V) vil ved 3. behandling  

 af lovforslaget stemme hverken for eller imod lovforslaget.
 Et andet mindretal i udvalget (KF)  

 indstiller lovforslaget til forkastelse ved 3. behandling.
 En oversigt over Folketingets sammensætning er  

 optrykt i betænkningen.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V) nfmd.  

  Hanne Severinsen (V)  Else Winther Andersen (V)  

 Gitte Lillelund Bech (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 56 Bilagsnr.
