Sagen vedrører samvurdering af 3 matr.nre., der i matriklen er noteret  

 som en samlet ejendom (uden landbrugspligt) med en landbrugsejendom bestående  

 af 4 matr.nre.
Vurderingsrådet vurderer de 7 matr.nre. som en samlet ejendom,  

 idet de udgør en driftsenhed.
Ejerens advokat protesterer over samvurderingen  

 idet der er lyst ideel anpart på 10% af de 3 matr.nre., der udgør en samlet  

 ejendom uden landbrugspligt.
Det er direktoratets opfattelse, at de 7  

 matr.nre. ikke i matrikel og tingbog skal noteres som en landbrugsejendom.
 Ved skrivelse af 10-4-1980 har statsskattedirektoratet anmodet ministeriet  

 om en udtalelse i en sag vedrørende samvurdering af matr.nr.1a Nyby By samt  

 matr.nr.9o og 113a Gammel By, der i matriklen er noteret som en samlet  

 ejendom (uden landbrugspligt), med landbrugsejendommen matr.nr.7a, 7l, 7m og  

 80b Sønder Mark.
Det fremgår af sagen, at vurderingsrådet den 1-10-1979 ved en berigtigelse  

 af ansættelsen ved 16.almindelige vurdering har vurderet de nævnte 7  

 matr.nre. som en samlet ejendom, idet de udgør en driftsenhed, Ejerens advokat har i skrivelse af 11-10-1979 og 30-10-1979 protesteret  

 mod samvurderingen under henvisning til, at en ideel anpart på 1/10 af  

 matr.nr.1a Nyby By samt matr.nr.9o og 113a Gammel By, ved skøde af 3-10-1979,  

 lyst den 7-11-1979, er afhændet til ApS. nr. 408, medens landbrugsejendommen  

 matr.nr.7a m.fl. fortsat i sin helhed ejes af proprietær Jørgensen.
Skyldrådet har efter besigtigelse af ejendommen udtalt, at der ikke er  

 tvivl om, at de nævnte 7 matr.nre. drives som en samlet ejendom.
Ved  

 besigtigelsen er der bl.a. redegjort for afstandsforholdene, herunder oplyst,  

 at matr.nr.1a ligger ca. 5-6 km fra driftsbygningerne på ejendommen  

 matr.nr.7a m.fl.
 I den anledning skal man, idet der henvises til skrivelse herfra af  

 26-7-1979 (M.C.J.152, 1979) og til statsskattedirektoratets skrivelse af  

 26-11-1979 til samtlige skyldrådsformænd og skyldrådskontorer, meddele, at  

 ministeriet efter de foreliggende oplysninger om samdrift, afstandsforhold  

 m.v. finder, at de nævnte 7 matr.nre. drives sammen som en driftsenhed.
 Samtidig skal man dog meddele, at adkomstforholdene vil være til hinder  

 for en samnotering i medfør af § 2 i landbrugsloven, idet en sådan  

 samnotering forudsætter, at de pågældende matr.nre. ejes af samme ejer ifølge  

 tingbogen.
 Det bemærkes herved, at skødet på de omhandlede matr.nre. er lyst den  

 7-11-1979 uanset at det ved skødepåtegning af 16-10-1979 fra  

 ejendomsskattekontoret i Nyby kommune fremgår, at de omhandlede matr.nre.  

 ikke er særskilt vurderet, og at de udgør en del af en landbrugsejendom, jf.  

 § 1 og § 11 A og B i udstykningsloven (lovbekendtgørelse nr.6 af 7-1-1977).
 Der henvises herved til vedlagte kopi af skrivelse af d.d. til dommeren i  

 Storby.
 Det er dog ministeriets opfattelse, at de foreliggende adkomstforhold,  

 således som de fremgår af tingbogen, må lægges til grund for sagen, uanset  

 fornævnte omstændigheder ved tinglysningen af skødet på matr.nr.1a m.fl., og  

 at de nævnte 7 matr.nre. således ikke i matriklen eller tingbogen kan noteres  

 som en landbrugsejendom.
 Det tilføjes, at sagen herfra har været forelagt statens jordlovsudvalg,  

 og at jordlovsudvalget har oplyst, at der på nævnte matr.nr.1a Nyby By samt  

 matr.nr.9o og 113a Gammelby By vil blive tinglyst forkøbsret for staten i  

 medfør af bestemmelserne i lov om statens fremskaffelse af jord og udlån til  

 jordbrugsmæssige formål m.v. (lovbekendtgørelse nr.396 af 23-7-1974).
