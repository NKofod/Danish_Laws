 Der var rejst spørgsmål om, hvorvidt udgifter til musik skal medregnes til  

 den afgiftspligtige værdi hos et hotel, eller om reglerne for udlæg kan finde  

 anvendelse.
 Et distriktstoldkammer traf følgende afgørelse:
1. Udgifter til musik, som et hotel skaffer efter anmodning fra en gæst,  

 og som refunderes af gæsten, og 2. udgifter til musik, som en gæst selv medbringer på hotellets opfordring  

 og/eller efter dettes godkendelse, kan holdes uden for den afgiftspligtige værdi for de af hotellet  

 præsterede ydelser til kunden, forudsat at der ikke beregnes avance af  

 udgifterne, at der udstedes en særlig opgørelse til kunden vedrørende  

 udgifterne, at de originale udgiftsbilag er udstedt til kunden eller med  

 kunden som ordregiver, og at de originale udgiftsbilag videresendes til  

 kunden.
 Vederlag for musik, som et hotel leverer ved ansat personale eller ved  

 personer, der er engageret af hotellet, skal derimod medregnes til den  

 afgiftspligtige værdi hos hotellet.
 Nævnet tiltrådte distriktstoldkamrets afgørelse.
Ved Mn.1014 har nævnet senere lempet betingelserne for, at  

 momsregistrerede virksomheder kan holde udlæg uden for den momspligtige  

 værdi.
Kravet om, at de originale udgiftsbilag er udstedt til kunden eller  

 med kunden som ordregiver, er således bortfaldet.
