Bekendtgørelse om ændring af bekendtgørelse om miljøbetinget tilskud § 1 I bekendtgørelse nr. 95 af 28. januar 2010 om miljøbetinget tilskud, som ændret ved bekendtgørelse nr. 374 af 12. april 2010, foretages følgende ændring:
 1. § 18, stk. 3 og 4, affattes således:
»Stk. 3. Oplysning om hvorvidt det er betingelsen i stk. 2, nr. 2 eller 3, der skal være gældende for planperioden, skal anføres på det særlige skema, Fællesskemaet, der anvendes til anmodning om udbetaling af tilskud for det tilsagnsår, inden for hvilket planperioden udløber.
For tilsagn, hvor tilsagnsperioden begynder den 1. september 2010, gælder, at oplysning for planperioden 2010/2011, der skal anføres i Fællesskemaet for 2011, træder i stedet for tidligere oplysning herom i Fællesskemaet for 2010.
Stk. 4. Ved en erhververs indtræden i et tilsagn om tilskud, jf. § 22, kan den gældende betingelse efter stk. 2, nr. 2 eller 3, ændres med virkning for erhververs jordbrugsbedrift.« § 2 Bekendtgørelsen træder i kraft den 1. januar 2011.
