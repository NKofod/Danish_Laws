(Til alle kommunalbestyrelse, amtsråd  

 samt valgbestyrelser) 1. Indledning I den kommunale valglov er det fastsat, at valgbestyrelsen skal føre en  

 valgbog, hvori alle væsentlige oplysninger om valget og resultatet heraf  

 indføres.
Valgbestyrelsen i kommunen skal føre særskilte valgbøger for  

 kommunalbestyrelsesvalget og amtsrådsvalget.
Det er ligeledes fastsat, at valgstyrerne skal føre en afstemningsbog,  

 hvori alle væsentlige oplysninger om afstemningen i afstemningsområdet samt  

 resultatet heraf indføres.
Der skal føres særskilte afstemningsbøger for  

 kommunalbestyrelsesvalget og amtsrådsvalget.
Foranstående fremgår af § 15, stk. 3, og § 16, stk. 4, i lov nr. 140 af 8.  

 marts 1989 om kommunale valg.
Reglerne om, at der skal føres valgbøger og  

 afstemningsbøger svarer til de hidtil gældende.
Efter den hidtidige kommunale valglov skulle valgbestyrelsens valgbog være  

 autoriseret af kommunalbestyrelsen henholdsvis amtsrådet og valgstyrernes  

 valgbog (der nu benævnes »afstemningsbog«) skulle være stedfæstet  

 (autoriseret) af kommunalbestyrelsen.
I praksis blev anvendt fortrykte  

 valgbøger, som Indenrigsministeriet lod fremstille.
 Ved den nye kommunale valglov er denne praksis blevet lovfæstet, idet der  

 er indføjet bestemmelser i loven om, at indenrigsministeren fastsætter regler  

 om indholdet og udformningen af valgbøgerne og afstemningsbøgerne, jf. den  

 kommunale valglovs § 15, stk. 3, sidste pkt., og · 16, stk. 4, sidste pkt.
2. Valgbøgernes og afstemningsbøgernes indhold og  

 udformning Som nævnt i Indenrigsministeriets vejledning af 11. oktober 1989 om  

 afholdelse af de kommunale valg tirsdag den 21. november 1989, afsnit 1.3,  

 har Indenrigsministeriet ladet fremstille nye fortrykte valgbøger og  

 afstemningsbøger, der kan købes hos Barfod & I.
Chr.
Petersen A/S.
 Reglerne om valgbøgernes af afstemningsbøgernes indhold og udformning  

 fremgår af de fortrykte valgbøger og afstemningsbøger.
I stedet for den fortrykte valgbog kan anvendes en edb/etb-udskrevet  

 valgbog.
Det er dog en forudsætning herfor, at en sådan valgbog indeholder de  

 samme oplysninger som den fortrykte valgbog og i samme rækkefølge.
Samme  

 sidetal som i den fortrykte valgbog bør benyttes.
Ikke benyttede sider kan  

 udelades.
 Den forbindende eller supplerende tekst i den fortrykte valgbog skal  

 medtages i den edb/etb-udskrevne, idet valgbestyrelsens medlemmer ved deres  

 underskrift i valgbogen attesterer, at alle de i den fortrykte valgbog  

 angivne optællinger og afstemninger mv. er foretaget.
 Udfyldelse af den fortrykte valgbogs skemaer kan erstattes af indklæbede  

 edb/etb-udskrevne skemaer.
 Foranstående gælder tilsvarende for anvendelse af andre afstemningsbøger  

 end de fortrykte.
I valgbøgerne og afstemningsbøgerne til brug ved de kommunale valg den 21.  

 november 1989 er foretaget en-række ændringer i forhold til de valgbøger, der  

 blev benyttet ved de kommunale valg i 1985. I de følgende afsnit redegøres  

 for disse ændringer.
Af praktiske grunde redegøres der først for ændringerne  

 vedrørende afstemningsbøgerne, dernæst for ændringerne vedrørende  

 valgbøgerne.
3. Ændringer i afstemningsbøgerne I afstemningsbøgerne til såvel kommunalbestyrelsesvalget som  

 amtsrådsvalget er i forhold til de tidligere benyttede valgbøger foretaget en  

 række ændringer af sproglig og redaktionel karakter, herunder ændringer, der  

 er en følge af den nye kommunale valglov.
Den væsentligste ændring vedrører registreringen af de ugyldige  

 stemmesedler.
Den hidtil forudsatte angivelse af årsagen til, at hver enkelt  

 ugyldig stemmeseddel er anset for ugyldig, er afløst af en skematisk  

 angivelse i overensstemmelse med de ugyldighedsgrunde, der er indeholdt i  

 Indenrigsministeriets bekendtgørelse af 31. oktober 1989 om bedømmelse af  

 stemmesedler afgivet til kommunale valg.
De paragraffer, der er anført efter  

 de enkelte ugyldighedsgrunde i skemaet på s. 3 i de fortrykte  

 afstemningsbøger, angiver de paragraffer i bekendtgørelsen, hvor de  

 pågældende ugyldighedsgrunde er beskrevet.
4. Ændringer i valgbogen for kommunalbestyrelsesvalget Den fortrykte valgbog for valget til kommunalbestyrelsen indeholder på  

 tilsvarende måde som afstemningsbøgerne en række ændringer af sproglig og  

 redaktionel karakter, herunder ændringer, der er en følge af den nye  

 kommunale valglov.
Registreringen af de ugyldige stemmesedler er ændret til  

 en skematisk registrering på tilsvarende måde som i afstemningsbøgerne.
Herudover skal nævnes, at valgbogen ikke mere skal indeholde oplysning om  

 kandidaternes bopæl.
I stedet skal angives kandidaternes personnummer.
Dette  

 er begrundet i hensynet til valgbøgernes funktion som grundlag for den  

 officielle valgstatistik, herunder statistikken over kandidaternes fordeling  

 på køn.
5. Ændringer i valgbøgerne for amtsrådsvalget I den valgbog, som valgbestyrelsen i kommunen skal føre for amtsrådsvalget  

 i kommunen, er foretaget tilsvarende ændringer som i valgbogen for  

 kommunalbestyrelsesvalget, herunder vedrørende registreringen af de ugyldige  

 stemmesedler. Ændringerne vedrørende oplysningerne om kandidaterne har dog  

 ikke betydning for denne valgbog.
I den valgbog, som amtsvalgbestyrelsen skal føre for amtsrådsvalget, er  

 ligeledes foretaget en række ændringer af sproglig og redaktionel karakter,  

 herunder ændringer, der er en følge af den nye kommunale valglov.
Endvidere  

 er gennemført tilsvarende ændringer som i valgbogen for  

 kommunalbestyrelsesvalget for så vidt angår oplysningerne om kandidaterne.
Som en nydannelse skal af amtsvalgbestyrelsens valgbog fremgå, ikke blot  

 antallet af de ugyldige stemmesedler, men også hvorledes disse fordeler sig  

 på de enkelte ugyldighedsgrunde.
Overgangen til en skematisk registrering af  

 de ugyldige stemmesedler i kommunernes valgbøger for amtsrådsvalget har  

 muliggjort dette.
6. Ikke særregler for kommuner med kun eet  

 afstemningsområde De hidtidige særregler om ledelse af afstemningen og stemmeoptællingen i  

 kommuner med kun eet afstemningsområde (Hundested, Rønne, Munkebo og  

 Vissenbjerg) er ophævet.
I disse kommuner skal afstemningen og den  

 efterfølgende stemmeoptælling på afstemningsstedet ligesom i de øvrige  

 kommuner ledes af valgstyrere, der indfører resultaterne af afstemningen i  

 afstemningsbøger for henholdsvis kommunalbestyrelses- og amtsrådsvalget.  

 Fintællingen foretages derefter af valgbestyrelsen, der indfører resultatet  

 heraf i de pågældende valgbøger.
 Der er intet til hinder for, at medlemmerne af valgbestyrelsen tillige er  

 valgstyrere.
