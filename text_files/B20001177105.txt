Meddelelser fra Søfartsstyrelsen F.  

 Mindre erhvervsfartøjers bygning og udstyr m.v.
Kapitel F V,  

 Brandsikring, opdagelse af brand og brandslukning, 1. januar 2001 KAPITEL V Brandsikring,   

 opdagelse af brand og brandslukning Regel 1	Anvendelse Regel 2	Definitioner Regel 3	Brandisolering Regel 4	Fast installerede brandmelde- og  

 brandslukningsanlæg til motorrum Regel 5	Transportable ildslukkere Regel 6	Komfurinstallationer Regel 7	Installationer til opvarmning KAPITEL V Brandsikring,   

 opdagelse af brand og brandslukning Regel 1	Anvendelse 1	Dette kapitel finder anvendelse på nye  

 fartøjer som defineret i kapitel I, regel 2, dog finder regel 4, stk.  

 2 i dette kapitel også anvendelse på eksisterende  

 fartøjer.
Regel  

 2	Definitioner 1	»Apteringsrum«: Alle rum der anvendes til personers  

 ophold.
 2	»Motorrum«: Rum, der indgår i fartøjets  

 konstruktion, og hvor der er installeret forbrændingsmotorer og/eller  

 oliefyr til central opvarmning.
 3	»Motorkasse«: Rum, hvor sider og top er i forbindelse  

 med fri luft, og hvor der er installeret forbrændingsmotorer og/eller  

 oliefyr til central opvarmning.
 4	»Klasse B-15«: Som defineret i Meddelelser fra  

 Søfartsstyrelsen B.
 5	»Ikke-brændbart materiale«: Som defineret i  

 Meddelelser fra Søfartsstyrelsen B.
Regel  

 3	Brandisolering 1	Motorrummets skotter og dæk inklusive  

 døre og lemme samt motorkassers sider og top skal brandisoleres til  

 klasse B-15.
 2	I fartøjer af aluminium og fartøjer af  

 brændbart materiale skal eventuelle skibssider i motorrummet  

 brandisoleres til klasse B-15 til 300 mm under mindste dybgang.
 3	Brandisolering skal i almindelighed anbringes  

 på motorsiden, i stålfartøjer er placeringen dog  

 valgfri.
4	Olie- og lænsevandstanke af aluminium, som er  

 anbragt i motorrummet eller hvis sider støder op til motorrummet, skal  

 brandisoleres til klasse B-15 eller påføres ekspanderende  

 brandisolerende maling med tilsvarende isolationsværdi.
Tanksiderne mod  

 skroget kræves ikke isoleret.
 5	Olie-og lænsevandstanke af GRP-materiale  

 må kun anbringes i motorrum eller motorkasser, hvis de indgår i  

 fartøjets konstruktion, tanktoppen er under let vandlinie og frie  

 sider mod motorrum eller motorkasse isoleret til B-15.
 6	Olie-og lænsevandstanke af GPR-materiale  

 anbragt uden for motorrum skal isoleres som under stk. 5, hvis placeringen  

 nær kabys, oliefyr, radiatorer eller lignende gør, at de kan  

 blive udsat for samme ydre varmepåvirkning, som hvis de var anbragt i  

 et motorrum.
 7	Isoleringsmaterialer i motorrum og motorkasser skal  

 være dækket af en ikke brændbar overflade, hvor olie og  

 oliedampe ikke kan trænge igennem.
 8	Rør-, kabel- og slangegennemføringer  

 til eller fra motorrum og motorkasser skal være lige så  

 brandsikre som skottet/dækket/  

 siderne.
 9	Materialer, der let nedbrydes ved  

 varmepåvirkning, må ikke anvendes i forbindelse med  

 søforbindelser anbragt under fartøjets dybeste  

 nedlastningsvandlinie.
 10	Alle isoleringsmaterialer i apteringsrum herunder  

 styrehus skal være ikke brændbare.
Regel 4	Fast installerede brandmelde- og  

 brandslukningsanlæg til motorrum 1	Motorrum skal være beskyttet af et fast  

 installeret brandvisnings- og brandslukningsanlæg.
Brandvisningen, som  

 skal være med visuel og akustisk alarm, skal anbringes ved styrepladsen  

 og centralt i opholdsrum.
Anlæggets energiforsyning skal være  

 anbragt uden for det beskyttede rum.
 2	Eksisterende fartøjer forsynet med  

 køjer skal, senest et år efter dette regelværk er  

 trådt i kraft, være forsynet med et brandmeldeanlæg for  

 overvågning af motorrum, som anført under stk. 1.
 3	Nedennævnte krav gælder for  

 brandslukningsanlæg med kultveilte (CO2-anlæg). Andre  

 godkendte slukningsmidler med tilsvarende slukningseffekt, så som  

 systemer med vand1) eller blandede atmosfæriske luftarter2) , tillades også anvendt.
4	CO2-anlæg må kun kunne  

 udløses manuelt.
Udløserfunktionen (to greb) skal være  

 anbragt hensigtsmæssigt og beskyttet uden for motorrummet og rum med  

 brændstoftanke.
Anvisning på hvordan anlægget  

 udløses samt forholdsregler efter anvendelsen skal være anbragt  

 ved udløserstedet.
 5	CO2-Flaskerne skal anbringes uden for  

 motorrummet og være beskyttet mod mekanisk overlast og temperaturer  

 over 40°  

 C.
6	Fordelerrør med dyser skal sikre, at  

 slukningsmidlet fordeles jævnt i rummet.
CO2-mængde og  

 udstrømningstid skal afpasses, således at en effektiv  

 brandslukning i rummet sikres.
7	Mængden af CO2 skal være 1,5  

 kg/m3, idet der skal regnes med motorrummets bruttovolumen, dog er  

 2 kg den mindst tilladte mængde.
Den halve fyldningsgrad skal  

 opnås på højst 10 sekunder.
 8	Ventilationsåbninger med lukkemidler skal  

 placeres i motorrummets øverste del og udført således at  

 skadeligt overtryk i forbindelse med slukkemidlets udløsning til  

 rummet undgås.
9	Motorrum samt rum eller skab for  

 CO2-flasker skal være således udført, at  

 CO2 ikke i forbindelse med lækager eller udløsning  

 kan trænge ind i rum, hvor personer opholder sig.
Rum eller skab til  

 CO2-flasker skal have egen separat ventilation til frit  

 dæk.
 10	CO2 -anlæg må ikke  

 installeres i fartøjer af træ.
11	Faste brandslukningsanlæg og  

 brandmeldeanlæg skal efterses hvert 2. år af et autoriseret firma  

 eller person.
Eftersynet skal indføres i fartøjets tilsynsbog  

 med angivelse af dato og sted.
 12	Trykflasker skal trykprøves mindst hvert 10.  

 år.
Regel 5	Transportable ildslukkere 1	Ved styrepladsen skal der være anbragt en  

 godkendt ABC-ildslukker på mindst 5 kg.
 2	I fartøjer med aptering skal der endvidere  

 være anbragt en godkendt ABC-ildslukker på mindst 5 kg i  

 umiddelbar nærhed af indgangen til apteringen.
 3	Søfartsstyrelsen kan tillade, at  

 fartøjer er forsynet med ildslukkere, ud over dem som er nævnt i  

 stk. 1 og 2.
 4	Ved komfurinstallationer skal der være opsat et  

 brandtæppe, som opfylder standarden EN1869.
 5	Søfartsstyrelsen kan efter en konkret  

 vurdering kræve, at fartøjer til specielle formål er  

 forsynet med ildslukkere eller andet transportabelt ildslukningsudstyr,  

 udover det der nævnt i stk. 1 og 2.
 6	Håndildslukkere skal efterses, genoplades og  

 trykprøves i henhold til retningslinierne i DS 2320 af et autoriseret  

 firma eller person.
Regel  

 6	Komfurinstallationer 1	Bestemmelserne i Søfartsstyrelsens tekniske  

 forskrift nr. 2 af 13. marts 1989 om gasapparater, spritapparater og  

 petroleumsbrændere finder tilsvarende anvendelse på alle  

 fartøjer, som er omfattet af dette regelværk.
Regel  

 7	Installationer til opvarmning 1	Alle installationer til opvarmning skal  

 udføres på en for Søfartsstyrelsen forsvarlig måde.  

 Der skal især tages hensyn til den personlige sikkerhed og sikkerheden  

 i forbindelse med forebyggelse af brand.
 2)   	Der  

 henvises til Søfartsstyrelsens vejledning nr. 4 af 9. Juni 1994 om  

 installation og afprøvning af brandslukningsanlæg med blandede  

 atmosfæriske luftarter.
