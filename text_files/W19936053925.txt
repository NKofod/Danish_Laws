 Ankenævnet ophævede Konkurrencerådets afgørelse af 9. oktober 1991  

 vedrørende revision af faktureringsregler for bygge- og anlægsområdet (* 2).  

 Ankenævnet lagde herved vægt på, at de grundlæggende betingelser i  

 konkurrencelovens § 7 ikke var opfyldt, idet Rådet ikke havde søgt  

 sandsynliggjort, at der forelå særlige grunde til, at der var behov for nye  

 regler for, hvorledes virksomhederne inden for bygge- og anlægsfagene skulle  

 udfærdige deres fakturaer for regningsarbejde.
Ankenævnet tog samtidig i betragtning, at klagerne for Ankenævnet  

 havde erklæret sig enige i, at der på det omhandlede område burde gælde  

 faktureringsregler, således at det alene var indholdet af disse regler, der  

 var omtvistet, hvorpå Ankenævnet fandt anledning til at der var omtvistet,  

 hvorpå Ankenævnet fandt anledning til at bemærke, at nævnet ikke ville have  

 fundet grundlag for at give klagerne medhold i en del af deres subsidiære  

 påstand, hvorimod en anden del af den subsidiære påstand vedrørende indholdet  

 af faktureringsreglerne ville have kunnet tages til følge med henvisning til  

 det klagerne havde anført.(* 3) År 1993, den 15. januar 1993, afsagde Konkurrenceankenævnet i sagen j.nr.  

 91-72.699 Håndværksrådet, Entreprenørforeningen, Byggefagenes Kooperative  

 Landssammenslutning og Elinstallatørernes Landsforening (ELFO) ctr.  

 Konkurrencerådet sålydende K E N D E L S E:
 1. Ved skrivelser af 14. november 1991 og 3. marts 1992 har  

 Håndværksrådet, Entreprenørforeningen, Byggefagenes Kooperative  

 Landssammenslutning og ELFO, alle v/advokat Erik Mohr Mersing, klaget over  

 Konkurrencerådets afgørelse af 22. oktober 1991, hvorved rådet besluttede, at  

 der til afløsning af bekendtgørelserne nr. 778 og 780 af 21. november 1990 og  

 nr. 240 af 17. april 1991 - skal udstedes en ny bekendtgørelse om fakturering  

 af arbejder inden for bygge og anlægsområdet til ikrafttræden den 1. juni  

 1992. (Konkurrencerådet har senere udsat ikrafttrædelsen til den 1. april  

 1993).
 Klagerne har principalt påstået afgørelsen ophævet og har subsidiært  

 påstået afgørelsen ændret med hensyn til:
anvendelsesområde - faktureringsreglernes anvendelsesområde skal alene være arbejde udført  

 på kundernes bopæl, tidsforbrug - oplysning om tidsforbrug skal kun opgøres i produktiv arbejdstid  

 (herunder kørselstid) og en række særligt specificerede tillæg, materialeforbrug - ved specifikation af materialeforbrug skal ikke alene kunne benyttes  

 nettometoden, arbejdsløn - det skal være muligt at fakturere arbejdsydelsen efter udbetalt  

 arbejdsløn.
 Konkurrencerådet har påstået afgørelsen stadfæstet.
 Sagen har været mundtligt forhandlet, og parterne har herunder præciseret  

 deres påstande.
 2. Konkurrencerådets skrivelse af 22. oktober 1991 er sålydende:
 »Konkurrencerådet har på sit møde den 9. oktober 1991 behandlet  

 spørgsmålet om en revision af faktureringsreglerne for bygge- og  

 anlægsområdet på baggrund af de forhandlinger, der har været ført med  

 organisationerne. ...
 Konkurrencerådet besluttede i medfør af konkurrencelovens § 7, nr. 2, at  

 der skal udstedes en ny bekendtgørelse om fakturering af arbejder inden for  

 bygge- og anlægsområdet til ikrafttræden den 1. juni 1992.
 Konkurrencerådet lagde vægt på, at der er behov for øget gennemsigtighed i  

 branchen, hvilket vil medvirke til at fremme konkurrencen og dermed styrke  

 effektiviteten i produktion og omsætning.
 Konkurrencerådets beslutning indebærer:
1) at faktureringsreglerne i henhold til forslagets § 2 udformes således,  

 at arbejder for både private og erhvervsdrivende er omfattede af reglerne.  

 Dog kan regningsarbejder, hvor det samlede regningsbeløb inklusive moms  

 typisk ækvivalerer 2 timers arbejde, ikke kræves specificeret efter  

 faktureringsreglerne.
Minimumsgrænsen fastsættes til et afrundet beløb i 100  

 kr. efter forhandling med de organisationer, der har deltaget i  

 revisionsforhandlingerne.
 Konkurrencerådet lagde vægt på, at det hermed ikke vil blive vanskeligere  

 for virksomhederne at konkurrere med »sort arbejde«, og man vil  

 undgå byrdefuldt arbejde for virksomhederne.
 2) at faktureringsreglerne udformes således, at tidsforbruget i  

 overensstemmelse med forslagets § 4 skal opdeles i den produktive arbejdstid  

 på arbejdsstedet, den produktive arbejdstid på værkstedet samt den medgåede  

 tid ved kørsel i forbindelse med arbejdet.
 Konkurrencerådet lagde herved vægt på, at alene en specifikationsgrad, som  

 foreslået, vil give kunderne en reel mulighed for at vurdere betalingskravets  

 berettigelse.
 3) at bestemmelserne i de eksisterende faktureringsregler om angivelse af  

 servicevognstillæg (§ 5, stk. 7) og om fakturering efter udbetalt arbejdsløn  

 (§ 6) ophæves.
 Konkurrencerådet lagde herved vægt på, at servicevognstillægget stort set  

 har været anvendt generelt, hvorved det har fungeret som en automatisk  

 forhøjelse af kundetimeprisen, og at fakturering efter udbetalt arbejdsløn  

 kun benyttes i ringe omfang.
 4) at forslaget til nye faktureringsregler ændres således, at der tilføjes  

 en ny § 5, der fastsætter, at de af brancherne til Konkurrencerådet anmeldte  

 og godkendte prislister kan anvendes ved fakturering.
5) at forslaget til nye faktureringsregler ændres således, at det i § 6  

 (nu § 7) fastsættes, at materialeforbruget skal specificeres efter  

 nettometoden, dvs. med angivelse af den samlede materialeudgift tillige med  

 særskilt angivelse af det beregnede bruttoavancetillæg.
Virksomhederne skal  

 dog på kundens forlangende dokumentere indkøbspriserne for materialerne.
 Konkurrencerådet lagde herved vægt på hensynet til gennemsigtighed og  

 forenkling af reglerne samt til, at der i anden lovgivning refereres til  

 nettometoden.
 6) at forslaget til § 6 (nu § 7) desuden ændres således, at der er en  

 mulighed for at fakturere småting i en samlet post.
 Konkurrencerådets lagde vægt på, at denne mulighed betyder en stor  

 lettelse for virksomhederne uden at begrænse forbrugernes mulighed for at  

 bedømme betalingskravets berettigelse væsentligt.
 7) at de to dispensationer om benyttelse af enhedspriser, der er givet fra  

 faktureringsreglerne, inddrages.
 Konkurrencerådet lagde herved vægt på, at enhedspriser kan anvendes, når  

 der foreligger aftale i henhold til forslagets § 2 om anden  

 faktureringsmetode.
 Konkurrencerådets afgørelse betyder, at der udstedes en bekendtgørelse om  

 fakturering af arbejder inden for bygge- og anlægsområdet i overensstemmelse  

 med udkastet og de vedtagne ændringer hertil, som ovenfor beskrevet, til  

 ikrafttræden den 1. juni 1992. ...'.
 For ankenævnet har været fremlagt et udkast til den omtvistede nye  

 bekendtgørelse.
3.a Klagernes argumentation Klagerne har til støtte for deres principale påstand anført, at  

 betingelserne i konkurrencelovens § 7, nr. 2, for at fastsætte  

 faktureringsregler ikke er opfyldt.
Det en en betingelse herfor, således som  

 det fælles for såvel nr. 1 og 3, som for nr. 2, er angivet i indledning til §  

 7, at »der af andre særlige grunde er behov for at følge  

 konkurrenceforholdene eller skabe gennemsigtighed i prisforhold«.
Det  

 påhviler Konkurrencerådet at påvise og redegøre for, at disse betingelser for  

 faktureringsfastsættelse er opfyldt, og dette har rådet ikke ønsket eller  

 kunnet.
 I forbindelse med ikrafttrædelsen af konkurrenceloven bad Konkurrencerådet  

 en række organisationer om bemærkninger til, om faktureringsreglerne skulle  

 videreføres efter 1. januar 1991 og i bekræftende fald, hvilke  

 ændringsforslag de enkelte organisationer havde til de gældende  

 faktureringsregler.
Rådet besluttede herefter på sit møde den 21. november 1990, at der  

 fortsat skulle gælde faktureringsregler inden for bygge- og anlægsområdet.  

 Konkurrencerådet havde hverken forinden eller under mødet under nogen form  

 påvist eller redegjort for eksistensen af noget behov for videreførelse eller  

 revision af faktureringsreglerne.
Dette har rådet heller ikke siden på nogen  

 måde søgt nærmere at påvise.
Rådet har tværtimod vedvarende indtaget det  

 standpunkt, at kunkurrencelovens § 7 ikke, som betingelse for ændring af  

 gældende faktureringsregler kræver, at der skal dokumenteres noget behov  

 herfor.
Den omhandlede bestemmelse i konkurrencelovens § 7, nr. 2, var indeholdt i  

 Industriministeriets oprindelige lovforslag, og der er ikke under  

 Folketingets behandling foretaget ændringer i bestemmelsen.
Dette betyder, at  

 der ikke ud fra almindelige fortolkningsregler er grund til at antage, at  

 betingelserne i indledningen til § 7 ikke også skal gælde for  

 faktureringsbestemmelsen i nr. 2, og der skal således påvises et særligt  

 behov for faktureringsregler, herunder for en skærpelse af de eksisterende  

 regler.
Hertil kommer det almindelige forvaltningsretlige krav om, at udøvelse af  

 forvaltningsmæssige beføjelser skal kunne begrundes.
Dette understøtter  

 lovtekstens krav om påvisning af og redegørelse for behovet for ændring af de  

 allerede gældende faktureringsregler.
 Beføjelserne kan således ikke bringes i anvendelse blot med en henvisning  

 til lovens generelle formål.
 Klagerne er dog principielt enige med rådet i, at der også fortsat bør  

 gælde faktureringsregler, men kan ikke godkende de foreslåede ændringer.
b.
Klagerne har til støtte for deres subsidiære påstande anført følgende:
Ad anvendelsesområdet Der er ikke behov for, at faktureringsreglerne skal omfatte andet end  

 arbejde på kundens private bopæl.
Erhvervsmæssige kunder vil typisk besidde  

 indsigt i de forhold, der har betydning ved kontraktindgåelse, og som bør  

 overvejes ved valget af kontraktpart.
De hensyn, der eventuelt vil kunne  

 begrunde faktureringsreglernes opretholdelse for de private arbejder, gælder  

 ikke ved arbejde for erhvervsdrivende.
På området for erhvervsmæssige  

 arbejder vil faktureringsreglerne afstedkomme en uforholdsmæssig  

 administrativ og økonomisk byrde for virksomhederne.
Ad tidsforbruget Kørselstiden er hidtil indgået som en del af den produktive arbejdstid.
 Både Monopoltilsynet og Monopolankenævnet var af den opfattelse, at  

 specifikation af kørselstiden særligt var af betydning for de mindre  

 regningsarbejder.
 Forslaget om specifikation af kørselstiden skal ses i lyset af  

 sekretariatets tidligere afvisning af at undtage de mindre regningsarbejder.
Konkurrencerådets medlemmer traf først beslutning om, at  

 faktureringsreglerne skulle udformes således, at tidsforbruget skulle opdeles  

 i den produktive arbejdstid på arbejdsstedet, den produktive arbejdstid på  

 værksted samt den medgåede tid ved kørsel i forbindelse med arbejdet.  

 Derefter blev de mindre regningsarbejder, hvor det samlede regningsbeløb  

 inklusive moms typisk ækvivalerer to timers arbejde, imidlertid undtaget fra  

 faktureringsreglernes anvendelsesområde.
Dette er senere udmøntet i et  

 forslag om en bagatelgrænse på 600 kr. incl. moms.
De mindre  

 regningsarbejder, der hidtil har udgjort begrundelsen for udstedelse af  

 regler om specifikation af kørselstiden, er således blevet undtaget fra  

 faktureringsbekendtgørelsens anvendelsesområde.
Herved er den reelle  

 begrundelse for kravet om særskilt angivelse af kørselstiden bortfaldet.
 Specifikation af tidsforbrug på henholdsvis arbejdssted og værksted med  

 særskilt angivelse af medgået kørselstid, vil endvidere indebære  

 uforholdsmæssigt store praktiske og økonomiske byrder.
De berørte virksomheder udgør ca. 12.000 virksomheder hver med i  

 gennemsnit ca. 5 ansatte.
De ændrede faktureringsregler vil nødvendiggøre  

 ændring af allerede bestående edb-programmel, fortrykte arbejdssedler,  

 tidsskemaer, arbejdsrutiner m.v.
Herudover må det påregnes, at virksomhederne  

 vil undlade at beregne særskilt betaling for kørselstiden og i stedet forhøje  

 deres generelle bruttoavance med de med kørslen forbundne udgifter, herunder  

 arbejdsløn.
Dette kan føre til, at kunder, der ellers ikke eller kun i meget  

 begrænset omfang skulle have betalt for medgået kørselstid, vil blive  

 belastet med denne omkostning eller en uforholdsmæssig andel heraf.
Ad materialeforbrug Der er ikke nogen reel begrundelse for, at materialeforbruget kun skal  

 kunne specificeres efter nettometoden.
 Under forudsætning af, at der kun skal gælde en faktureringsmetode, har  

 Forbrugerrådet og Forbrugerstyrelsen givet udtryk for, at fakturering af  

 materialeforbruget i så fald skulle foretages efter bruttometoden, idet man  

 blandt andet erkendte, »at da der var tale om efterfølgende oplysninger,  

 måtte bruttometoden være tilstrækkelig«.
Lov nr. 379 af 6. juni 1991 om statstilskud til forbedringsarbejder m.v. i  

 helårsboliger administreres i praksis således, at der er valgfrihed mellem  

 brutto- og nettometoden.
Dette har ikke givet anledning til problemer.
Anvendelse af nettometoden som et obligatorisk specifikationskrav vil  

 indebære, at virksomhederne efterfølgende skal oplyse deres bruttoavance for  

 materialer.
En præcis angivelse af materialeudgiften og det beregnede  

 bruttoavancetillæg er ikke mulig i de tilfælde, hvor virksomhederne er  

 berettiget til rabatter fra deres leverandører afhængigt af årsomsætningen i  

 relation til disse.
Sådanne omsætningsafhængige rabatter kommer først  

 efterfølgende til udbetaling.
Ad arbejdsløn I kendelse af 7. oktober 1992 i sagen Danske Malermestre ctr.  

 Konkurrencerådet stadfæstede ankenævnet rådets afgørelse, hvorved rådet  

 pålagde Danske Malermestre at ophøre med at udsende Malerfagets  

 mesterprisliste.
Såfremt den eksisterende adgang til at fakturere arbejdsydelsen efter  

 udbetalt arbejdsløn ikke opretholdes, vil de virksomheder, der afsætter  

 ydelser baseret på de ansattes udførelse af akkordarbejde, være forpligtet  

 til at omregne akkordaftalen til timepriser i forbindelse med ydelsens  

 fakturering.
En sådan forpligtelse vil resultere i øgede administrative  

 byrder, der ikke modsvares af fordele inden for rammerne af de hensyn, der  

 vil kunne forfølges med hjemmel i konkurrenceloven.
 Hvis virksomhederne skal omregne akkordaftalen til timepriser, umuliggøres  

 en reel prissammenligning, da timeprisen for udført akkordarbejde som oftest  

 væsentligt vil overstige den tilsvarende pris for ikke-akkordarbejde, men må  

 ses i sammenhæng med, at der typisk anvendes færre timer til akkordarbejde.
4. Konkurrencerådets argumentation Rådet har anført, at hjemmelen i konkurrencelovens § 7 giver mulighed for  

 at ændre faktureringsreglerne på eget iniativitet.
Konkurrencelovens § 7, nr. 2, indeholder ikke nogen pligt for rådet til  

 gennem undersøgelser eller på anden måde at påvise eller redegøre for, at  

 betingelserne for faktureringsfastsættelse er opfyldt.
De indledende linier  

 til § 7 er ikke udtryk for, at der gælder fælles betingelser for  

 foranstaltninger efter henholdsvis nr. 1 og nr. 2.
 Der må derfor gælde de almindelige forvaltningsretlige grundsætninger,  

 hvorefter det -når der ikke findes regler om, hvilke oplysninger der skal  

 indhentes, eller når eventuelle regler ikke er udtømmende - følger af  

 undersøgelsesprincippet, at myndigheden selv afgør, hvilke oplysninger og  

 undersøgelser den anser for at være nødvendige.
 Den tidligere bestemmelse om forhandling med organisationerne om  

 fastsættelse af faktureringsreglerne bortfaldt i forbindelse med vedtagelsen  

 af konkurrenceloven, og der nævnes ingen steder i forarbejderne til  

 konkurrenceloven, at rådet i forbindelse med bestemmelsen i § 7, nr. 2, er  

 pligtig til at forhandle med organisationerne.
 Sammenholdes med bemærkningerne til konkurrencelovens § 7, nr. 3, angående  

 bemyndigelsen til Konkurrencerådet til at fastsætte mærknings- og  

 skiltningsregler: »... hvor det skønnes nødvendigt for at styrke  

 gennemsigtigheden til fremme af konkurrencen og dermed effektiviteten«,  

 må det have formodningen for sig, at det har været lovgivers hensigt at  

 markere, at der ikke er en pligt for rådet til at dokumentere, at der  

 foreligger et behov for faktureringsregler, inden man vedtager ændringer i  

 eksisterende regler eller udsteder nye.
 Bemærkninger til § 7, nr. 1, om, at rådet skal kunne redegøre for hvilke  

 særlige grunde, der giver rådet behov for at følge konkurrenceforholdene,  

 gælder ikke for bestemmelsen i § 7, nr. 2. Det følger af bemærkningerne til §  

 7, nr. 1, at rådets redegørelse for behovet alene angår  

 indberetningsbestemmelsen i § 7, nr. 1.
Ad anvendelsesområdet Fastsættelse af faktureringsregler er et middel til at opnå et af lovens  

 hovedformål, som er konkurrencefremme.
Der er især behov herfor ved  

 individuelle serviceydelser, hvor konkurrencemomentet ikke er stærkt.  

 Faktureringsregler råder bod herpå ved at give mulighed for  

 prissammenligning.
Specielt med hensyn til de erhvervsmæssige kunder, der oftere end de  

 private forbrugere får foretaget reparationsarbejder, vil hensynet til  

 konkurrencefremme og dermed styrkelse af effektiviteten i produktion og  

 omsætning være af betydning.
Der kan her være tale om virksomheder inden for  

 landbrug og detailhandel.
Men også andre erhvervsvirksomheder er  

 ikke-kontraktvante.
Det må anses at være i modstrid med lovens hensigt,  

 såfremt faktureringsreglerne ikke også skulle gælde for f.eks. disse  

 kundekategorier.
Bestemmelserne kan fraviges, såfremt der er truffet aftale mellem  

 virksomheden og kunden om en anden afregningsform.
Det må i den forbindelse  

 antages, at de større virksomheder i deres indbyrdes samhandelsforhold end de  

 private forbrugere får foretaget reparationsarbejder, vil hensynet til  

 konkurrencefremme og dermed styrkelse af effektiviteten i produktion og  

 omsætning være af betydning.
Der kan her være tale om virksomheder inden for  

 landbrug og detailhandel.
Men også andre erhvervsvirksomheder er  

 ikke-kontraktvante.
Det må anses at være i modstrid med lovens hensigt,  

 såfremt faktureringsreglerne ikke også skulle gælde for f.eks. disse  

 kundekategorier.
Bestemmelserne kan fraviges, såfremt der er truffet aftale mellem  

 virksomheden og kunden om en anden afregningsform.
Det må i den forbindelse  

 antages, at de større virksomheder i deres indbyrdes samhandelsforhold vil  

 være mere tilbøjelige til at indgå aftale om fravigelse af  

 faktureringsreglerne end de mindre virksomheder.
De mindre  

 erhvervsvirksomheder har derfor samme behov som den private forbruger for at  

 få oplysninger om grundlaget for prisberegningen.
Ad tidsforbruget Rådet er enig med klagerne i, at specifikation af kørselstiden også kan  

 være af betydning for mindre regningsarbejder, der ikke omfattes af de af  

 rådet nu vedtagne faktureringsregler.
Det er dog rådets opfattelse, at dette  

 ville påføre de berørte virksomheder uforholdsmæssige praktiske og økonomiske  

 byrder.
Selv ved at indføre en bagatelgrænse er der fortsat et område for  

 reglernes anvendelse.
Reglerne om specifikation af kørselstiden vil gælde for  

 størstedelen af regningsarbejderne og vil være af betydning for kundens  

 vurdering af betalingskravets berettigelse.
Kunden vil ikke i samme grad stå  

 uforstående over for det medgående tidsforbrug, når der er foretaget en  

 specifikation heraf.
Ad materialeforbrug Ved at fastsætte, at det kun er nettometoden, der skal anvendes, opnås en  

 forenkling og samtidig større gennemsigtighed i prisdannelsen.
Blandt andet  

 Forbrugerrådet har ønsket en sådan forenkling, idet den letter læsningen af  

 fakturaer.
Metoden betyder tillige øget mulighed for sammenligning med  

 listepriser.
Rådet har ikke lagt afgørende vægt på hensynet til lov om  

 statstilskud til forbedningsarbejde m.v., men har blot været opmærksom på, at  

 der i denne lovgivning er henvist til nettometoden.
Ad arbejdsløn Selv om et arbejde er udført helt eller delvist på akkord, kan fakturaen  

 alligevel udskrives på grundlag af medgået arbejdstid.
Virksomheden skal da  

 angive tidsforbruget, hvortil så lægges akkordoverskuddet.
 Endvidere kan reglerne fraviges, hvis der mellem virksomheden og kunden er  

 truffet aftale om en anden afregningsmetode.
 5. Ankenævnets bemærkninger.
Uanset hvad der måtte kunne findes støtte for i forarbejderne til  

 konkurrencelovens § 7, fremgår det utvetydigt af bestemmelsens formulering,  

 at det for hvert af de i nr. 1, 2 og 3 nævnte indgreb er en betingelse, at  

 der af særlige grunde er behov for at følge konkurrenceforholdene eller skabe  

 gennemsigtighed i prisforhold.
For så vidt angår § 7, nr. 2, som denne sag  

 vedrører, gælder dette direkte med hensyn til adgangen til at fastsætte  

 regler om fakturering overhovedet: men det må i samme grad gælde for det  

 nærmere indhold af de fastsatte faktureringsregler.
Efter rådets prodedure  

 for ankenævnet er tilstedeværelsen af den nævnte grundlæggende betingelse for  

 at bringe § 7, nr. 2, i anvendelse ikke søgt sandsynliggjort.
Som sagen er  

 forelagt, må ankenævnet derfor tage klagernes principale påstande om  

 ophævelse af rådets afgørelse til følge.
 I betragtning af, at klagerne for ankenævnet har erklæret sig enige i, at  

 der på det omhandlede område bør gælde faktureringsregler, således at det  

 alene er indholdet af disse regler, der er omtvistet, finder ankenævnet dog  

 anledning til at bemærke, at nævnet med henvisning til det, der i øvrigt er  

 anført af rådet, ikke ville have fundet grundlag for at give klagerne medhold  

 i 1. og 2. led af deres subsidiære påstand, hvorimod 3. og 4. led af den  

 subsidiære påstand ville have kunnet tages til følge med henvisning til det,  

 som klagerne har anført herom.
 Herefter bestemmes:
 Konkurrencerådets afgørelse af 22. oktober 1991 ophævet.
 Klageafgiften skal tilbagebetales klagerne.
 (* 1) Konkurrencerådet:
Dokumentation 1993-1, s. 24-33 (* 2) Konkurrencerådet:
Dokumentation 1991-4, s. 306-308 (* 3) Konkurrencerådet:
