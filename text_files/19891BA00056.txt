Nr BSF 56 Forslag til folketingsbeslutning om reduktion af mængden af  

 reklametryksager Fremsat af Glønborg (KRF) Lysholm Christensen (KRF) Kofod-Svendsen (KRF)  

 Inger Stilling Pedersen (KRF) den 31. januar 1990 Folketinget opfordrer regeringen til inden udgangen af 1990 at fremsætte nødvendige lovforslag og fastsætte regler med det formål at reducere mængden af reklametryksager til omkring halvdelen af det skønnede forbrug i 1989.
 Formålet søges bl.a. opnået ved:
 I. 1) Afgiftsbelægning af masseomdelte reklametryksager.
 2) Information af almen karakter og indbydelser til kulturelle  

 arrangementer friholdes for afgift.
 3) For tryksager, der er en blanding af kategori 1 og 2, beregnes afgiften  

 efter forholdet mellem de to kategorier.
 4) Fremlægning af reklamer (»tag selv«) friholdes for afgift.
5) Masseuddeling af reklametryksager uden påtrykt afgiftsnummer fra  

 toldvæsenet er ikke tilladt.
Overtrædelse straffes med bøde.
 6) Afgiften, som beregnes efter produceret vægt, indbetales til  

 toldvæsenet.
 II. Ændring af postloven, så den enkelte postmodtager får ret til at  

 frabede sig levering af reklametryksager ved hjælp af en særlig mærkning af  

 postkassen/brevsprækken.
III.
Påbud om, at adresserede forsendelser, hvis hovedindhold er  

 »ikke bestilt reklame«, skal mærkes på en særlig måde, så  

 postvæsenet kan undlade levering til modtagere med den under II nævnte  

 markering.
IV.
Alment forbud mod at levere reklametryksager til modtagere med den  

 under II nævnte markering.
V.
Undersøgelse og vurdering af det hensigtsmæssige i at lade de gratis  

 omdelte distriktsblade falde ind under den i pkt.
I beskrevne afgiftsordning  

 - evt. med en anden afgiftstakst - eller at holde dem uden for ordningen.
VI.
Undersøgelse af mulighederne for og en vurdering af det  

 hensigtsmæssige i at opbygge en koordineringsordning for distriktsblade, så  

 overlapninger kan undgås.
Bemærkninger til forslaget Mængden af reklametryksager er i de senere år steget voldsomt.
Selv om  

 forbrugerne har en vis interesse i at blive orienteret om det aktuelle udbud  

 af varer og tjenesteydelser og det generelt ikke er samfundets opgave at  

 hindre virksomheder i at give sådanne informationer, er det ud fra  

 miljømæssige og samfundsøkonomiske betragtninger betænkeligt, at der spildes  

 mange ressourcer på at levere reklametryksager, som går direkte i  

 papirkurven.
Mange har fremsat ønsker om begrænsninger, men de fleste forslag er blevet  

 afvist, oftest af frygt for administrative vanskeligheder.
Kristeligt  

 Folkeparti ønsker med det fremsatte beslutningsforslag at fremlægge en  

 afgiftsordning til debat, som i det mindste er let at administrere i den  

 grundform, der er beskrevet under punkt I.
Ordningen kan udbygges og  

 kombineres med andre tiltag.
Der er ikke i forslaget sat nogen størrelse på afgiften.
Afgiften hæves  

 eller sænkes i forhold til den ønskede virkning.
Generelt er beslutningsforslaget opstillet, så enkeltdele evt. kan fjernes  

 under udvalgsarbejdet.
Det vil også være muligt at tilføje andre elementer.  

 Afgiftsordningen vil nu eller senere kunne udbygges med en differentiering  

 med rabat for genbrugspapir og forhøjelse for farver, glittet papir og andre  

 særligt forurenende materialer.
Sådanne udbygninger vil dog forøge  

 administrationsarbejdet, hvorfor en afvejning af effekt og administration er  

 nødvendig.
 Det væsentlige er at komme i gang med nedskæring af ressourcespildet.
Bemærkninger til de enkelte punkter Ad I, pkt. 1 Ved reklametryksager forstås »tryksager, der tilstræber at fremme  

 salg af varer og tjenesteydelser af bestemt art eller fra bestemte brancher,  

 virksomheder eller sammenslutninger af sådanne«.
 Det er hensigten med denne definition at inkludere alt, der synes at komme  

 fra dem, der har økonomisk interesse i salget, men ikke at ramme f.eks. en  

 opfordring fra Søsportens Sikkerhedsråd til at bruge redningsvest.  

 Forbrugerrådets publikationer skal således også holdes udenfor.
 Masseuddeling omfatter alle former for omdeling til husstande og  

 virksomheder uden forudgående bestilling fra den enkelte modtager samt enhver  

 aktiv uddeling til tilfældige personer udendørs og i lokaler med offentlig  

 adgang.
I debatten om reklametryksager har betegnelsen »adresseløse  

 forsendelser« ofte været brugt.
Denne kategorisering har den svaghed, at  

 den omfatter en lang række tryksager, som det næppe er hensigtsmæssigt at  

 lægge hindringer i vejen for, f.eks. vejvisere og kirkeblade, mens rene  

 reklametryksager kan slippe uden om ved at blive påtrykt adresser.  

 Adressering af masseomdelinger f.eks. efter telefonbogsudskrifter foregår  

 allerede nu i et vist omfang og vil tage til med udviklingen af  

 edb-teknikken.
 Mens et indgreb via postvæsenet blot vil flytte omdelingen over på bude og  

 distribueringsselskaber, omfatter nærværende forslag alle omdelere.
 Det er vigtigt, at fritagelse forudsætter bestilling fra den enkelte  

 modtager, så firmaer ikke kan omgå bestemmelsen ved at skaffe sig kollektive  

 bestillinger fra brancheforeninger, boligselskaber og lignende.
Ad I, pkt. 2 For straks at løse en række afgrænsningsproblemer i forhold til pkt. 1  

 udarbejdes eksempellister for begge kategorier.
Uden videre vil offentlige  

 myndigheders meddelelser samt indbydelser til politiske og religiøse møder,  

 undervisning, koncerter og teaterforestillinger kunne fritages.
Derimod er  

 kunstudstillinger med mulighed for køb et af de grænsetilfælde, hvis  

 placering må afhænge af, hvor kraftigt afgiften ønskes udnyttet som  

 styringsmiddel.
Regulære varemesser og modeopvisninger skal ikke fritages.  

 Toldvæsenet, som skal administrere ordningen, har i forvejen erfaring på  

 området om momsfritagelse og vil kunne gribe ind, hvis salgsarrangementer  

 f.eks. camoufleres som koncerter.
Ad I, pkt. 3 Se bemærkningerne til pkt. 5-6.
Ad I, pkt. 4 Hvis der frådses med tryksagen ved, at den stikkes i hånden på alle, skal  

 den afgiftsbelægges, men hvis der spares ved, at tryksagen lægges frem eller  

 gives til de personer, som selv beder om den, er den afgiftsfri.
Ad I, pkt. 5 og 6 Administrationen kan indskrænkes til et minimum ved, at loven gælder  

 uddelingen, mens afgiften beregnes i produktionsleddet, og sammenkædningen  

 sker ved hjælp af et påtrykt nummer under anvendelse af følgende procedure:
 a) Initiativtager (reklamebureau, bogtrykker, firma) rekvirerer på en  

 bestillingsblanket vedlagt ekspeditionsgebyr på f.eks. 100 kr. et blanketsæt  

 med afgiftsberigtigelsesnummer.
 b) Når oplaget er produceret og vejet, betales afgiften til toldvæsenet -  

 normalt for den fulde vægt.
 c) Hvis dele af tryksagen er afgiftsfri, markerer initiativtageren disse  

 dele tydeligt, opmåler tryksagen og beregner, hvor mange procent af vægten  

 der er afgiftsfri, betaler for resten og afleverer samtidig det markerede  

 eksemplar og beregningen.
 Toldvæsenets administration er meget enkel, nemlig at notere det solgte  

 blanketsæts nummer og senere at tage mod den afgift, kunden har beregnet.
Kontrollen kan udøves i alle led som stikprøver.
Toldvæsenet har stor  

 erfaring for, hvor det er givtigt at kontrollere, og man har gennem  

 momskontrollen en vis krydskontrolmulighed.
Ad II Frabedelsen skal skriftligt meddeles posthuset, som lader distriktets  

 postbud opsætte en mærkat på postkassen/ brevsprækken.
Herved sikres, at  

 markeringen ikke overses, og at postvæsenet kan ajourføre sine lister over  

 antal modtagere af forskellige kategorier (husstande, parcelhuse, butikker  

 osv.). Ved flytning skal frabedelsen gentages for den nye adresse.
Ad III Dette påbud modvirker, at ordningen omgås ved adressering.
Forsendelserne  

 må returneres til afsenderne, som selv må slette de modtagelsesnægtende  

 adressater af deres lister.
Det vil næppe være hensigtsmæssigt at blande  

 postvæsenet ind i denne procedure.
Ad IV Dette forbud skal gælde alle distributører.
Grove overtrædelser bør kunne  

 straffes med bøde.
Ad V Distriktsbladene har i mange tilfælde en vis almen informationsværdi, og  

 noget kunne tale for, at de fik en mere lempelig behandling end de øvrige  

 reklamer.
 Distriktsbladene skal naturligvis ikke have blanketsæt for hvert nummer.  

 Deres afregning med toldvæsenet kan ske løbende efter opmåling af hvert  

 nummer.
Ad VI I dag bestemmer distriktsbladene helt frit, i hvilke områder de vil  

 udkomme.
Det sker ofte på tværs af kommunegrænserne.
Tanken om en  

 koordineringsordning vil uden tvivl rejse stærke protester, navnlig hvis  

 ordningen vil begrænse uddelingen, så hver kun modtager eet distriktsblad,  

 men det er et spørgsmål, om det ikke i det lange løb vil være billigere for  

 annoncørerne at kunne udvælge målgruppen kommune for kommune eller distrikt  

 for distrikt.
I dag må mange annoncører avertere i mange overlappende blade  

 for at få fuld dækning af en landsdel eller region.
Mange modtagere får de  

 samme annoncer i 3-4 distriktsblade.
Det er resssourcespild, og problemet bør  

 drøftes fordomsfrit.
