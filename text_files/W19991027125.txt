Kendelse fra Pressenævnet i sag nr.  

 58/1999 Advokat [K] har ved advokat Hans Helmer Jensen klaget til  

 Pressenævnet over artikler bragt i Berlingske Tidende den 15., og 16.  

 april 1999 og den 7. maj 1999, idet hun mener, at god presseskik er  

 tilsidesat.
 Artiklen den 15. april 1999 lød:
"Massiv kritik af kendt skilsmisse-advokat Etik: Foreninger kræver københavnsk  

 advokat udelukket fra sager om børns samvær med  

 skilsmisse-forældre, efter at hun øjensynligt har opfordret  

 klient til falsk anmeldelse af eksmand for incest.
Politiet overvejer  

 sigtelse, Advokatrådet eksklusion.
 Kritikken mod den kendte familierets-advokat [K],  

 København, er nådesløs, efter at hun er afsløret i  

 tilsyneladende bevidst at have opfordret en klient til at bryde loven og lyve  

 for at forhindre klientens eksmand i at have samvær med et fælles  

 barn.
"Hvis jeg var Advokatråd, ville jeg skride til  

 eksklusion med det samme.
Hun skal ud af vagten," lyder det fra formanden for  

 Landsforeningen Børns Vilkår,  Johan  Halse.
 Formanden for Børnerådet,  Per  

  Schultz-Jørgensen, tilslutter sig:
 "Det er en rystende afsløring, og det vil  

 være fuldt berettiget, hvis familieret og især samværssager  

 for fremtiden er lukket land for denne advokat," siger har.
DR-dokumentaren "Farvel far" kunne tirsdag aften afspille  

 et bånd med en telefonbesked fra [K], hvori hun opfordrer sin klient  

 til hurtig anmeldelse af eksmanden for incest med en datter for at opnå  

 en hurtig anholdelse.
Men incest-anklagen var uden hold i virkeligheden, og  

 advokaten har derfor øjensynligt opfordret til falsk anmeldelse,  

 hvilket er ulovligt.
Overvejer sigtelse Kriminalpolitiet i Lyngby overvejer i øjeblikket at  

 sigte [K] og hendes klient for falsk anmeldelse.
Advokatrådet oplyser,  

 at det undersøger grundlaget for en eventuel eksklusion af [K], der  

 som beskikket advokat af det offentlige har ført hundredevis af  

 samværssager.
 John  Halse fra Børns Vilkår er på  

 forhånd klar med en dom:
 "Hun har et klart problem med sin advokatetik, og  

 desværre må jeg konstatere, at advokatstanden generelt  

 trænger til en faglig, etisk oprustning i disse samværssager,"  

 siger han.
"Den gode familierets-advokat tager udgangspunkt i,  

 hvordan man tjener børnenes tarv og interesser bedst.
Den  

 dårlige ser kun på, hvordan man med alle midler kan føre  

 sagen frem til sejr for klienten.
Det er en af årsagerne til, at vi ser  

 alle disse ulykkelige slagsmål om børnene." Det har ikke været muligt at få en kommentar  

 fra [K]." Artiklen den 16. april 1999 lød:
"Uetisk telefonbesked kan fælde advokat Sanktioner: Advokatrådet besluttede i  

 går at indbringe den kendte københavnske familierets-advokat [K]  

 for Advokatnævnet.
Hun risikerer at miste sin bestalling og dermed  

 retten til at føre retssager.
 En uheldig besked på telefonsvareren kan blive  

 endestation for den københavnske advokat [K]s virksomhed for  

 hundredvis af især enlige mødre i retlige slagsmål mod  

 eksmænd om forældremyndigheden og samvær.
 [K] gør sig i sin telefonbesked   der blev  

 afspillet på TV i en DR-dokumentar tirsdag aften   skyldig i to  

 alvorlige brud på god advokatskik, mener Advokatrådet  

 umiddelbart.
 Derfor besluttede rådet i går at indbringe [K]  

 for Advokatnævnet med henblik på at vurdere eventuelle sanktioner  

   i yderste konsekvens at fratage hendes bestalling.
 "[K]s opførsel er kritisabel på to punkter.  

 Derfor har vi valgt at indbringe hende for Advokatnævnet, og vi har  

 samtidig skrevet til hende med henblik på en udtalelse," oplyser  

  Kirsten  Reimers-Lund, formand for Advokatrådets  

 familieretsudvalg.
 De to kritisable punkter er følgende:
På telefonbeskeden til en klient i en  

 samværssag spekulerer [K] i, om klienten skal sygemelde sig forud for  

 et retsmøde om hendes barns ret til at se sin far.
Efter nogen  

 overvejelse afviser [K] dog denne løsning, fordi "  den lugter lidt  

 langt væk," som hun siger på båndet.
 Sygemeldingen ville have være ubegrundet, og  

 Advokatrådet finder det kritisabelt, at en advokat overvejer at  

 opfordre en klient til sådanne metoder.
 For det andet beder [K] udførligt sin klient om at  

 sørge for, at hun   [K]   også bliver advokat for barnet  

 formelt at være tæt på sagen, reelt for at kunne  

 repræsentere moderen så godt som muligt.
 "Barnet og moderen kan have modstridende interesser, og  

 derfor er denne fremgangsmåde også kritisabel," fastslår  

  Kirsten  Reimers-Lund.
 Advokatrådet har valgt ikke at vurdere det afsnit af  

 telefonbeskeden, hvori Jytte  [K] spekluerer i politianmeldelse af eksmanden  

 for incest.
 Ud fra optagelsen kan og vil rådet ikke  

 afgøre, om advokaten opfordrer til falsk anmeldelse eller ej.
 [K] afviser i en skriftlig meddelelse at have opfordret  

 sin klient til ulovligheder.
 "Om telefonsvarerbåndet kan generelt siges, at det  

 er klippet ud af sin sammenhæng og derved bliver meningsløst.  

 Bemærkningerne (om politianmeldelse for incest, red.) går alene  

 på, hvad konsekvenser en eventuel anmeldelse ville få for sagens  

 øjeblikkelige forløb," skriver advokaten.
 Hun afviser, at beskyldningerne imod hende kan  

 bekræftes ved en "omhyggelig" gennemlytning af båndet, heller  

 ikke hendes spekulationer om en sygemelding.
"Min klient var i færd med at udvikle et alvorligt  

 mavesår.
Derfor var det yderst relevant at spørge til hendes  

 helbred og tale med hende om et eventuelt lægebesøg.
Det er hvad  

 enhver ansvarlig advokat ville gøre," skriver [K], der ikke  

 ønsker at kommentere sagen yderligere." Artiklen den 7. maj 1999 lød:
"Advokat slipper for tiltale Afgørelse: Skilsmisseadvokaten [K] mister  

 ikke sin advokatbestalling, selvom hun angiveligt har opfordret en klient til  

 at melde afbud til et retsmøde med falsk begrundelse. [K] selv  

 nægter forløb.
 Advokaternes faglige sammenslutning Advokatrådet vil  

 ikke gå videre med sagen om skilsmisseadvokaten [K], som angiveligt  

 skulle have opfordret sin klient til at skaffe en falsk  

 lægeerklæring for at slippe for at møde i retten.
 Efter TV-udsendelsen "Farvel Far" på DR1 bad  

 Advokatrådet om en redegørelse fra [K] om hendes rolle i sagen.  

 Desuden har [K]s klient og dennes læge indsendt oplysninger til  

 rådet.
 Og det er på baggrund af disse redegørelser,  

 at Advokatrådet har lukket sagen.
 "Efter de nu foreliggende oplysninger finder  

 Advokatrådet ikke grundlag for at foretage sig videre i sagen, hvilket  

 er meddelt til advokat [K]," hedder det i en pressemeddelelse fra  

 Advokatrådets generalsekretær,  Henrik  Rothe.
 Han vil ikke oplyse, hvad der er rådets begrundelse  

 for at lade sagen ligge.
 [K] var advokat for en kvinde, der i forbindelse med en  

 skilsmissesag nægtede sin eks-mand samkvem med parrets fælles  

 datter.
På et tidspunkt anmeldte moderen sin eksmand for  

 sexovergreb på datteren.
Anklagen blev dog afvist af en  

 børnesagkyndig og politiet.
Bagefter fik faderen udleveret en del materiale fra Lyngby  

 Politi.
Bl.a. fik han et bånd, med en telefonsamtale mellem eks-konen  

 og hendes advokat, [K].
Og her opfordrer [K] sin klient til at skaffe en  

 falsk lægeerklæring for at slippe for at møde i retten.  

 afviser imidlertid, at det skulle forholde sig på den  

 måde.
"Min klient havde haft mavesår og følte ikke,  

 at hun kunne klare at møde i retten," sagde [K] i sidste måned  

 til Ritzau." Klageren har anført, at bladet ikke har anerkendt  

 hensynet til klagerens krav på respekt for behovet for beskyttelse mod  

 ubeføjet krænkelse, og at bladet har bragt ukorrekte  

 informationer uden at kontrollere oplysningerne, uden at oplysningerne var  

 prøvet i særlig grad, og uden at de var forelagt for klageren  

 på forhånd.
Klageren har i den forbindelse anført, at det  

 i en så kompleks sag, som tilfældet er, ikke var  

 tilstrækkeligt, at bladet havde foretaget et par forgæves  

 opringninger, men at bladet tillige burde have forsøgt at kontakte  

 klageren via telefax.
 Klageren har nærmere anført, at klageren  

 aldrig har opfordret sin klient til at anmelde "eksmanden", at der ikke er  

 tale om en "eksmand", og at Advokatrådet ikke har overvejet eksklusion,  

 men derimod om klageren skulle indbringes for Advokatnævnet.
Klageren har yderligere anført, at den fremlagte  

 "anmeldelses-rapport" viser, at "sagens art" ikke er "anmeldelse" men "andre  

 undersøgelser". Der er derfor ikke tale om en politianmeldelse for  

 incest, således som bladet har skrevet.
Bladet kunne ved henvendelse  

 til politiet i Lyngby have fået oplyst, at udtrykket "andre  

 undersøgelser", der er anført i den pågældende  

 anmeldelses-rapport, står for en journalteknisk registrering, der  

 bruges, når man er i tvivl om, at sagen vil munde ud i en egentlig sag.  

 Klageren har i den forbindelse anført, at klagerens klient har  

 indgivet en anmeldelse, men det var for telefonchikanerier.
 Klageren har herudover anført, at klageren ikke har  

 opfordret sin klient til at bryde loven og lyve, hvilket journalisten kunne  

 have konstateret ved aflytning af det omtalte telefonsvarerbånd.
 Klageren har videre anført, at bladet har undladt  

 at gøre det klart, hvad der var faktiske oplysninger, og hvad der var  

 kommentarer.
 Klageren har endelig anført, at bladet i artiklen  

 den 7. maj 1999 på eget initiativ har "afsagt dom" over  

 Advokatrådets meddelelse om, at man ikke finder grundlag for at  

 foretage sig videre i sagen.
 Klageren har bl.a. fremlagt et udateret bilag med  

 teksten:
"Notat fra [L]s telefonsvarer [K]: Ja, hej [L], det var jo herligt det jeg hørte.  

 Øh  det er [K].
Nu skal du høre, jeg tror det er bedst jeg  

 går derud sammen med lægeerklæringen, fordi jeg kan jo ikke  

 tage bestemmelser om noget som helst og hvis du alligevel skal ned og anmelde  

 og han bliver anholdt på fredag så vil det jo være helt  

 fint.
Vi kan jo selvfølgelig også prøve at få den  

 aflyst med den begrundelse at du er syg, men den vil de jo ikke rigtig   tror  

 jeg   den lugter lidt langt væk, så det er måske nemmere at  

 jeg bare går derud som jeg startede med.
Så noget helt andet, det  

 er jo fantastisk flot det der med    Lene  Jakobsen har kunnet gøre  

 det og øhh.. jeg tænkte på jeg skal jo beskikkes for den  

 lille   så jeg kan følge sagen   og du skal nok have et brev med  

 fra mig eller også skal jeg sende et brev derud som ligger dig lige  

 efter at du har været oppe og anmelde det eller også skal du  

 samtidig sige derude at du gerne vil have mig, men vi skal lige snakkes  

 sammen -   uden at svare, men det er nok fordi du er til læge for at  

 få en lægeattest.
Vi snakkes ved." Bladet har i en udtalelse anerkendt, at bladet den 15.  

 april 1999 bragte en urigtig oplysning.
Bladet skrev i en såkaldt  

 "manchet", en forkortet version af den efterfølgende artikel, at  

 Advokatrådet overvejede at ekskludere klageren.
Det var der intet  

 holdepunkt for i selve den journalistiske artikel.
Det korrekte forhold blev  

 omtalt i artiklen den 16. april 1999, hvori formanden for Advokatrådets  

 familieretsudvalg,  Kirsten  Reimers-Lund, blev citeret for, at rådet  

 overvejede at indbringe klageren for Advokatnævnet med henblik på  

 eventuelle sanktioner.
 Bladet har videre anført, at bladet den 12. maj  

 bragte en rettelse om forholdet på side 2.
Bladet har vedrørende klagen over, at artiklernes  

 oplysninger ikke er forelagt for klageren på forhånd,  

 anført, at bladet søgte at forelægge oplysningerne for  

 klageren, men at denne ikke reagerede på telefoniske henvendelser den  

 14. og 15. april.
Derfor citerede bladet den 16. april udførligt  

 klageren fra hendes pressemeddelelse af 15. april, hvori hun kommenterede  

 alle fremsatte beskyldninger og afviste at udtale sig yderligere.
Bladet har  

 derfor i maksimal grad søgt at opfylde kravet om at forelægge  

 oplysningerne for klageren Bladet har yderligere anført, at bladet ikke har  

 konstateret, at klageren har opfordret til anmeldelse, men skrev på  

 baggrund af flere kilders vurdering, at hun "øjensynlig" og  

 "tilsyneladende" har opfordret til at anmelde eksmanden.
Forbeholdene er  

 bladets, ikke kildernes, hvilket klart fremgår af artiklen.
 Bladet har vedrørende betegnelsen "eksmand" om  

 barnets far anført, at dette var en journalistisk betegnelse for det  

 forhold, at de har et barn sammen og i en periode havde fælles  

 adresse.
Bladet har herudover anført, at der er  

 dokumentation for anmeldelsen om seksuelle overgreb i form af en  

 anmeldelses-rapport fra Politimesteren i Lyngby.
Bladet har bl.a. fremlagt  

 denne anmeldelsesrapport som bilag i sagen.
Bladet har i den forbindelse  

 anført, at klageren på baggrund af telefonsvarerbåndet  

 må have haft kendskab til anmeldelsen og være indforstået  

 hermed, idet hun drøfter denne anmeldelse på båndet.
 Bladet har desuden anført, at bladet har pligt til  

 at fremlægge sagen i al dens kompleksitet under behørig  

 hensyntagen til, at den kritiserede part får lejlighed til at  

 tilkendegive sit syn på sagen.
Bladet har vedrørende artiklen den 7. maj  

 anført, at denne byggede på et telegram fra Ritzaus Bureau og en  

 pressemeddelelse fra Advokatrådet.
Artiklen fulgte de to  

 foregående artikler op og redegjorde i overensstemmelse med god  

 presseskik for, at Advokatrådet frafaldt sagen efter oplysninger fra  

 klageren samt hendes klient og læge.
Advokatrådet har ikke villet  

 oplyse begrundelsen herfor.
Da det forhold, at Advokatrådet frafalder  

 en sag, ikke kan tages som udtryk for, at man hermed har truffet en retlig  

 afgørelse om sandt og falsk, refererede bladet på ny  

 hovedpåstandene og citerede klageren.
 Bladet har endelig anført, at bladet alene har haft  

 til hensigt at oplyse offentligheden om væsentlige aspekter ved den  

 forældremyndighedssag, der vakte opsigt i en dokumentarudsendelse i  

 tv.
 Bladet har fremlagt rettelsen af 12. maj 1999, der  

 lyder:
"Rettelse I en artikel den 15. april 1999 skrev Berlingske Tidende,  

 at advokat [K], København, risikerede "eksklusion" af  

 Advokatrådet i forbindelse med en klients samværssag.
Dette var  

 ikke korrekt.
Advokatrådet overvejede andre alvorlige sanktioner over  

 for [K], men har siden frafaldet sagen.
Berlingske Tidende beklager  

 fejlen." I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Erling Fugl.
 Pressenævnet udtaler:
 Pressenævnet kan ikke foretage en  

 bevisførelse, og nævnet kan derfor ikke tage nærmere  

 stilling til karakteren af den henvendelse, klagerens klient har foretaget  

 til Lyngby politi, ligesom Pressenævnet ikke kan tage stilling til  

 karakteren af det samvær, der har været mellem klagerens klient  

 og faderen til klientens barn.
 Pressenævnet finder på grundlag af det notat  

 fra klagerens klients telefonsvarer, som klageren har fremlagt i sagen, ikke  

 grundlag for at udtale kritik af, at bladet har beskrevet indholdet af  

 telefonsvarerbåndet som en opfordring til klagerens klient om at  

 anmelde barnets far for misbrug og som en opfordring til urigtig sygemelding.  

 Nævnet bemærker i den forbindelse, at nævnet alene tager  

 stilling til, at bladet har haft tilstrækkeligt grundlag for at opfatte  

 udtalelserne på den pågældende måde.
Pressenævnet lægger efter de foreliggende  

 oplysninger til grund, at bladet har søgt at indhente en udtalelse fra  

 klageren.
Nævnet bemærker i den forbindelse, at et medie ikke er  

 forpligtet til at foretage en skriftlig forelæggelse af sine  

 oplysninger for klageren, f.eks. pr. telefax.
Pressenævnet konstaterer,  

 at bladet den 12. maj 1999 har bragt en rettelse.
 Pressenævnet finder derfor efter en samlet  

 vurdering, at bladet i relation til klageren ikke har tilsidesat god  

 presseskik i forbindelse med den påklagede artikel.
 Afsagt den 10. august 1999.
