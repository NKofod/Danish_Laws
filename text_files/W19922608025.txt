Nævnet inddrager sendetilladelsen med den begrundelse, at  

 programvirksomheden ikke længere udøves i overensstemmelse med  

 programplanerne.
Udvalget fandt ikke grundlag for at kritisere det af nævnet  

 udøvede skøn.
Udvalget vedr.
Lokal Radio og TV har på sit møde den 31. marts 1992  

 behandlet en klage af 30. januar 1992 fra Advokatfirmaet Berning Schluter  

 Hald, v/adv.fm.
Jacob Vinther, på vegne af Foreningen TV Ekstra, Lyngby, over  

 en afgørelse om inddragelse af foreningens sendetilladelse til lokal  

 fjernsynsvirksomhed.
Afgørelsen er truffet af Det Fælles Lokal-TV Nævn for  

 kommunerne i Københavns Amt og meddelt i skrivelse af 21. januar 1992.  

 Udvalget vedr.
Lokal Radio og TV har behandlet sagen på grundlag af følgende  

 oplysninger: I brev af 21. januar 1992 meddeler nævnet, at det på baggrund af  

 en begæring af 25. november 1992 fra Lyngby Optimisterne har besluttet at  

 inddrage foreningens sendetilladelse.
I brev af 30. januar 1992 klager  

 Advokatfirmaet Berning Schluter Hald, på vegne af Foreningen TV Ekstra, over  

 afgørelsen.
Det anføres, at den trufne afgørelse beror på en misforståelse,  

 idet sendetilladelsen er inddraget på begæring af en person, der hverken er  

 bestyrelsesmedlem eller på anden måde medlem i Foreningen TV Ekstra.
Det  

 anføres, at baggrunden for den opståede sag er en meddelelse af  

 sendetilladelse til Foreningen for TV i Lyngby, også kaldet Lyngby  

 Optimisterne, der oprindeligt udspringer af pensionistforeningen Lyngby  

 Optimisterne.
Men indehaveren af sendetilladelsen til stadighed har været en  

 selvstændig forening (det nuværende TV Ekstra). Der har i en periode har  

 været personsammenfald mellem de to bestyrelser, idet et bestyrelsemedlem i  

 pensionistforeningen Lyngby Optimisterne tillige har siddet i betyrelsen for  

 Foreningen for TV i Lyngby/Lyngby Optimisterne (nu TV Ekstra). Dette  

 bestyrelsesmedlem udtrådte dog af bestyrelsen samtidig med, at det blev  

 besluttet at ændre foreningens navn fra Foreningen for TV i Lyngby/Lyngby  

 Optimisterne til Foreningen TV Ekstra.
Det oplyses endvidere, at på trods af  

 navneændringen har navnet Lyngby Optimisterne af en anden tilladelseshaver  

 været anvendt på Kanal 60 i forbindelse med Foreningen TV Ekstras  

 udsendelser.
Pensionistforeningen Lyngby Optimisterne har klaget over denne  

 brug af pensionistforeningens navn.
TV Ekstra beklager det også, men har ikke  

 været i stand til at stoppe brugen af navnet.
Klager anfører, at afgørelsen  

 er truffet på baggrund af en misforståelse af sammenhængen mellem de to  

 selvstændige foreninger, der udover den tidligere navnelighed intet har til  

 fælles.
I udtalelse af 26. februar 1992 oplyser nævnet, at det ved  

 behandlingen af sagen har lagt vægt på, at anmodningen om inddragelsen af  

 sendetilladelse, er kommet fra det selskab, nævnet oprindeligt gav  

 sendetilladelse til.
I sendetilladelsen er anført, at programvirksomheden  

 skal udøves i overensstemmelse med ansøgningen, og i den oprindelige  

 ansøgning var det anført, at der ville blive udsendt programmer i samarbejde  

 med foreningen Lyngby Optimisterne.
Nævnet oplyser, at det den 2. september  

 1988 udstedte sendetilladelse til Lyngby Optimisterne betinget af, at der  

 blev dannet et selskab, der opfyldte lovens betingelser for sendetilladelse.  

 Efter en korrespondance mellem nævnet og Lyngby Optimisterne, fik nævnet i  

 brev af 5. marts 1990 oplyst, at en forening, Foreningen for TV i Lyngby, var  

 blevet dannet.
Foreningen søgte den 28. juni 1991 om forlængelse af  

 sendetilladelse.
Samtidig blev det oplyst, at foreningen havde taget  

 navneforandring til TV-Ekstra, ligesom der blev givet oplysning om en  

 kontaktperson og om betyrelsens medlemmer.
Disse oplysninger blev gentaget i  

 brev af 19. august 1991, hvormed man også sendte referat af foreningens  

 generalforsamling den 16. august 1991. Herefter udbad nævnet sig i brev af 8.  

 november 1991 til Lyngby Optimisterne en redegørelse for, hvordan  

 sendetilladelsen bruges, herunder om eventuelle samarbejdsaftaler.
I brev af  

 20. november 1991 udbad nævnet sig en redegørelse fra Stig Hasner, der var  

 angivet som kontaktperson for TV Ekstra.
I redegørelsen fra Lyngby  

 Optimisterne af 25. november 1991 med bilag til nævnet konkluderes det, at  

 alle aftaler omkring Lyngby Optimisternes sendetilladelse er bortfaldet.  

 Samtidig anmoder Lyngby Optimisterne om en inddragelse af sendetilladelsen  

 hurtigst muligt.
I redegørelsen fra Stig Hasner, TV Ekstra, af 28. november  

 1991 til nævnet, oplyses dels om navneskiftet, dels om en konkret  

 samarbejdsaftale mellem TV Ekstra og et produktionsselskab.
Herefter meddelte  

 nævnet den 5. december 1992 Stig Hasner, at tilladelsen var givet til Lyngby  

 Optimisterne samt at nævnet ville behandle sagen på et møde den 16. januar  

 1992, hvorfor man udbad sig evt. kommentarer fra Stig Hasner.
I brev af 30.  

 januar 1992 fra TV Ekstra til nævnet, oplyses om ny adresse og kontaktperson.  

 Endelig fremfører TV Ekstra i brev af 7. januar 1992 til nævnet, at der  

 tilsyneladende er forvirring omkring navnene.
I klagers supplerende kommentar  

 af 6. marts 1992 anføres det, at nævnets beslutning alene er truffet på  

 baggrund af en henvendelse fra en tidligere kontaktperson i foreningen, og at  

 nævnet tilsyneladende har valgt helt at se bort fra de fremsendte meddelelser  

 om navneforandring m.v.
Det fremføres, at redegørelsen for navneskiftet m.v.  

 i det hele understøttes af nævnets redegørelse med bilag.
Det anføres videre,  

 at foreningens navneforandring fra Lyngby Optimisterne til Foreningen for TV  

 i Lyngby er registreret i nævnets »Fortegnelse over tilladelseshavere  

 til lokal fjernsynsvirksomhed i Københavns Amt (Kanal 60)» af 19. juni  

 1991. Det anføres endelig, at de fremsendte vedtægter for Foreningen for TV i  

 Lyngby indeholder en tegningsregel, hvorefter foreningen kun kan tegnes af  

 alle bestyrelsesmedlemmerne i forening.
I supplerende kommentar af 9. marts  

 1992 fra klager med bilag henviser klager til skrivelse af 12. august 1991  

 fra nævnet til TV Ekstra, hvoraf det fremgår, at nævnet såfremt det modtager  

 materiale om navneforandringen vil kunne give foreningen forlængelse af  

 sendetilladelse.
Klager anfører, at nævnet på den baggrund ikke har kunnet  

 være uvidende om navneforandringen, samt at nævnet faktisk forlængede TV  

 Ekstras sendetilladelse på trods af, at den oprindelige tilladelseshaver var  

 angivet som Lyngby Optimisterne.
Udvalget vedr.
Lokal Radio og TV skal  

 herefter udtale: Sendetilladelsen er meddelt på grundlag af ansøgerens  

 oplysning om, at programmerne ville blive lavet i samarbejde med  

 pensionistforeningen Lyngby Optimisterne.
Da forbindelsen til Lyngby  

 Optimisterne er afbrudt, og dette må antages at ændre programmernes  

 orientering, findes der ikke grundlag for at tilsidesætte Lokal-TV-nævnets  

 afgørelse.
Det er ikke spørgsmålet om en forenings fortsatte eksistens, men  

 om tilladelseshaverens ønske om og mulighed for fortsat at realisere de  

 programplaner, der har dannet grundlag for tilladelsen, der er det afgørende.  

 I det foreliggende tilfælde finder udvalget ikke at kunne kritisere det af  

 nævnet på det oplyste grundlag udøvede skøn.
Udvaglet træffer herefter  

 følgende afgørelse: Der kan ikke gives klager medhold.
