 VI Frederik den Niende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
 § 1.  stk. 1. Undervisningsministeren bemyndiges til  

 paa Statens Vegne at overtage Det kongelige danske Musikkonservatorium i  

 København med dertil hørende Bygninger, Inventar og Samlinger.
 Stk. 2.  Efter Statens Overtagelse af Det kongelige  

 danske Musikkonservatorium drives dette - under samme Navn - som et  

 Statskonservatorium, der har til Opgave at varetage den videregaaende  

 Uddannelse i Musik.
 § 2.  For Statens Erhvervelse af Musikkonservatoriet  

 med tilhørende Bygninger, Inventar og Samlinger ydes intet Vederlag.  

 Omkostningerne ved Overtagelsens Berigtigelse udredes af Staten.
 § 3.  Statens Overtagelse af Musikkonservatoriet  

 finder Sted den 1. Januar 1949. Udgifterne ved Konservatoriets Drift i  

 Finansaaret 1948-49 optages paa Lov om Tillægsbevilling for nævnte Finansaar.
 § 4.  Undervisningsministeren bemyndiges til at  

 fastsætte de til denne Lovs Gennemførelse i øvrigt fornødne Bestemmelser samt  

 til at normere Betalingen for Deltagelsen i Konservatoriets Undervisning og  

 Antallet af Fripladser.
 Hvorefter alle vedkommende sig have at rette.
 Givet paa Christiansborg, den 9. Juni  

 1948.
 Under Vor Kongelige Haand og Segl.
 Frederik R.
(L.
S.) /Hartvig Frisch (* 1) Udfærdiget gennem Undervisningsministeriet.
Se Rigsdagstidenden for  

 1947-48. Folket.
Tid.
Sp. 3970, 4088, 4474, 4519; Landst.
Tid.
Sp. 1237,  

 1254, 1279; Till.
A.
Sp. 6189; Till.
B.
Sp. 1675; Till.
C.
Sp. 1739, 1973.
