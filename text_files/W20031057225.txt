Klage  

 over videregivelse af resultatet af en HIV-test Nævnet fandt grundlag for at kritisere den  

 administrerende overlæge, idet der ikke på afdelingen var udarbejdet en  

 instruks,  

 der sikrede, at oplysninger, der fremgik af den manuelle journal også blev  

 skrevet ind i den elektroniske journal.
Det fremgik af sagen, at det i  

 overensstemmelse med afdelingens daværende procedure blev noteret udenpå  

 papirjournalen, at udskrivningsbrev ikke måtte sendes til egen læge, men at  

 denne advarsel ikke blev skrevet ind i den elektroniske udgave af journalen.  

 Da  

 patientens praktiserende læge kontaktede afdelingens sekretær, slog denne  

 patientens navn op elektronisk og så, at der var udfærdiget et  

 udskrivningsbrev, men at det ikke var blevet sendt til egen læge, hvorefter  

 det  

 blev sendt til lægen.
Sekretæren havde således ikke papirjournalen i hånden,  

 hvoraf det fremgik, at der ikke var samtykke til videregivelse af  

 oplysningerne.
 Der blev afgivet dissens i sagen.
