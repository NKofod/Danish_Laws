Nr BTL 260 Betænkning over Forslag til lov om ændring af toldloven og  

 merværdiafgiftsloven (momsloven) (Afkortning af kredittider)   

 Nr L 260 1991-92, 1. samling Afgivet af Skatteudvalget Afgivet: 19920505 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Endvidere har udvalget modtaget skriftlige og/eller mundtlige henvendelser fra:
Danmarks Automobilforhandler Forening, Finansrådet, Foreningen af Registrerede Revisorer og advokat Holger Lindholt.
Der er af skatteministeren stillet ændringsforslag, hvorom henvises til de  

 ledsagende bemærkninger Herefter vil et mindretal (Socialdemokratiets og Det Radikale  

 Venstres medlemmer af udvalget) stemme hverken for eller imod lovforslaget og  

 de stillede ændringsforslag.
 Et andet mindretal (Venstres, Det Konservative Folkepartis,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til vedtagelse med de stillede  

 ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse . Mindretallet kan  

 ikke stemme for de stillede ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet kan ikke stemme for de stillede ændringsforslag.
 Mindretallet kan ikke gå ind for at afkorte virksomheders  

 afregningsperioder for at tilgodese en forbedret likviditet for staten.  

 Fremskridtspartiet mener, at man skulle give erhvervslivet bedre vilkår og  

 ønsker i denne forbindelse at påpege de vanskeligheder, regeringen pålægger  

 revisorerne med deraf følgende ekstra udgifter til erhvervslivet.
 ÆndringsforslagAf skatteministeren , tiltrådt af et  

mindretal (V, KF, CD og KRF):
 Til § 2 1) Den foreslåede ændring affattes således:
»I § 20, stk. 1, § 22, stk. 1, og § 28, stk. 3, ændres  

 »20« til: »12«.' Til § 3 2) Stk. 2 affattes således:
»Stk. 2. § 1 har virkning fra og med den afregningsperiode,  

 der påbegyndes den 1. juli 1992, jf. dog stk. 3, og § 2 for afregninger, der  

 skal angives eller betales fra og med den 1. juli 1992.« 3) Efter stk. 2 indsættes som nyt stykke:
»Stk. 3. § 1, nr. 1, har virkning fra den 1. juli 1992. I  

 perioden 1. juli-31. december 1992 er indbetalingsfristen dog den 22. i  

 måneden.« Bemærkninger Til nr. 1-3 Ændringsforslagene bevirker, at den foreslåede stramning af  

 kredittiden bliver af samme omfang for importmoms som for den indenlandske  

 moms.
En sådan parallel stramning af kredittiderne må anses for ønskelig af  

 hensyn til reglen i EØF-traktatens artikel 95 om forbud mod diskriminerende  

 afgifter. Ændringsforslagene indebærer, at der fra 1. juli 1992 sker en  

 parallel stramning af kredittiderne for importmoms og moms.
Ved ændringsforslagene foreslås det således at afkorte virksomhedernes  

 afregningsperiode for importmoms med ca. 8 dage til den 22. i måneden for  

 perioden 1. juli-31. december 1992 og med yderligere 6 dage til den 16. i  

 måneden fra 1. januar 1993. Det betyder, at importmoms for f.eks. juli måned  

 1992 skal indbetales den 22. august 1992, og importmoms for f.eks. januar  

 måned 1993 skal indbetales den 16. februar 1993. Fra den 1. januar 1993, hvor  

 EF-importmomsen foreslås afskaffet, bliver der således tale om en afkortning  

 af kredittiden for importmoms for tredjelande på i alt ca. 14 dage, jf.  

 bemærkningerne til lovforslaget.
Endvidere foreslås fristen for momsangivelse  

 og indbetaling for byvirksomhed afkortet med 8 dage fra den 1. juli 1992. For  

 landbrugsvirksomhed afkortes indbetalingsfristen ligeledes med 8 dage, medens  

 den gældende angivelsesfrist for momsangivelse forbliver uændret.
Som konsekvens af disse ændringsforslag vil der også blive fremsat et  

 ændringsforslag til 2. behandling af lovforslag nr.
L 252, hvor det foreslås,  

 at der fra 1. januar 1993 sker en yderligere afkortning af kreditfristen for  

 moms med 2 dage.
Dette betyder, at afkortningen af fristen for indbetaling af  

 moms pr. 1. januar 1993 bliver på i alt 10 dage.
Provenumæssige konsekvenser Ved ændringsforslagene til § 3 (nr. 2 og 3) deles forkortelsen af  

 kreditperioden for importmoms op i to dele.
For importmoms, der optjenes  

 mellem 1. juli 1992 og 31. december 1992, forkortes kredittiden med 8 dage.  

 Denne importmoms skal efter ændringsforslagene indbetales første gang den 22.  

 august 1992 vedrørende juli måned og sidste gang den 22. januar 1993  

 vedrørende december måned.
For importmoms, der optjenes efter 1. januar 1993,  

 forkortes kredittiden med yderligere 6 dage til de oprindeligt foreslåede 14  

 dage.
Efter 1. januar 1993 vil der alene blive optjent importmoms for varer  

 fra tredjelande.
Ændringsforslagene vil for 1992 reducere rentevirkningen af forkortelse af  

 kredittiden for importmoms vedrørende tredjelande fra ca. 50 mio. kr. til ca.  

 30 mio. kr.
Herved er der også taget hensyn til rentevirkningerne for kaffe-  

 og teafgifterne og de afledte virkninger for registreringsafgiften.
I 1993  

 reduceres rentevirkningen med ca. 4 mio. kr.
For importmoms m.v. vedrørende EF-handel reduceres rentevirkningen i 1992  

 fra ca. 50 mio. kr. til ca. 30 mio. kr.
I 1993 reduceres rentevirkningen med  

 ca. 4 mio. kr.
 Samlet reduceres rentevirkningen med ca. 40 mio. kr. i 1992 og ca. 8 mio.  

 kr. i 1993.
Provenutabet herved skal ses i sammenhæng med provenugevinsten ved  

 ændringsforslaget til § 2 (nr. 1), hvor kreditfristen for indbetaling af moms  

 fra momsregistrerede virksomheder i 2. halvår i 1992 forkortes med 8 dage i  

 stedet for 5 dage.
Provenugevinsten for dette ændringsforslag i form af en  

 forøgelse af renteindtægterne vil være ca. 40 mio. kr. i 1992, idet  

 rentevirkningen stiger fra ca. 70 mio. kr. til ca. 110 mio. kr.  

 Provenuvirkningen af ændringsforslagene går således stort set lige op.
