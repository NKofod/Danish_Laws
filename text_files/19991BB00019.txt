Fremsat den 27. oktober 1999 af udenrigsministeren (Niels  

 Helveg Petersen) Forslag til folketingsbeslutning om tiltrædelse af aftale om økonomisk  

 partnerskab og politisk samordning og samarbejde mellem Det Europæiske  

 Fællesskab, og dettes medlemsstater på den ene side og De  

 Forenede Mexicanske Stater på den anden side Folketinget meddeler sit samtykke til, at regeringen på Danmarks  

 vegne tiltræder den i Bruxelles den 8. december 1997 undertegnede  

 aftale om økonomisk partnerskab og politisk samordning og samarbejde  

 mellem Det Europæiske Fællesskab, og dettes medlemsstater  

 på den ene side og De Forenede Mexicanske Stater på den anden  

 side.
INDHOLDFORTEGNELSE 1.	Aftale om økonomisk partnerskab og politisk  

 samordning og samarbejde mellem Det Europæiske Fællesskab, og  

 dettes medlemsstater på den ene side og De Forenede Mexicanske Stater  

 på den anden side Side Præambel Afsnit I	Aftalens art og anvendelsesområde Afsnit II	Politisk dialog Afsnit III	Samhandel Afsnit IV	Kapitalbevægelser og betalinger Afsnit V 	Offentlige indkøb, konkurrence, intellektuel  

 ejendomsret og andre handelsrelaterede bestemmelser Afsnit VI	Samarbejde Afsnit VII	Institutioner Afsnit VIII	Afsluttende bestemmelser Bilag Slutakt Erklæringer 2.	Bemærkninger til forslaget AFTALE OM ØKONOMISK PARTNERSKAB OG POLITISK  

 SAMORDNING OG SAMARBEJDE MELLEM DET EUROPÆISKE FÆLLESSKAB OG  

 DETTES MEDLEMSSTATER PÅ DEN ENE SIDE OG DE FORENEDE MEXICANSKE STATER  

 PÅ DEN ANDEN SIDE KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEMBOURG, KONGERIGET NEDERLANDENE, REPUBLIKKEN ØSTRIG, DEN PORTUGISISKE REPUBLIK, REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af Det  

 Europæiske Fællesskab, i det følgende benævnt »Det  

 Europæiske Fællesskabs medlemsstater«, DET EUROPÆISKE FÆLLESSKAB, i det følgende benævnt »Fællesskabet«, på den ene side, og DE FORENEDE MEXICANSKE STATER, i det følgende benævnt »Mexico«, på den anden side, SOM TAGER UDGANGSPUNKT i deres fælles kulturarv og de stærke  

 historiske, politiske og økonomiske bånd, der knytter dem  

 sammen, SOM TAGER I BETRAGTNING, at det overordnede mål er at udvikle og  

 styrke de generelle rammer omkring forbindelserne på internationalt  

 plan, og herunder navnlig forbindelserne mellem Europa og Latinamerika, SOM KONSTATERER, at rammeaftalen om samarbejde, der blev undertegnet af  

 Fællesskabet og Mexico den 26. april 1991 i Luxembourg, har  

 bidraget kraftigt til at styrke disse bånd, SOM TAGER HENSYN TIL de to parters fælles interesse i at oprette nye  

 aftaler til en yderligere udbygning af de bilaterale forbindelser, blandt  

 andet gennem en mere omfattende politisk dialog, gradvis og gensidig  

 liberalisering af samhandelen, liberalisering af de løbende  

 betalinger, kapitalbevægelserne og usynlige transaktioner,  

 investeringsfremmende foranstaltninger samt et mere vidtspændende  

 samarbejde, SOM SLÅR FAST, at de fuldt ud tilslutter sig de demokratiske  

 principper og de grundlæggende menneskerettigheder, der er knæsat  

 i verdenserklæringen om menneskerettigheder, samt folkerettens  

 principper om fredelig sameksistens og samarbejde mellem stater, som  

 omhandlet i De Forenede Nationers pagt, og retsstatsprincipperne og  

 principperne for god regeringsførelse, som beskrevet i den  

 ministererklæring, der blev afgivet af Rio-gruppen og Den  

 Europæiske Union i São Paulo i 1994, SOM GØR SIG KLART, at en udbygning af forbindelserne på alle  

 felter af fælles interesse kræver, at deres politiske dialog  

 uddybes både på bilateralt og internationalt plan, SOM FASTSLÅR, at de begge lægger stor vægt på  

 værdierne og principperne i sluterklæringen fra den  

 verdenskonference om social udvikling, der blev afholdt i København i  

 marts 1995, SOM FASTSLÅR, at de begge lægger stor vægt på  

 princippet om en bæredygtig udvikling, som vedtaget og fastsat i Agenda  

 21 i Rio-erklæringen af 1992 om miljø og udvikling, SOM KONSTATERER, at de begge lægger markedsøkonomiske  

 principper til grund, og som finder det vigtigt, at de i overensstemmelse med  

 Verdenshandelsorganisationens regler og på baggrund af deres medlemskab  

 af Organisationen for Økonomisk Samarbejde og Udvikling (OECD)  

 søger at fremme en fri international samhandel, med særlig  

 vægt på et åbent samarbejde mellem verdensdelene, SOM TAGER UDGANGSPUNKT i den højtidelige  

 fælleserklæring, der blev undertegnet i Paris den  

 2. maj 1995, hvori parterne besluttede at give alle aspekter af  

 deres indbyrdes forbindelser et mere langsigtet perspektiv, HAR VEDTAGET at indgå denne aftale:
AFSNIT I AFTALENS ART OG ANVENDELSESOMRÅDE ARTIKEL 1 Aftalens grundlag Overholdelse af de demokratiske principper og de  

 grundlæggende menneskerettigheder, der er knæsat i  

 verdenserklæringen om menneskerettighederne, danner grundlaget for  

 parternes interne og internationale politik og er et forhold af  

 grundlæggende betydning i denne aftale.
ARTIKEL 2 Mål og anvendelsesområder Formålet med denne aftale er at styrke de  

 bestående forbindelser mellem parterne på grundlag af gensidighed  

 og med udgangspunkt i begge parters interesser.
I dette øjemed tager  

 aftalen sigte på at etablere en politisk dialog, på at styrke de  

 handelsmæssige og økonomiske forbindelser ved en liberalisering  

 af samhandelen i overensstemmelse med Verdenshandelsorganisationens regler,  

 og på at styrke og udvide samarbejdet.
AFSNIT II POLITISK DIALOG ARTIKEL 3 1.  Parterne er enige om, at der på grundlag af de i  

 artikel 1 omhandlede principper skal etableres en mere indgående  

 politisk dialog vedrørende alle bilaterale og internationale  

 anliggender af fælles interesse, således at der kan  

 iværksættes et nærmere samråd mellem parterne inden  

 for de internationale organisationer, hvoraf begge parter er medlem.
 2.  Dialogen skal føres på grundlag af  

 "fælleserklæringen om politisk dialog mellem den  

 Europæiske Union og Mexico", som udgør en integrerende del  

 af aftalen og som er indeholdt i slutakten.
 3.  Den i fælleserklæringen forudsatte dialog  

 på ministerniveau finder hovedsageligt sted i Det Fælles  

 Råd, der nedsættes ved artikel 45.
AFSNIT III SAMHANDEL ARTIKEL 4 Mål Sigtet med dette afsnit er at skabe rammer, som kan  

 anspore parterne til større samhandel med varer og tjenesteydelser, og  

 som led heri at gennemføre en bilateral, præferentiel, gradvis  

 og gensidig liberalisering af varesamhandelen på grundlag af  

 Verdenshandelsorganisationens regler herom samt under hensyntagen til visse  

 varers følsomhed.
ARTIKEL 5 Samhandel med varer For at nå den i artikel 4 fastsatte  

 målsætning fastlægger Det Fælles Råd, der  

 nedsættes ved artikel 45 i aftalen, nærmere bestemmelser og  

 en tidsplan for en bilateral, gradvis og gensidig fjernelse af alle  

 toldmæssige og ikke-toldmæssige hindringer for samhandelen med  

 varer i overensstemmelse med Verdenshandelsorganisationens regler herom,  

 navnlig artikel XXIV i den almindelige overenskomst om told og udenrigshandel  

 (GATT), og under hensyntagen til, at visse produkter er særligt  

 følsomme.
Der fastlægges bestemmelser bl.a. vedrørende  

 følgende:
a)	liberaliseringens omfang samt overgangsfrister b)	import- og eksporttold og afgifter med tilsvarende virkning c)	kvantitative import- og eksportrestriktioner og foranstaltninger med  

 tilsvarende virkning d)	national behandling, herunder forbud mod skattemæssig  

 forskelsbehandling for så vidt angår vareafgifter e)	antidumping- og udligningsforanstaltninger f)	beskyttelses- og overvågningsforanstaltninger g)	oprindelsesregler og administrativt samarbejde h)	toldsamarbejde i)	ansættelse af toldværdi j)	tekniske forskrifter og standarder, lovgivning for dyre- og  

 plantesundhed, gensidig anerkendelse af overensstemmelsesvurdering,  

 certificering, mærkningssystemer osv.
 k)	generelle undtagelser, der er begrundet i hensynet til den  

 offentlige sædelighed, den offentlige orden eller offentlige sikkerhed;  

 beskyttelse af menneskers, dyrs eller planters liv og sundhed, beskyttelse af  

 den industrielle, intellektuelle og kommercielle ejendomsret osv.
 l)	restriktioner i tilfælde af  

 betalingsbalancevanskeligheder.
ARTIKEL 6 Handel med tjenesteydelser For at nå den i artikel 4 fastsatte  

 målsætning fastlægger Det Fælles Råd passende  

 ordninger med henblik på en gradvis og gensidig liberalisering af  

 samhandelen med tjenesteydelser i overensstemmelse med  

 Verdenshandelsorganisationens regler herom, og herunder navnlig  

 artikel V i den almindelige overenskomst om handel med tjenesteydelser  

 (GATS), samt under hensyn til de forpligtelser, som parterne allerede har  

 indgået inden for rammerne af nævnte aftale.
ARTIKEL 7 De bestemmelser, som træffes af Det Fælles  

 Råd vedrørende handel med varer og tjenesteydelser på  

 grundlag af artikel 5 og 6 i denne aftale, skal sikre, at samtlige disse  

 aspekter får en fyldestgørende dækning inden for passende  

 rammer, og træder i kraft, så snart de er truffet.
AFSNIT IV KAPITALBEVÆGELSER OG BETALINGER ARTIKEL 8 Kapitalbevægelser og betalinger Sigtet med dette afsnit er at skabe rammer, som kan  

 anspore til en gradvis og gensidig liberalisering af kapitalbevægelser  

 og betalinger mellem Mexico og Fællesskabet, uden at andre bestemmelser  

 i denne aftale og yderligere forpligtelser i henhold til andre internationale  

 aftaler, som parterne har indgået, herved tilsidesættes.
ARTIKEL 9 For at nå den i artikel 8 fastsatte  

 målsætning fastlægger Det Fælles Råd, hvilke  

 ordninger og hvilken tidsplan der skal gælde for den gradvise og  

 gensidige afskaffelse af restriktioner for kapitalbevægelser og for  

 betalinger mellem parterne, uden at andre bestemmelser i denne aftale og  

 yderligere forpligtelser i henhold til andre internationale aftaler, som  

 parterne har indgået, herved tilsidesættes.
 Dette omfatter blandt andet følgende:
a)	afgrænsning, indhold, udvidelse og substans af de emner, der  

 eksplicit eller implicit behandles i dette afsnit b)	fastlæggelse af, hvilke kapitaltransaktioner og betalinger, og  

 herunder national behandling, liberaliseringen skal omfatte c)	liberaliseringens omfang samt overgangsfrister d)	fastlæggelse af bestemmelse om, at parterne har ret til at  

 opretholde restriktioner på området, når dette er begrundet  

 i hensynet til den offentlige orden, den offentlige sikkerhed, folkesundheden  

 og forsvaret e)	fastlæggelse af bestemmelse om, at en part har ret til at  

 opretholde restriktioner på området, hvis den får  

 vanskeligheder i forbindelse med vekselkurser eller pengepolitik, i  

 forbindelse med betalingsbalancen eller i forbindelse med  

 iværksættelsen af finansielle sanktioner over for tredjepart med  

 hjemmel i folkeretten.
AFSNIT V OFFENTLIGE INDKØB, KONKURRENCE, INTELLEKTUEL  

 EJENDOMSRET OG ANDRE HANDELSRELATEREDE BESTEMMELSER ARTIKEL 10 Offentlige indkøb 1.  Parterne er enige om gradvis at give hinanden adgang  

 til visse dele af deres respektive markeder for offentlige indkøb  

 på gensidigt grundlag.
2.  Med henblik på denne målsætning  

 fastlægger Det Fælles Råd passende ordninger samt en  

 tidsplan.
I denne forbindelse fastlægges der bestemmelser blandt andet  

 for følgende:
a)	liberaliseringens omfang b)	diskriminationsfri adgang til visse dele af markedet c)	tærskelværdier d)	upartiske og klart gennemskuelige procedurer e)	klare klageprocedurer f)	brug af informationsteknologi.
ARTIKEL 11 Konkurrence 1.  Parterne træffer passende foranstaltninger til  

 forebyggelse af konkurrenceforvridning og -restriktioner, der i  

 væsentligt omfang kan skade samhandelen mellem Mexico og  

 Fællesskabet.
Med henblik på denne målsætning  

 fastlægger Det Fælles Råd ordninger for samarbejde og  

 samordning mellem de myndigheder, der er ansvarlige for  

 håndhævelse af konkurrencereglerne.
Formålet med  

 samarbejdet, der omfatter gensidig juridisk bistand, notificering,  

 konsultation og informationsudveksling, er at sikre klare forhold omkring  

 håndhævelsen af konkurrencebestemmelser og -politik.
 2.  Med henblik på denne målsætning  

 fastlægger Det Fælles Råd bestemmelser blandt andet  

 vedrørende:
a)	aftaler mellem virksomheder, vedtagelser inden for sammenslutninger  

 af virksomheder, og samordnet praksis mellem virksomheder b)	tilfælde, hvor en eller flere virksomheder misbruger en  

 dominerende stilling på Fællesskabets og Mexicos område c)	virksomhedssammenlægninger d)	kommercielle statsmonopoler e)	offentlige virksomheder og virksomheder med sær- eller  

 enerettigheder.
ARTIKEL 12 Industriel og Kommerciel intellektuel ejendomsret 1.  Parterne - der fastslår, hvor stor vægt de  

 lægger på beskyttelse af den intellektuelle ejendomsret  

 (ophavsret - herunder ophavsret til edb-programmer og databaser - samt hermed  

 beslægtede rettigheder, rettigheder i forbindelse med patenter,  

 industrimønstre, geografiske betegnelser og herunder  

 oprindelsesbetegnelser, varemærker, IC-topografier, samt beskyttelse  

 mod uredelig konkurrence, som omhandlet i artikel 10a i  

 Pariser-konventionen til beskyttelse af industriel ejendomsret og beskyttelse  

 af fortrolig information) - er enige om, at der skal træffes passende  

 foranstaltninger til sikring af en fyldestgørende og effektiv  

 beskyttelse i overensstemmelse med de højeste internationale  

 standarder, samt effektive foranstaltninger til håndhævelse af  

 sådanne rettigheder.
 2.  Med henblik på denne målsætning  

 fastlægger Det Fælles Råd:
a)	en konsultationsordning, således at der kan findes gensidigt  

 tilfredsstillende løsninger på eventuelle problemer i  

 forbindelse med beskyttelse af intellektuel ejendomsret b)	detaljerede foranstaltninger med henblik på realisering af det  

 i stk. 1 omhandlede mål, idet det tager hensyn til de relevante  

 multilaterale aftaler om intellektuel ejendomsret.
AFSNIT VI SAMARBEJDE ARTIKEL 13 Dialog om samarbejde og økonomiske  

 anliggender 1.  Det Fælles Råd iværksætter en  

 regelmæssig dialog med henblik på uddybning og forbedring af det  

 i dette afsnit omhandlede samarbejde, og herunder navnlig:
a)	udveksling af information og periodisk status over samarbejdets  

 udvikling b)	samordning og overvågning af gennemførelsen af  

 sektoraftaler, der vedtages under denne aftale, samt undersøgelse af  

 mulighederne for nye aftaler af denne type.
 2.  Det Fælles Råd iværksætter  

 også en regelmæssig dialog vedrørende økonomiske  

 anliggender, og herunder analyse og udveksling af information, navnlig om  

 makroøkonomiske aspekter, med henblik på at stimulere samhandel  

 og investering.
ARTIKEL 14 Industrielt samarbejde 1.  Parterne, der ønsker at skabe et klima, der kan  

 fremme den økonomiske udvikling, støtter og fremmer  

 foranstaltninger, der har til formål at udbygge og styrke  

 bestræbelserne på at indføre en dynamisk, integreret og  

 decentraliseret forvaltning af det industrielle samarbejde, under hensyn til  

 begge parters interesser.
 2.  Dette samarbejde tager blandt andet sigte på  

 at:
a)	uddybe kontakterne mellem parternes erhvervsliv ved hjælp af  

 konferencer, seminarer, studierejser til undersøgelse af industrielle  

 og tekniske muligheder, rundbordsdrøftelser og generelle og  

 sektorspecifikke udstillinger med det formål at indkredse og udnytte  

 områder af gensidig erhvervsmæssig interesse og at fremme  

 samhandelen, investeringen og det industrielle samarbejde, samt  

 teknologioverførselsprojekter b)	fremme og uddybe den eksisterende dialog mellem parternes  

 erhvervsliv ved at anspore til yderligere konsultation og på  

 området med det formål at indkredse og fjerne hindringer for det  

 industrielle samarbejde, at tilskynde til en bedre overholdelse af  

 konkurrencereglerne, at sikre at de overordnede foranstaltninger fungerer som  

 et hele, og at hjælpe industrien med at tilpasse sig til markedets  

 krav c)	fremme industrielle samarbejdsinitiativer i forbindelse med  

 privatiseringsprocessen og fremme liberaliseringen af begge parters med  

 henblik på at anspore til en større investering baseret på  

 industrielt samarbejde mellem virksomheder d)	støtte modernisering, diversificering, innovation,  

 uddannelse, forskning og udvikling samt kvalitetsfremmende initiativer e)	tilskynde begge parter til at deltage i forsøgsprojekter og i  

 særlige programmer på grundlag af de herfor gældende  

 specifikke vilkår.
ARTIKEL 15 Investeringsfremme Parterne bidrager til at skabe tiltrækkende og  

 stabile rammer til fremme af den gensidige investering.
 Dette samarbejde tager blandt andet form af:
a)	ordninger for indsamling og formidling af information om lovgivning  

 og investeringsmuligheder; b)	støtte til etablering af retlige rammer, der kan anspore  

 parterne til at investere hos hinanden, eventuelt ved at medlemsstaterne og  

 Mexico indgår aftaler om at fremme og beskytte investeringer og aftaler  

 om afskaffelse af dobbeltbeskatning; c)	indførelse af harmoniserede og enkle administrative  

 procedurer; d)	etablering af ordninger for fællesinvestering, navnlig med  

 sigte på små og mellemstore virksomheder hos begge  

 parter.
ARTIKEL 16 Finansielle tjenesteydelser 1.  Parterne forpligter sig til at iværksætte  

 et samarbejde vedrørende finansielle tjenesteydelser i  

 overensstemmelse med parternes love, forskrifter og politik på  

 området samt i overensstemmelse med reglerne og disciplinerne i GATS,  

 med udgangspunkt i hensynet til begge parters interesser og de  

 økonomiske mål på kortere og længere sigt.
 2.  Parterne er enige om at samarbejde på  

 såvel bilateralt som multilateralt plan for at skabe et bedre kendskab  

 til den anden parts erhvervsforhold og en større forståelse  

 herfor og for at sikre udveksling af information om finanssektorens  

 regulering og overvågning og om andre aspekter af fælles  

 interesse.
 3.  Dette samarbejde tager navnlig sigte på at  

 anspore til en større og mere diversificeret produktivitet og en bedre  

 konkurrenceevne i sektoren for finansielle tjenesteydelser.
ARTIKEL 17 Samarbejde omkring små og mellemstore  

 virksomheder 1.  Parterne bestræber sig på at skabe  

 gunstige forhold for udvikling af små og mellemstore virksomheder.
 2.  Dette samarbejde skal:
a)	fremme kontakten mellem erhvervsvirksomheder og anspore til  

 etablering af joint ventures og informationsnet på grundlag af  

 igangværende tværgående programmer såsom ECIP,  

 AL-INVEST, Kontoret for Virksomhedssamarbejde og BC-NET b)	lette adgangen til finansieringsmidler, formidle information og  

 anspore til innovation.
ARTIKEL 18 Tekniske forskrifter og overensstemmelsesvurdering Parterne forpligter sig til at samarbejde om tekniske  

 forskrifter og overensstemmelsesvurdering.
ARTIKEL 19 Toldsamarbejde 1.  Formålet med toldsamarbejdet er at sikre en  

 redelig samhandel.
Parterne forpligter sig til at fremme toldsamarbejde med  

 henblik på at forbedre og konsolidere de retlige rammer omkring deres  

 indbyrdes handelsforbindelser.
 2. Samarbejdet omfatter blandt andet følgende  

 områder:
a)	informationsudveksling b)	udvikling af ny teknik på uddannelsesområdet og  

 koordinering af arbejdet inden for de internationale specialorganisationer i  

 de enkelte sektorer c)	udveksling af embedsmænd, herunder ledende personale, i told-  

 og skatteforvaltningerne d)	forenkling af toldbehandlingen af varer e)	i påkommende tilfælde faglig bistand.
 3.  Parterne fastslår, at de, uden at dette  

 berører eventuelle andre former for samarbejde på grundlag af  

 denne aftale, har interesse i på et senere tidspunkt at indgå en  

 protokol om gensidig bistand på toldområdet på basis af de  

 i denne aftale fastlagte institutionelle rammer.
ARTIKEL 20 Informationssamfundet 1.  Parterne fastslår, at informations- og  

 kommunikationsteknologi er et grundlæggende element for moderne samfund  

 og har vital betydning for den økonomiske og sociale udvikling.
 2.  Samarbejdet på dette felt tager blandt andet  

 sigte på:
a)	etablering af en dialog om de forskellige aspekter af  

 informationssamfundet; b)	informationsudveksling og eventuelt faglig bistand vedrørende  

 forskrifter, standardisering, overensstemmelsesprøvning og  

 certificering inden for informations- og telekommunikationsteknologi; c)	formidling af ny informations- og telekommunikationsteknologi og  

 indførelse af nye og bedre faciliteter inden for avanceret  

 kommunikation, tjenester og informationsteknologi; d)	fremme og iværksættelse af fælles projekter med  

 henblik på forskning og teknologisk og industriel udvikling inden for  

 information, kommunikation, og herunder datakommunikation, og  

 informationssamfundet; e)	bedre muligheder for begge parter til at deltage i  

 forsøgsprojekter og i særprogrammer på grundlag af de  

 herfor gældende specifikke vilkår; f)	sammenkobling af datanet og -tjenester og tilvejebringelse af  

 interoperabilitet mellem disse; g)	etablering af en dialog om samarbejde vedrørende regulering  

 af internationale on-line tjenester, herunder aspekter i forbindelse med  

 beskyttelsen af kommunikationshemmeligheden og personoplysninger; h)	gensidig adgang til databaser på vilkår, som  

 fastlægges senere.
ARTIKEL 21 Samarbejde omkring landbruget og landdistrikter 1.  Parterne forpligter sig til at fremme udvikling og  

 samarbejde inden for landbrug, agroindustri og landdistrikter.
 2.  Med henblik herpå undersøger  

 parterne:
a)	hvilke foranstaltninger der kan træffes for at fremme  

 samhandelen ved en harmonisering af standarder for dyre- og plantesundhed og  

 miljø med udgangspunkt i parternes gældende lovgivning og  

 på grundlag af Verdenshandelsorganisationens regler herom, samt det i  

 artikel 5 fastlagte b)	mulighederne for at udveksle information og iværksætte  

 projekter og aktiviteter i dette øjemed, blandt andet inden for  

 information, videnskabelig og teknisk forskning og udvikling af menneskelige  

 ressourcer.
ARTIKEL 22 Samarbejde omkring minedrift Parterne er enige om at fremme samarbejdet omkring  

 minedrift, navnlig ved hjælp af foranstaltninger med følgende  

 formål:
a)	fremme af prospektering, udvinding og rentabel udnyttelse af  

 mineraler i overensstemmelse med parternes respektive lovgivning på  

 området b)	bedre udveksling af information, erfaringer og teknologi  

 vedrørende prospektering og udvinding c)	fremme af udvekslingen af eksperter og gennemførelse af  

 fælles forskning for at skabe bedre muligheder for teknologisk  

 udvikling d)	indførelse af foranstaltninger til fremme af investeringen  

 på området.
ARTIKEL 23 Energisamarbejde 1.  Formålet med dette samarbejde mellem parterne er  

 at udvikle begge parters energisektorer, med vægten lagt på at  

 fremme teknologioverførsel og udveksling af information om  

 lovgivningen.
 2.  Samarbejdet på dette felt består blandt  

 andet i udveksling af information, uddannelse af personale,  

 teknologioverførsel, fælles teknologiske udviklingsprojekter  

 samt infrastrukturprojekter, iværksættelse af projekter med sigte  

 på en mere effektiv energiproduktion, en mere rationel  

 energiudnyttelse, støtte til udnyttelse af miljøvenlige,  

 alternative fornyelige energikilder, samt fremme af projekter, der tager  

 sigte på genanvendelse og behandling af affald med henblik på  

 udnyttelse af energiindholdet heri.
ARTIKEL 24 Transportsamarbejde 1.  Samarbejdet på transportområdet mellem  

 parterne tager sigte på at:
a)	støtte omstrukturering og modernisering af  

 transportsystemet b)	fremme brugen af driftsstandarder.
 2.  I denne sammenhæng lægges der vægt  

 på:
a)	udveksling af information mellem eksperter vedrørende  

 parternes respektive transportpolitik og andre emner af fælles  

 interesse b)	økonomiske, retlige og tekniske uddannelsesprogrammer med  

 sigte på erhvervsvirksomheder og højtstående  

 embedsmænd c)	udveksling af information om det verdensomspændende  

 satellitnavigationssystem GNSS d)	faglig bistand til omstrukturering og modernisering af  

 transportsystemet i alle dets former.
3.  Parterne undersøger alle aspekter af den  

 internationale søfart for at fjerne eventuelle hindringer for en  

 udvidelse af den indbyrdes samhandel.
I denne forbindelse indledes der  

 forhandlinger om en liberalisering af den internationale søtransport  

 på grundlag af artikel 6 i denne aftale.
ARTIKEL 25 Samarbejde omkring turisme 1.  Sigtet med samarbejdet mellem parterne er først  

 og fremmest at forbedre informationsudvekslingen og at stadfæste en god  

 praksis, for dermed at sikre en velafbalanceret og bæredygtig udvikling  

 af turismen.
 2.  I denne sammenhæng lægger parterne  

 vægt på:
a)	at bevare og maksimere det potentiale, som naturen og kulturarven  

 repræsenterer b)	at tilgodese lokalsamfundenes integritet og interesser c)	at fremme samarbejdet mellem regioner og byer på begge sider  

 af grænsen d)	at forbedre uddannelsen inden for hotelbranchen, først og  

 fremmest med hensyn til hotelledelse og administration.
ARTIKEL 26 Samarbejde på det statistiske område Parterne er enige om at tilstræbe en harmonisering  

 af deres statistiske metoder og praksis, således at der på et  

 gensidigt acceptabelt grundlag kan gøres brug af statistikker over  

 handelen med varer og tjenesteydelser, og generelt statistikker  

 vedrørende de områder af denne aftale, som egner sig til  

 statistisk bearbejdning.
ARTIKEL 27 Regeringsførelse Parterne samarbejder om regerings- og  

 institutionsanliggender på nationalt, regionalt og lokalt plan med  

 henblik på at fremme personaleuddannelse og modernisering af  

 administrationen.
ARTIKEL 28 Samarbejde om bekæmpelse af misbrug af narkotika  

 og prækursorstoffer og hvidvaskning af penge 1.  Parterne træffer passende samarbejds- og  

 kontaktforanstaltninger for at støtte bestræbelserne på at  

 forebygge og bekæmpe produktion, salg og misbrug af narkotika på  

 grundlag af parternes herfor gældende bestemmelser.
 2.  De på området relevante instanser  

 inddrages i dette samarbejde, der blandt andet omfatter  

 følgende:
a)	iværksættelse af koordinerede programmer og  

 foranstaltninger til bekæmpelse af narkotikamisbrug og behandling og  

 rehabilitering af narkotikamisbrugere, og herunder faglig bistand.  

 Samarbejdet kan blandt andet omfatte forskning og foranstaltninger med sigte  

 på at nedsætte produktionen af narkotika ved at sørge for  

 regional udvikling af arealer, hvor risikoen for, at der dyrkes ulovlige  

 afgrøder, er stor; b)	iværksættelse af koordinerede forskningsprogrammer og  

 -projekter til bekæmpelse af narkotikamisbrug; c)	udveksling af information om retslig og administrativ behandling  

 samt vedtagelse af passende foranstaltninger til bekæmpelse af  

 narkotikamisbrug og hvidvaskning af penge, herunder også  

 foranstaltninger, der vedtages af Fællesskabet samt internationale  

 organisationer, der er aktive på området; d)	bekæmpelse af misbrug af kemiske prækursorstoffer og  

 andre stoffer, der kan anvendes til ulovlig fremstilling af narkotika og  

 psykotrope stoffer, som fastlagt i den aftale om bekæmpelse af misbrug  

 af prækursorstoffer og kemiske stoffer, der blev vedtaget af parterne  

 den 13. december 1996, og De Forenede Nationers Wien-konvention af  

 1988.
ARTIKEL 29 Samarbejde på det videnskabelige og tekniske  

 område 1.  Parterne er enige om at samarbejde inden for videnskab  

 og teknologi på områder af gensidig interesse under hensyn til  

 parternes respektive politik på området.
 2.  Sigtet med dette samarbejde er:
a)	at anspore til en større udveksling af information og  

 ekspertise om videnskab og teknologi, blandt andet om gennemførelsen  

 af politik og programmer b)	at etablere varige forbindelser mellem parternes forskerkredse c)	af fremme personaleuddannelsen.
 3.  Samarbejdet tager form af fælles  

 forskningsprojekter og konferencer, udveksling og uddannelse af forskere, med  

 sigte på den størst mulige udbredelse af  

 forskningsresultaterne.
 4.  I dette samarbejde lægger parterne vægt  

 på at inddrage deres højere læreanstalter,  

 forskningscentre og produktionssektorer, og herunder navnlig de små og  

 mellemstore virksomheder.
 5.  Samarbejdet mellem parterne kan, når de  

 skønner det formålstjenligt, konkretiseres i form af en  

 sektoraftale om forskning og teknologisk udvikling.
ARTIKEL 30 Samarbejde på uddannelsesområdet 1.  Parterne undersøger, hvordan der kan  

 tilvejebringes bedre forhold inden for den almene og den faglige uddannelse.  

 Der lægges særlig vægt på at give de ringest stillede  

 samfundsgrupper bedre adgang til almen og faglig uddannelse.
 2.  Parterne udbygger samarbejdet inden for den almene,  

 den højere, og den faglige uddannelse og inden for udvekslingen mellem  

 universiteter og erhvervsvirksomheder for at sikre, at det ledende personale  

 i den private og den offentlige sektor har den fornødne  

 ekspertise.
 3.  Parterne lægger stor vægt på  

 foranstaltninger, der kan skabe permanente forbindelser mellem parternes  

 specialinstanser på området, og på at udveksle information,  

 knowhow, ekspertise og tekniske ressourcer, samt for så vidt  

 angår unge, at udnytte ordningerne i ALFA-programmet og de erfaringer,  

 partnerne har indhøstet på området.
 4.  Samarbejdet mellem parterne kan, når de begge  

 skønner det formålstjenligt, konkretiseres i form af en  

 sektoraftale vedrørende den almene, den højere, og den faglige  

 uddannelse, samt andre anliggender, der vedrører unge.
ARTIKEL 31 Samarbejde på kulturområdet 1.  Parterne er enige om at tilskynde til et  

 kultursamarbejde, der under hensyntagen til deres forskelligartethed tager  

 sigte på at fremme parternes indbyrdes forståelse og udbredelsen  

 af kendskabet til deres respektive kultur.
2.  Parterne træffer passende foranstaltninger for  

 at anspore til større kulturel udveksling og iværksætter  

 sammen tiltag inden for forskellige kulturelle sfærer.
Parterne  

 fastlægger senere, hvilke tiltag der skal iværksættes  

 på dette felt, og hvordan dette skal ske.
ARTIKEL 32 Samarbejde på medieområdet Parterne er enige om at fremme samarbejdet på dette  

 felt, blandt andet ved hjælp af uddannelsesprogrammer inden for radio-,  

 tv- og pressesektoren, og ved hjælp af coproduktions-, uddannelses-,  

 udviklings- og distributionstiltag.
ARTIKEL 33 Samarbejde på informations- og  

 kommunikationsområdet Parterne er enige om at anspore til udveksling og  

 formidling af information og om at iværksætte og støtte  

 aktiviteter af gensidig interesse på informations- og  

 kommunikationsområdet.
ARTIKEL 34 Samarbejde inden for miljøbeskyttelse 1.  Miljøet og den økologiske balance skal  

 tilgodeses i alle samarbejdsforanstaltninger, som parterne træffer  

 på grundlag af denne aftale.
 2.  Parterne forpligter sig til at udbygge samarbejdet om  

 forebyggelse af miljøskader; at beskytte naturressourcerne og  

 tilstræbe en bæredygtig forvaltning heraf; at indsamle, formidle  

 og udveksle information om miljølovgivning og erfaringerne hermed; at  

 fremme brugen af økonomiske incitamenter til realisering af dette  

 mål; at styrke miljøhensynet på alle forvaltningsniveauer;  

 at fremme personaleuddannelsen og uddannelse i miljøforhold; at  

 tilskynde til iværksættelse af fælles forskningsprojekter;  

 og at etablere metoder til involvering af resten af samfundet.
 3.  Parterne søger at give hinanden adgang til  

 programmer på dette felt, på grundlag af de specifikke  

 bestemmelser, der gælder for de enkelte programmer.
 4.  Samarbejdet mellem parterne kan, når de  

 skønner det formålstjenligt, konkretiseres i form af en  

 sektoraftale vedrørende miljø og naturressourcer.
ARTIKEL 35 Samarbejde på fiskeriområdet Da fiskerisektoren har stor samfundsøkonomisk  

 betydning for begge parter, forpligter de sig til at udbygge deres indbyrdes  

 samarbejde på dette område, idet de indgår en fiskeriaftale  

 på basis af deres respektive lovgivninger, hvis noget sådant  

 skønnes formålstjenligt.
ARTIKEL 36 Samarbejde vedrørende sociale anliggender 1.  Parterne iværksætter en dialog om alle  

 sociale aspekter, som er af interesse for den ene eller begge parter.
 De drøfter emner som for eksempel udsatte  

 samfundsgrupper og dårligt stillede regioner, indfødte  

 befolkningsgrupper, landbefolkningens armod, økonomisk ringestillede  

 kvinder, og andre fattige befolkningsgrupper.
2.  Parterne fastslår, at det er vigtigt, at den  

 økonomiske og samfundsmæssige udvikling harmoniseres på en  

 sådan måde, at de befolkningsgrupper, der er omhandlet i det  

 foregående stykke, får deres grundlæggende rettigheder  

 tilgodeset.
Det nye vækstgrundlag bør sikre, at ugunstigt  

 stillede dele af befolkningen får bedre beskæftigelsesmuligheder  

 og en bedre levestandard.
 3.  Parterne koordinerer med mellemrum de  

 samarbejdsaktiviteter, som varetages af civilsamfundet med henblik på  

 at tilvejebringe bedre beskæftigelsesmuligheder, bedre faglig  

 uddannelse og bedre indtjeningsmuligheder.
ARTIKEL 37 Regionalt samarbejde 1.  Parterne fremmer aktiviteter, der tager sigte på  

 samarbejde i form af fælles foranstaltninger, fortrinsvis i  

 Mellemamerika og de vestindiske lande.
 2.  Der gennemføres først og fremmest  

 tiltag, der fremmer samhandelen inden for den mellemamerikanske og  

 vestindiske region; der anspores til regionalt samarbejde om miljø og  

 om teknologisk og videnskabelig forskning, og som fremmer udviklingen af  

 kommunikationsinfrastrukturer, der er af afgørende betydning for  

 regionens økonomiske udvikling; og som ansporer til initiativer til  

 forbedring af fattige befolkningsgruppers levestandard.
 3.  Der lægges særlig vægt på at  

 opnå en forbedring af kvindernes stilling, blandt andet ved i  

 højere grad at inddrage dem i produktionsaktiviteter.
 4.  Parterne undersøger, hvilke tiltag der kan  

 træffes for at fremme og overvåge et fælles samarbejde med  

 andre lande.
ARTIKEL 38 Flygtningesamarbejde Parterne bestræber sig på at bevare de gode  

 resultater, der er opnået ved hjælp af den bistand, som allerede  

 er ydet til mellemamerikanske flygtninge, og samarbejder med hinanden om at  

 finde varige løsninger.
ARTIKEL 39 Samarbejde vedrørende menneskerettigheder og  

 demokrati 1.  Parterne er enige om, at samarbejdet på dette  

 område bør baseres på principperne i artikel 1.
 2.  Samarbejdet skal navnlig indebære:
a)	iværksættelse af programmer for almen og faglig  

 uddannelse samt opmærksomhedsskabende tiltag med henblik på at  

 fremme skabelsen af et civilsamfund b)	uddannelses- og informationstiltag med det formål at skabe  

 velfungerende institutioner og styrke retssamfundet c)	fremme af menneskerettighederne og de demokratiske  

 principper.
 3.  Parterne kan iværksætte  

 fællesprojekter med sigte på at styrke samarbejde mellem deres  

 respektive valginstanser, samt andre instanser, der fører tilsyn med  

 overvågningen af menneskerettighederne og tilskynder til overholdelsen  

 heraf.
ARTIKEL 40 Samarbejde vedrørende forbrugerbeskyttelse 1.  Parterne er enige om, at samarbejdet på dette  

 område bør tage sigte på at forbedre parternes  

 forbrugerbeskyttelsesordninger, og på at gøre dem indbyrdes  

 forenelige i den udstrækning, dette er muligt inden for rammerne af  

 parternes respektive lovgivninger.
2.  Samarbejdet tager navnlig sigte på a)	at udveksle information og eksperter, og at tilskynde til samarbejde  

 mellem parternes forbrugerorganisationer b)	at tilrettelægge uddannelsesordninger og yde faglig  

 bistand.
ARTIKEL 41 Samarbejde vedrørende beskyttelse af  

 oplysninger 1.  For så vidt angår gennemførelsen af  

 artikel 51 er parterne enige om at samarbejde om beskyttelse af  

 personoplysninger med det sigte at højne beskyttelsesniveauet og at  

 fjerne hindringer for samhandel, der nødvendiggør  

 overførsel af personoplysninger.
 2.  Samarbejdet vedrørende beskyttelse af  

 personoplysninger kan indbefatte faglig bistand i form af udveksling af  

 oplysninger og eksperter samt iværksættelse af fælles  

 programmer og projekter.
ARTIKEL 42 Sundhedssamarbejde 1.  Formålet med sundhedssamarbejdet er at fremme  

 arbejdet inden for forskning, farmakologi, forebyggende medicin og smitsomme  

 sygdomme, herunder AIDS.
 2.  Samarbejdet tager blandt andet form af:
a)	projekter vedrørende epidemiologi, og decentralisering og  

 administration af sundhedsvæsenet b)	iværksættelse af programmer for professionel  

 kvalificering c)	programmer og projekter til forbedring af sundhedsforholdene og den  

 sociale velfærd i by- og landområder.
ARTIKEL 43 Den fremtidige udvikling 1.  Parterne kan ved fælles overenskomst udvide  

 dette afsnit med nye bestemmelser for dermed at udbygge samarbejdet og  

 supplere dette med aftaler for specifikke sektorer eller aktiviteter.
 2.  For så vidt angår  

 iværksættelsen af dette afsnit, kan hver af parterne  

 fremsætte forslag til udvidelse af det indbyrdes samarbejde med  

 udgangspunkt i de erfaringer, der indhøstes ved dets  

 gennemførelse.
ARTIKEL 44 Samarbejdsressourcer 1.  Parterne stiller de finansielle og andre ressourcer  

 til rådighed, som er nødvendige for at virkeliggøre de i  

 denne aftale fastlagte samarbejdsmål, i den udstrækning deres  

 respektive ressourcer og bestemmelser tillader dette.
 2.  Parterne tilskynder Den Europæiske  

 Investeringsbank til at fortsætte sit arbejde i Mexico, som fastlagt i  

 bankens procedurer og finansieringskriterier.
AFSNIT VII INSTITUTIONER ARTIKEL 45 Det Fælles Råd Der oprettes et fælles råd, som  

 overvåger gennemførelsen af denne aftale.
Det træder med  

 regelmæssige mellemrum sammen på ministerplan, samt når  

 omstændighederne kræver det.
Det undersøger alle vigtige  

 problemer, som måtte opstå i forbindelse med aftalen, samt alle  

 andre bilaterale eller internationale spørgsmål af fælles  

 interesse.
ARTIKEL 46 1.  Det Fælles Råd består af medlemmer  

 af Rådet for Den Europæiske Union og medlemmer af Kommissionen  

 for De Europæiske Fællesskaber på den ene side og medlemmer  

 af Mexicos regering på den anden side.
 2.  Medlemmerne af Det Fælles Råd kan lade sig  

 repræsentere på grundlag af de bestemmelser, der fastsættes  

 i forretningsordenen.
 3.  Det Fælles Råd fastsætter selv sin  

 forretningsorden.
 4.  Formandskabet i Det Fælles Råd  

 føres på skift af et medlem af Rådet for Den  

 Europæiske Union og et medlem af Mexicos regering som fastlagt i de i  

 forretningsordenen nedfældede bestemmelser.
ARTIKEL 47 Det Fælles Råd har med henblik på  

 virkeliggørelsen af de i denne aftale fastsatte mål  

 beføjelse til at træffe afgørelser i de heri omhandlede  

 tilfælde.
Afgørelser er bindende for begge parter, og de  

 træffer de nødvendige foranstaltninger for at sikre  

 gennemførelsen heraf.
Det Fælles Råd kan også  

 fremsætte passende henstillinger.
 Det Fælles Råd udfærdiger  

 afgørelser og fremsætter henstillinger efter fælles  

 overenskomst mellem de to parter.
ARTIKEL 48 Det Blandede Udvalg 1.  Det Fælles Råd bistås i sine opgaver  

 af et blandet udvalg, der sammensættes af repræsentanter for  

 medlemmerne af Rådet for Den Europæiske Union og for medlemmerne  

 af Kommissionen for De Europæiske Fællesskaber på den ene  

 side og repræsentanter for Mexicos regering på den anden side,  

 sædvanligvis på højtstående embedsmandsplan.
 Det Fælles Råd fastsætter i sin  

 forretningsorden nærmere bestemmelser for, hvilke opgaver der skal  

 varetages af Det Blandede Udvalg, såsom forberedelsen af Det  

 Fælles Råds møder, og hvorledes udvalget skal fungere.
2.  Det Fælles Råd kan uddelegere sine  

 beføjelser til Det blandede Udvalg.
Det Blandede Udvalg træffer  

 i så fald afgørelse på grundlag af artikel 47.
3.  Det Blandede Udvalg træder almindeligvis sammen  

 én gang om året, skiftevis i Bruxelles og i Mexico, på en  

 dato og med en dagsorden, som parterne på forhånd er blevet enige  

 om.
Der kan indkaldes til ekstraordinære møder, hvis parterne er  

 enige herom.
Formandskabet i Det Blandede Udvalg føres på skift  

 af en repræsentant for hver part.
ARTIKEL 49 Andre særlige udvalg Det Fælles Råd kan træffe beslutning om,  

 at der skal nedsættes andre særlige udvalg og organer til at  

 bistå rådet i varetagelsen af dets opgaver.
 Det Fælles Råd fastlægger i sin  

 forretningsorden, hvorledes sådanne udvalg og organer skal  

 sammensættes, hvilke opgaver de skal varetage, og hvorledes de skal  

 fungere.
ARTIKEL 50 Forligsprocedure Med henblik på handelsmæssige eller  

 handelsrelaterede uoverensstemmelser fastlægger Det Fælles  

 Råd en specifik forligsprocedure i overensstemmelse med  

 Verdenshandelsorganisationens bestemmelser herom.
AFSNIT VIII AFSLUTTENDE BESTEMMELSER ARTIKEL 51 Beskyttelse af oplysninger 1.  Parterne påtager sig at sikre, at  

 personoplysninger og andre oplysninger behandles med en meget høj grad  

 af fortrolighed, som fastlagt i de standarder, der vedtages af internationale  

 organisationer på dette område og af Fællesskabet.
 2.  I denne forbindelse tager parterne udgangspunkt i de  

 standarder, der er fastsat i bilaget som udgør en integrerende del af  

 aftalen.
ARTIKEL 52 National sikkerhed Ingen bestemmelse i denne aftale er til hinder for, at en  

 part kan træffe foranstaltninger:
a)	som den betragter som nødvendige for at forhindre, at  

 oplysninger, der kan skade dens fundamentale sikkerhedsinteresser, kommer til  

 offentlighedens kundskab b)	vedrørende produktion af våben, ammunition og  

 krigsmateriel eller handel hermed, eller forskning, udvikling og produktion,  

 der er nødvendig i forsvarsøjemed, forudsat at sådanne  

 foranstaltninger ikke forringer konkurrencevilkårene for varer, der  

 ikke er specielt beregnet til militære formål c)	som den betragter som fundamentale for sin sikkerhed i  

 tilfælde af alvorlige forstyrrelser af lov og orden, i tilfælde  

 af krig eller alvorlig international spænding, som kan resultere i en  

 væbnet konflikt, eller for at opfylde forpligtelser, som den har  

 påtaget sig med henblik på at sikre fred og international  

 sikkerhed.
ARTIKEL 53 Slutakten indeholder fælleserklæringen og  

 erklæringer afgivet ensidigt ved indgåelsen af denne aftale.
ARTIKEL 54 1.  I tilfælde, hvor der indrømmes  

 mestbegunstigelsesbehandling på grundlag af bestemmelserne i denne  

 aftale, eller ordninger vedtaget på grundlag af denne, gælder en  

 sådan behandling ikke for skattefordele, som medlemsstaterne eller  

 Mexico nu eller senere indrømmer på grundlag af aftaler om  

 afskaffelse af dobbeltbeskatning eller andre beskatningsaftaler, eller  

 på grundlag af indenlandsk skattelovgivning.
 2.  Denne aftale, og ordninger vedtaget på grundlag  

 heraf, er på ingen måde til hinder for, at medlemsstaterne eller  

 Mexico vedtager eller håndhæver foranstaltninger til  

 bekæmpelse af skattesvig og -unddragelse på grundlag af aftaler  

 om afskaffelse af dobbeltbeskatning eller andre beskatningsaftaler, eller  

 på grundlag af indenlandsk skattelovgivning.
 3.  Denne aftale, og ordninger vedtaget på grundlag  

 heraf, er på ingen måde til hinder for, at medlemsstaterne og  

 Mexico i deres skattelovgivning kan stille skatteydere forskelligt på  

 grundlag af deres situation, for eksempel på grundlag af bopæl,  

 eller på grundlag af, hvor de har investeret deres kapital.
ARTIKEL 55 Definition af parterne I denne aftale forstås ved »parter« på den ene  

 side Fællesskabet eller dets medlemsstater eller Fællesskabet og  

 dets medlemsstater i overensstemmelse med deres respektive beføjelser  

 som fastlagt i traktaten om oprettelse af Det Europæiske  

 Fællesskab og på den anden side Mexico.
ARTIKEL 56 Territorial gyldighed Denne aftale gælder på den ene side for de  

 områder, hvor traktaten om oprettelse af Det Europæiske  

 Fællesskab finder anvendelse, på de vilkår, der er fastsat  

 i nævnte traktat, og på den anden side for De Forenede Mexicanske  

 Staters område.
ARTIKEL 57 Tidsmæssig gyldighed 1.  Denne aftale er gyldig på ubestemt tid.
2.  Begge parterne kan opsige aftalen ved at sende en  

 notifikation til den anden part.
Aftalen ophører seks måneder  

 efter datoen for en sådan notifikation.
ARTIKEL 58 Opfyldelse af forpligtelser 1.  Parterne træffer alle almindelige eller  

 særlige foranstaltninger, som er nødvendige for, at de kan  

 opfylde deres forpligtelser i henhold til denne aftale, og drager omsorg for,  

 at sådanne foranstaltninger er i overensstemmelse med aftalens  

 målsætninger.
Finder en af parterne, at den anden part har tilsidesat en  

 forpligtelse, som påhviler den i henhold til denne aftale, kan den  

 førstnævnte part træffe passende foranstaltninger.
Forud  

 herfor giver den, medmindre der er tale om et særligt hastende  

 tilfælde, Det Fælles Råd alle oplysninger, der er  

 nødvendige, for at Rådet kan foretage en grundig  

 undersøgelse af situationen med henblik på at nå frem til  

 en for begge parter acceptabel løsning inden for en frist på 30  

 dage.
De foranstaltninger, der medfører færrest  

 forstyrrelser i aftalens funktion, skal foretrækkes.
Det Fælles  

 Råd underrettes straks om de pågældende foranstaltninger;  

 de gøres til genstand for konsultationer i rådet, dersom den  

 anden part anmoder herom.
2.  Parterne er enige om, at der ved »særligt  

 hastende tilfælde«, som omhandlet i stk. 1, forstås  

 tilfælde, hvor en af parterne har gjort sig skyldig i en materiel  

 krænkelse af aftalen.
Ved en materiel krænkelse af aftalen  

 forstås:
a)	at aftalen brydes uden hjemmel i folkerettens almindelige  

 bestemmelser, eller b)	at de i artikel 1 omhandlede fundamentale elementer i aftalen  

 tilsidesættes.
3. Parterne er enige om, at der ved de i denne artikel  

 omhandlede »passende foranstaltninger« forstås foranstaltninger, som  

 træffes i overensstemmelse med folkeretten.
Hvis en part træffer  

 en foranstaltning i et særligt hastende tilfælde under henvisning  

 til nærværende artikel, kan den anden part anmode om, at parterne  

 indkaldes til hastemøde inden for en frist på 15 dage.
ARTIKEL 59 Autentiske tekster Denne aftale er udfærdiget i to eksemplarer på  

 dansk, engelsk, finsk, fransk, græsk, italiensk, nederlandsk,  

 portugisisk, spansk, svensk og tysk, idet hver af disse tekster har samme  

 gyldighed.
ARTIKEL 60 Ikrafttræden 1.  Denne aftale godkendes af parterne i overensstemmelse  

 med deres egne procedurer.
 2. Aftalen træder i kraft den første dag i  

 måneden efter det tidspunkt, på hvilken parterne giver hinanden  

 notifikation om, at de i denne forbindelse nødvendige procedurer er  

 afsluttet.
 Gennemførelsen af afsnit II, og VI  

 udsættes, indtil Det Fælles Råd har truffet de  

 afgørelser, der omhandles i artikel 5, 6, 9, 10, 11 og 12.
 3. Notifikationen sendes til generalsekretæren for  

 Rådet for Den Europæiske Union, der er depositar for aftalen.
 4. Aftalen træder i stedet for den rammeaftale om  

 samarbejde, der blev undertegnet af Fællesskabet og Mexico den  

 26. april 1991 i Luxembourg, på den dato, hvor afsnit II  

 og VI træder i kraft, jf. stk. 2.
 5. Når aftalen træder i kraft, skal alle  

 afgørelser, der træffes af Det Fælles Råd, der  

 oprettes ved den interimsaftale om handel og handelsrelaterede anliggende,  

 der undertegnes den 8. december 1997 mellem Det Europæiske  

 Fællesskab og Mexico, betragtes som om de er truffet af Det  

 Fælles Råd, der oprettes ved artikel 45.
 Udfærdiget i Bruxelles den ottende december nitten  

 hundrede og syv og halvfems.
For Kongeriget Belgien For Kongeriget Danmark For Forbundsrepublikken Tyskland For Den Hellenske Republik For Kongeriget Spanien For Den Franske Republik For Irland For Den Italienske Republik For Storhertugdømmet Luxembourg For Kongeriget Nederlandene For Republikken Østrig For Den Portugisiske Republik For Republikken Finland For Kongeriget Sverige For Det Forenede Kongerige Storbritannien og Nordirland For Det Europæiske Fællesskab For De Forenede Mexicanske Stater +++bilag+++BILAG BESKYTTELSE AF PERSONOPLYSNINGER, JF.  

 ARTIKEL 51 Retningslinjer for regulering af edb-baserede personoplysninger,  

 ændret af De Forenede Nationers generalforsamling den  

 20. november 1990.
 OECD-rådets henstilling af 23. september 1980  

 vedrørende retningslinjer for beskyttelse af privatlivets fred og af  

 overførsel af personoplysninger på tværs af  

 grænserne.
 Europarådets konvention af 28. januar 1981 om  

 beskyttelse af individet i forbindelse med automatisk databehandling af  

 personoplysninger.
 Europa-Parlamentets og Rådets direktiv 95/ 46/EF af  

 24. oktober 1995 om beskyttelse af fysiske personer i forbindelse  

 med behandling af personoplysninger og om fri udveksling af sådanne  

 oplysninger.
SLUTAKT De befuldmægtigede for medlemsstaterne og for  

 Fællesskabet og de befuldmægtigede for De Forenede Mexicanske  

 Stater har vedtaget følgende slutakt, der er knyttet til:
1)	Aftalen om økonomisk partnerskab og politisk samordning og  

 samarbejde mellem Det Europæiske Fællesskab og dettes  

 medlemsstater på den ene side og De Forenede Mexicanske Stater på  

 den anden side 2)	Interimaftalen om samhandel og handelsrelaterede anliggender mellem  

 Det Europæiske Fællesskab på den ene side og De Forenede  

 Mexicanske Stater på den anden side 3)	Fælles erklæringer afgivet af Det Europæiske  

 Fællesskab og dettes medlemsstater og De Forenede Mexicanske  

 Stater.
1) De befuldmægtigede for:
KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEMBOURG, KONGERIGET NEDERLANDENE, REPUBLIKKEN ØSTRIG, DEN PORTUGISISKE REPUBLIK, REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af DET  

 EUROPÆISKE FÆLLESSKAB, i det følgende benævnt »medlemsstater«, og for DET EUROPÆISKE FÆLLESSKAB, i det følgende benævnt »Fællesskabet«, på den ene side, og den befuldmægtigede for DE FORENEDE MEXICANSKE STATER, i det følgende benævnt »Mexico«, på den anden side, forsamlet i Bruxelles den 8. december nitten hundrede  

 og syvoghalvfems med henblik på undertegnelsen af aftalen om  

 økonomisk partnerskab og politisk samordning og samarbejde mellem Det  

 Europæiske Fællesskab og dettes medlemsstater på den ene  

 side og De Forenede Mexicanske Stater på den anden side, i det  

 følgende benævnt »aftalen«, har vedtaget følgende  

 tekster:
Aftalen og bilagene hertil De befuldmægtigede for medlemsstaterne og for Fællesskabet og  

 de befuldmægtigede for De Forenede Mexicanske Stater har vedtaget  

 følgende fælles erklæringer, der er knyttet til denne  

 slutakt:
Fælles erklæring afgivet af Den Europæiske Union og  

 Mexico om politisk dialog som omhandlet i aftalens artikel 3, Fælles erklæring om politisk dialog på  

 parlamentsplan, Fælles erklæring om fortolkning af aftalens  

 artikel 4, Fælles erklæring om aftalens artikel 24, stk. 3, Fælles erklæring om aftalens artikel 35.
 De befuldmægtigede for Mexico har taget følgende  

 erklæringer fra Det Europæiske Fællesskab og/eller dettes  

 medlemsstater, der er knyttet til denne slutakt, til efterretning:
Erklæring om aftalens artikel 11, Erklæring om aftalens artikel 12.
 De befuldmægtigede for medlemsstaterne og for Fællesskabet har  

 taget følgende erklæringer fra Mexico, der er knyttet til denne  

 slutakt, til efterretning:
 Erklæring om aftalens afsnit I.
FÆLLES ERKLÆRINGER FÆLLES ERKLÆRING AFGIVET AF DEN  

 EUROPÆISKE UNION OG MEXICO OM POLITISK DIALOG SOM OMHANDLET I AFTALENS  

 ARTIKEL 3 1.	Præambel Den Europæiske Union på den ene side og Mexico på  

 den anden side, som tager udgangspunkt i de historiske, politiske, økonomiske  

 og kulturelle bånd samt de nære venskabsforbindelser mellem deres  

 befolkninger som ønsker at styrke den politiske og økonomiske  

 frihed, der er det samfundsmæssige grundlag for Den Europæiske  

 Union og Mexico som fastslår, at grundpillerne i et demokratisk samfund er  

 menneskets værdighed og menneskerettighederne, samt fremme og  

 beskyttelse heraf, og at demokratiske institutioner baseret på  

 retsstatlige principper spiller en fundamental rolle som ønsker at styrke international fred og sikkerhed i  

 overensstemmelse med de principper, der er nedfældet i De Forenede  

 Nationers Pagt som begge tilstræber regional integration som et middel til at  

 fremme en bæredygtig og harmonisk udvikling for deres befolkninger med  

 udgangspunkt i sociale fremskridt og social solidaritet som baserer sig på de særlige forbindelser, der blev  

 etableret ved den rammeaftale om samarbejde, som Fællesskabet og Mexico  

 undertegnede i 1991 som henviser til principperne i den højtidelige  

 fælleserklæring, der undertegnedes i Paris den  

 2. maj 1995 af Kommissionen og Rådet på den ene side og  

 Mexico på den anden side har besluttet at styrke deres indbyrdes forbindelser på  

 længere sigt.
2.	Mål Den Europæiske Union og Mexico finder, at en nærmere  

 politisk dialog er et grundlæggende element i parternes  

 påtænkte indbyrdes tilnærmelse på økonomisk og  

 politisk plan og en afgørende faktor i bestræbelserne på  

 at fremme de principper, der er fastlagt i præamblen til denne  

 erklæring.
Grundlaget for en sådan dialog er, at begge parter er  

 tilhængere af demokrati og menneskerettighedernes overholdelse, og at  

 de ønsker at bevare freden og skabe en retfærdig og stabil orden  

 på verdensplan, jf.
De Forenede Nationers Pagt.
 Dialogens sigte er at skabe varige solidaritetsbånd mellem Den  

 Europæiske Union og Mexico, som kan bidrage til stabilitet og velstand  

 i begge parters regioner, at stræbe efter at regional integration og at  

 fremme forståelsen og tolerancen mellem deres befolkninger og  

 kulturer.
 Dialogen omfatter alle emner af fælles interesse, og dens  

 formål er at bane vej for nye former for samarbejde til realisering af  

 fælles mål, herunder også fælles internationale  

 initiativer, blandt andet inden for fred, sikkerhed og regional  

 udvikling.
3.	Tilrettelæggelse af dialogen Den politiske dialog mellem parterne tager form af kontakter,  

 udveksling af oplysninger og konsultation mellem Mexicos og Den  

 Europæiske Unions forskellige instanser, herunder Kommissionen for De  

 Europæiske Fællesskaber.
 Dialogen skal bl.a. finde sted:
på præsident/formandsplan, på ministerplan, på højtstående embedsplan og ved optimal udnyttelse af de diplomatiske kanaler.
 Der afholdes regelmæssige møder på  

 præsident/formandsplan mellem parternes højeste myndigheder; de  

 nærmere enkeltheder i forbindelse med sådanne møder  

 tilrettelægges af parterne i fællesskab.
 Der afholdes regelmæssige møder på ministerplan  

 mellem parternes udenrigsministre; de nærmere enkeltheder i forbindelse  

 med sådanne møder tilrettelægges af parterne i  

 fællesskab.
FÆLLES ERKLÆRING  

 OM POLITISK DIALOG PÅ PARLAMENTSPLAN Parterne understreger, at det de finder det  

 ønskeligt at formalisere en politisk dialog på parlamentsplan i  

 form af kontakter mellem Europa-Parlamentet og den mexicanske kongres  

 (deputeretkammeret og senatet).
FÆLLES ERKLÆRING  

 OM FORTOLKNING AF AFTALENS ARTIKEL 4 De forpligtelser, der følger af aftalens  

 artikel 4, får først virkning, når de i  

 artikel 5 omhandlede bestemmelser er fastsat som fastlagt i aftalens  

 artikel 7.
FÆLLES ERKLÆRING  

 OM AFTALENS ARTIKEL 24, STK. 3 Parterne fastholder de multilaterale forpligtelser, som de  

 har påtaget sig inden for søtransport som medlemmer af  

 Verdenshandelsorganisationen, og deres respektive forpligtelser i henhold til  

 OECD's kodeks for liberalisering af de usynlige løbende poster  

 på betalingsbalancen.
FÆLLES ERKLÆRING  

 OM AFTALENS ARTIKEL 35 Begge parter giver tilsagn om at ville give institutionel  

 støtte, inden for multilaterale rammer, til vedtagelse,  

 iværksættelse og håndhævelse af en international  

 adfærdskodeks for ansvarligt fiskeri.
ENSIDIGE ERKLÆRINGER ERKLÆRING  

 FRA FÆLLESSKABET OM ARTIKEL 11 Fællesskabet erklærer, at det, indtil Det  

 Fælles Råd vedtager gennemførelsesbestemmelser  

 vedrørende konkurrence, jf. artikel 11, stk. 2, vil tage  

 stilling til enhver form for praksis, der kan indebære en  

 overtrædelse af nævnte artikel, på grundlag af de  

 kriterier, der fremgår af reglerne i artikel 85, 86 og 92 i  

 traktaten om oprettelse af Det Europæiske Fællesskab, og for  

 så vidt angår produkter henhørende under traktaten om  

 oprettelse af Det Europæiske Kul- og Stålfællesskab,  

 på grundlag af de kriterier, der fremgår af reglerne i  

 artikel 65 og 66 i samme traktat samt Fællesskabets  

 statsstøtteregler, og herunder afledt lovgivning.
ERKLÆRING  

 FRA FÆLLESSKABET OG DETS MEDLEMSSTATER  

 VEDRØRENDE DE I ARTIKEL 12 OMHANDLEDE AFTALER  

 OM INTELLEKTUEL EJENDOMSRET Fællesskabet og dets medlemsstater konstaterer, at  

 de i artikel 12, stk. 2, litra b), omhandlede aftaler om  

 intellektuel ejendomsret som minimum omfatter følgende:
Bernerkonventionen til værn for litterære og kunstneriske  

 værker (Pariser-akten af 1971, ændret 1979) Den internationale konvention om beskyttelse af udøvende  

 kunstnere, fremstillere af fonogrammer samt radio- og fjernsynsforetagender  

 (Rom 1961) Pariserkonventionen til beskyttelse af industriel ejendomsret  

 (Stockholm-akten af 1967, ændret 1979) Patentsamarbejdstraktaten (Washington 1970, ændret 1979 og  

 1984) Madrid-arrangementet om international registrering af  

 varemærker (Stockholm-akten 1967, ændret 1979) Protokol til Madrid-arrangementet om international registrering af  

 varemærker (Madrid 1989) Nice-arrangementet vedrørende international klassificering af  

 varer og tjenesteydelser til brug ved registrering af varemærker  

 (Genève 1977, ændret 1979) Budapest-traktaten om international anerkendelse af deponering af  

 mikroorganismer med henblik på patentprocedurer (1977, ændret  

 1980) Den internationale konvention om beskyttelse af plantenyheder (UPOV),  

 (Genève-akten 1991) Traktat om varemærkeret (Genève 1994).
ERKLÆRING  

 FRA MEXICO OM AFTALENS AFSNIT I Mexicos udenrigspolitik bygger på de i landets  

 forfatning knæsatte principper:
nationernes selvbestemmelsesret ikke-intervention bilæggelse af uoverensstemmelser ved fredelige midler forbud mod brug af magtmidler eller trussel herom i international  

 sammenhæng retlig ligestilling af stater internationalt udviklingssamarbejde stræben efter international fred og sikkerhed.
Mexico har på baggrund af sin historie, og i kraft  

 af det overordnede mandat i landets forfatning, den sikre overbevisning, at  

 fred og udvikling kun kan tilvejebringes ved, at folkeretten overholdes i  

 fuldt omfang.
Landet fastslår ligeledes, at det til stadighed  

 lægger principperne om fredelig sameksistens i verdenssamfundet, som  

 udtrykt i De Forenede Nationers pagt, og principperne i  

 verdenserklæringen om menneskerettigheder samt demokratiets principper,  

 til grund for landets konstruktive medvirken i internationale opgaver, og at  

 disse principper danner basis for landets forhold til Fællesskabet og  

 dettes medlemsstater, jf. denne aftale, samt landets forhold til andre lande  

 og grupper af lande.
2) Samtidig har de befuldmægtigede for DET EUROPÆISKE  

 FÆLLESSKAB, i det følgende benævnt »Fællesskabet« på den ene side, og de befuldmægtigede for DE FORENEDE MEXICANSKE STATER, i det følgende benævnt »Mexico«, på den anden side, forsamlet i Bruxelles den 8. december nitten hundrede og  

 syvoghalvfems med henblik på undertegnelsen af interimsaftalen om  

 samhandel og handelsrelaterede anliggender mellem Det Europæiske  

 Fællesskab på den ene side og De Forenede Mexicanske Stater  

 på den anden side, i det følgende benævnt »aftalen«,  

 vedtaget følgende tekst:
 Aftalen.
 De befuldmægtigede for Fællesskabet og de  

 befuldmægtigede for Mexico har vedtaget følgende fælles  

 erklæring, der er knyttet til denne slutakt:
 Fælles erklæring om fortolkning af aftalens  

 artikel 2.
 De befuldmægtigede for Mexico har taget følgende  

 erklæring fra Fællesskabet, der er knyttet til denne slutakt, til  

 efterretning:
 Erklæring fra Det Europæiske Fællesskab om aftalens  

 artikel 5.
FÆLLES ERKLÆRING OM FORTOLKNING AF  

 AFTALENS ARTIKEL 2 De forpligtelser, der følger af artikel 2 i  

 denne aftale, får først virkning, når de i artikel 3  

 omhandlede bestemmelser er vedtaget.
ERKLÆRING  

 FRA DET EUROPÆISKE FÆLLESSKAB  

 OM AFTALENS ARTIKEL 5 Fællesskabet erklærer, at det, indtil Det  

 Fælles Råd vedtager gennemførelsesbestemmelser  

 vedrørende konkurrence, jf. artikel 5, stk. 2, vil tage  

 stilling til enhver form for praksis, der kan indebære en  

 overtrædelse af nævnte artikel, på grundlag af de  

 kriterier, der fremgår af reglerne i artikel 85, 86 og 92 i  

 traktaten om oprettelse af Det Europæiske Fællesskab, og for  

 så vidt angår produkter henhørende under traktaten om  

 oprettelse af Det Europæiske Kul- og Stålfællesskab,  

 på grundlag af de kriterier, der fremgår af reglerne i  

 artikel 65 og 66 i samme traktat samt Fællesskabets  

 statsstøtteregler, og herunder afledt lovgivning.
 Udfærdiget i Bruxelles den ottende december nitten hundrede og syv  

 og halvfems.
For Det Europæiske Fællesskab For De Forenede Mexicanske Stater 3) Samtidig har de befuldmægtigede for medlemsstaterne  

 og for Fællesskabet samt de befuldmægtigede for Mexico vedtaget  

 følgende fælles erklæring:
FÆLLESERKLÆRING  

 FRA DET EUROPÆISKE FÆLLESSKAB OG  

 DETTES MEDLEMSSTATER  

 OG DE FORENEDE MEXICANSKE STATER Det Europæiske Fællesskab og dettes  

 medlemsstater og De Forenede Mexicanske Stater, der ønsker at opstille  

 rammer med henblik på en passende dækning af emnerne i  

 afsnit III og IV i den aftale om økonomisk partnerskab og  

 politisk samordning og samarbejde, der blev undertegnet den  

 8. december 1997, har med henblik herpå aftalt:
 1.	at indlede, og om muligt afslutte, forhandlinger om ordninger til  

 liberalisering af handelen med tjenesteydelser og kapitalbevægelser og  

 betalinger og forhandlinger om tiltag med henblik på den intellektuelle  

 ejendomsret, jf. artikel 6, 8, 9 og 12 i nævnte aftale,  

 sideløbende med forhandlingerne om ordninger og tidsplan for  

 liberaliseringen af varehandelen, jf. artikel 5 i samme aftale og  

 artikel 3 i interimsaftalen om samhandel og handelsrelaterede  

 anliggender mellem Det Europæiske Fællesskab og De Forenede  

 Mexicanske Stater, der blev undertegnet den 8. december 1997.
 2.	at tilstræbe, uden dog herved at tilsidesætte deres  

 respektive interne procedurer, at resultatet af forhandlingerne om  

 liberalisering af tjenesteydelser og af kapitalbevægelser og betalinger  

 og resultatet af ovennævnte tiltag vedrørende den intellektuelle  

 ejendomsret sættes i kraft hurtigst muligt, således at parternes  

 fælles målsætning, en verdensomspændende  

 liberalisering af samhandelen både for så vidt angår varer  

 og tjenesteydelser, kan realiseres i overensstemmelse med artikel 7 i  

 aftalen om økonomisk partnerskab, politisk samordning og  

 samarbejde.
Bemærkninger til forslaget 1.	Rådet vedtog i juni 1995 et forhandlingsdirektiv  

 til Kommissionen med henblik på at indlede forhandlinger med Mexico om  

 indgåelse af en ny politisk, økonomisk og handelsmæssig  

 aftale mellem Det Europæiske Fællesskab, og dettes medlemsstater  

 på den ene side og De Forenede Mexicanske Stater på den anden  

 side.
Forhandlingerne resulterede i en aftale om økonomisk  

 partnerskab og politisk samordning og samarbejde mellem Det Europæiske  

 Fællesskab, og dettes medlemsstater på den ene side og De  

 forenede Mexicanske Stater på den anden side.
Den 8. december 1997  

 undertegnedes aftalen i Bryssel.
Aftalen omfatter områder med blandet  

 kompetence.
Aftalen er ikke underkastet en tidsmæssig  

 begrænsning.
 Aftalen om økonomisk partnerskab og politisk samordning og  

 samarbejde træder i stedet for den rammeaftale om samordning mellem EF  

 og Mexico, der blev undertegnet i Mexico i 1991.
Formålet med aftalen er at styrke de bestående  

 forbindelser mellem parterne på grundlag af gensidighed og med  

 udgangspunkt i begge parters interesser.
Aftalen sigter på at etablere  

 en politisk dialog, på at styrke de handelsmæssige og  

 økonomiske forbindelser ved en liberalisering af samhandlen, og  

 på at styrke og udvide samarbejdet.
Overholdelse af de demokratiske  

 principper og de grundlæggende menneskerettigheder er et forhold af  

 grundlæggende betydning i aftalen.
2.	De vigtigste elementer i aftalen er: en regelmæssig politisk  

 dialog på bl.a. ministerniveau; gennemførelse af en bilateral,  

 præferentiel, gradvis og gensidig liberalisering af varesamhandlen og  

 af samhandelen med tjenesteydelser i overensstemmelse med WTO s bestemmelser;  

 en liberalisering af kapitalbevægelser og betalinger; en adgang til  

 parternes respektive markeder for offentlige indkøb; en forebyggelse  

 af konkurrenceforvridning og en beskyttelse af den intellektuelle ejendomsret  

 samt beslægtede rettigheder.
Hertil kommer styrket samarbejde inden for  

 en række konkrete områder.
3.	Der etableres en regelmæssig politisk dialog  

 vedrørende alle bilaterale og internationale anliggender af  

 fælles interesse.
Dialogen føres på grundlag af en  

 fælleserklæring om politisk dialog, som nærmere beskriver  

 dialogens mål og form, herunder at dialogen er et grundlæggende  

 element i parternes påtænkte indbyrdes tilnærmelse på  

 økonomisk og politisk plan og at dialogen føres på  

 præsident/formandsniveau, på ministerniveau og på  

 højtstående embedsmandsniveau.
Respekten for de demokratiske principper samt for  

menneskerettighederne udgør et grundlæggende element i  

 aftalen.
I tilfælde af den ene parts misligholdelse vil den anden part  

 i medfør af aftalens bestemmelser kunne træffe passende  

 foranstaltninger.
Manglende overholdelse af aftalens grundlæggende  

 elementer vil således kunne føre til suspension af aftalen.
 Den forudsatte dialog på ministerniveau vil hovedsageligt finde  

 sted i Det Fælles Råd, der nedsættes i henhold til  

 aftalens artikel 45. Det Fælles Råd, som træder sammen med  

 regelmæssige mellemrum, skal overvåge gennemførelsen af  

 aftalen og kan drøfte alle vigtige problemer, som måtte  

 opstå i forbindelse med aftalen.
Der vil gradvist blive gennemført en bilateral,  

 præferentiel, og gensidig liberalisering af varesamhandelen og  

af samhandelen med tjenesteydelser i overensstemmelse med WTO s  

 bestemmelser.
Der skal i den forbindelse tages hensyn til visse særligt  

 følsomme produkter.
Det Fælles Råd fastlægger de  

 nærmere bestemmelser for denne liberalisering, herunder bl.a.  

 bestemmelser for liberaliseringens omfang samt overgangsfrister; import- og  

 eksporttold; kvantitative import- og eksportrestriktioner; national  

 behandling, herunder forbud mod skattemæssig forskelsbehandling for  

 så vidt angår vareafgifter; antidumping- og  

 udligningsforanstaltninger; beskyttelses- og  

 overvågningsforanstaltninger; oprindelsesregler og administrativt  

 samarbejde; toldsamarbejde; ansættelse af toldværdi samt tekniske  

 forskrifter og standarder, lovgivning for dyre- og plantesundhed, gensidig  

 anerkendelse af overensstemmelsesvurdering, certificering,  

 mærkningssystemer m.v.
 4.	Inden for følgende områder vil der som følge af  

 aftalen ske et styrket samarbejde: økonomi, industri,  

 investeringsfremme, finansielle tjenesteydelser, tekniske forskrifter og  

 overensstemmelsesvurdering, told, informationssamfundet, landbruget og  

 landdistrikter, minedrift, energi, transport, turisme, statistik,  

 regeringsførelse, videnskab og teknologi, uddannelse, kultur, medie,  

 information og kommunikation, miljøbeskyttelse, fiskeri, social  

 anliggender, regionalt samarbejde, flygtninge, menneskerettigheder og  

 demokrati, forbrugerbeskyttelse, beskyttelse af oplysninger og sundhed-  

 samarbejde.
 5.	De tekster, som Danmark skal tiltræde, og hvortil Folketingets  

 samtykke med dette forslag til folketingsbeslutning søges indhentet,  

 er aftalen, bilag, slutakt samt fælles erklæringer.
