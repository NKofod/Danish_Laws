 Pressenævnet fandt, at klager i indslaget var kommet til orde i  

 forhold til de oplysninger, som Danmarks Radio bragte i samme indslag.  

 Nævnet fandt herefter ikke grundlag for at antage, at Danmarks Radio  

 ikke havde udvist fornøden kritik over for den afskedigede  

 holdleder.
 Nævnet fandt, at Danmarks Radio heller ikke i øvrigt havde  

 handlet i strid med god presseskik i forbindelse med det  

 pågældende radio-indslag.
Kendelse fra Pressenævnet i sag nr.  

 86/2001 De Bornholmske Jernbaner har ved formanden   Sten  

  Møller   klaget til Pressenævnet over en indslag bragt i  

 Danmarks Radio (DR-Bornholm) den 10. august 2001, idet man mener, at god  

 presseskik er tilsidesat.
 Af det indklagede radioindslag fremgik:
"Arbejdsmarkedsrådet blåstempler  

 aktivering, der sætter fastansat Nexø-bo ud i ledighed.
En  

 lignende sag fra Almegårds Kaserne, hvor tre fastsansatte blev  

 erstattet med aktiverede bliver nu undersøgt af Arbejdsministeriet.
----- I Nexø sidder der en mand, der er blevet fyret fra  

 sit arbejde.
Nu er der en anden, der har fået det, men med offentlige  

 tilskud til lønnen.
Arbejdsgiveren er det regionale  

 Arbejdsmarkedsråd, så manden i Nexø,  Jens  Haagensen,  

 blev lettere chokeret, da han i går hørte formand  Verner  

  Landin sige sådan her:
"Det er jo ikke til at acceptere, at man fyrer  

 ordinært ansat personale for så derefter at ansætte  

 jobtræningspersoner eller andre personer i aktivering som skal klare de  

 opgaver, som det første personale har klaret tidligere." Ikke desto mindre så har  Verner  Landin som formand  

 for det regionale Arbejdsmarkedsråd selv været med til at  

 acceptere det.
For den første marts blev  Jens  Haagensen fyret fra  

 sit job som holdleder på aktiveringsprojektet De Bornholmske Jernbaner.  

 Den første juli blev der ansat en ny holdleder, denne gang med tilskud  

 til lønnen.
Arbejdsgiveren er det regionale  

 Arbejdsmarkedsråd.
"Begrundelsen for din afskedigelse ligger i  

 besparelser fra AFBornholm" fik  Jens  Haagensen dengang at vide.  Jens  

  Haagensen var fuldtidsansat som elektriker på aktiveringsprojektet.  

 Den mand, der i dag er ansat, er tømrer. "Det er helt andet job,  

 for vi havde brug for en med andre kvalifikationer", forklarer den  

 projektansvarlige  Sten  Møller.
Han ser ikke noget problem i, at de  

 gav  Jens  Haagensen en anden forklaring, og at skiftet i øvrigt  

 sparer dem for de penge, som den nye mand nu får i løntilskud.  

  Jens  Haagensen siger: "Jamen, det synes jeg faktisk er lidt flabet.  

 Jeg har ikke noget imod, at man går hen og ansætter nogen andre i  

 stedet for mig, som man hellere vil have, men hvis man bare vil betale dem  

 den fulde løn for projektet og ikke udnytte de tilskudskroner, der  

 eksisterer." Her til morgen pointerer den projektansvarlige  Sten  

  Møller, at projektets økonomi ændrede sig dramatisk, og  

 derfor blev  Jens  Haagensen sagt op. 2½ måned senere var der så  

 brug for en holdleder med andre kvalifikationer.  Verner  Landin, der er  

 formand for Arbejdsmarkedsrådet, siger, at han vil undersøge  

 sagen og kommentere den senere på dagen." Klageren har indledningsvis oplyst, at foreningen De  

 Bornholmske Jernbaner er en lille forening af frivillige og ulønnede,  

 der blandt andet driver opkvalificerings- og uddannelsesprojektet Projekt De  

 Bornholmske Jernbaner (DBJ). Der er p.t. to lønnede medarbejdere  

 tilknyttet projektet, en projektleder/holdleder og en holdleder.
Foreningen  

 har ansvaret for styringen og den overordnede ledelse af projekt DBJ.  

 Projektet får alle sine indtægter igennem salg af opkvalificering  

 og oplæring til det regionale Arbejdsmarkedsråd og de bornholmske  

 kommuner.
Der er således tale om et køber/sælger-forhold  

 mellem projektet og det regionale Arbejdsmarkedsråd.
 Klageren har anført, at det pågældende  

 indslag om, at en holdleder var blevet skubbet ud af en person med  

 løntilskud, har været meget skadeligt og stærkt  

 agtelsesforringende for projektet og foreningen.
Klageren har nærmere anført, at indslaget er  

 i strid med pkt.
A, 1-5 i de vejledende regler for god presseskik.
Til  

 støtte for dette synspunkt har klager henvist til, at indslaget  

 handlede om, at Projekt DBJ for at spare penge havde skubbet en medarbejder  

 ud og erstattet ham med en person ansat med løntilskud.
I almindelig  

 dansk sprogbrug betyder "at skubbe" en fysisk eller  

 tidsmæssig kontakt mellem begivenheder, personer eller fysiske  

 genstande.
De faktiske forhold er, at en medarbejder blev opsagt pr. 1.  

 december 2000 med fratrædelse ultimo februar 2001. Begrundelsen var, at  

 den stilling (holdleder for jern- og metalafdelingen), som vedkommende havde,  

 måtte nedlægges af sparehensyn.
Afskedigelsen af holdlederen blev  

 omtalt i formandens beretning ved foreningens ordinære  

 generalforsamling i marts 2001. Kopi af formandens beretning blev umiddelbart  

 efter generalforsamlingen rutinemæssigt sendt til pressen, herunder  

 DR-Bornholm.
I løbet af juni 2001 fik projektet mulighed for at  

 oprette en anden stilling   en holdleder af træafdelingen.
Klageren har i tilknytning hertil anført, at da det  

 falder foreningen naturligt at tage et socialt hensyn, blev stillingen i juni  

 måned 2001 besat med en ældre person med løntilskud.
Dette  

 skete for at sikre den pågældende en mulighed for en rolig  

 genindtræden på arbejdsmarkedet.
Udsendelsen omhandlede  

 således begivenheder, der fandt sted henholdsvis 9 måneder og 1  

 måned før udsendelsen.
DR-Bornholm kunne have bragt meddelelsen  

 om, at projektet måtte afskedige en medarbejder allerede i marts 2001,  

 da de modtog referatet fra foreningens generalforsamling.
Begivenhederne var  

 følgelig helt adskilte, og det kan derfor ikke hævdes, at den  

 ene begivenhed havde noget med den anden at gøre.
De skubbede ikke til  

 hinanden, og oplysningerne i indslaget var derfor hverken korrekt eller  

 hurtig information.
Klageren har endvidere anført, at DR-Bornholm har  

 handlet i strid med god presseskik ved ikke at have udvist  

 tilstrækkelig kildekritik.
I indslaget benyttes som kilde den af klager  

 afskedigede medarbejder, der fremstilles som den krænkede part.
Man  

 undlader imidlertid at give flere oplysninger.
Eksempelvis oplyses det ikke,  

 at den afskedigede medarbejder selv blev ansat ved projektet med  

 løntilskud.
Dette viser efter klagers opfattelse, at den  

 pågældende medarbejders udsagn var præget af egne  

 interesser, og at han helt tydeligt havde skadevoldende hensigter over for  

 sin tidligere arbejdsplads.
Klageren har oplyst, at foreningens formand den 9. august  

 2001 erfarede fra en projektleder på Projekt DBJ, at DR-Bornholm havde  

 kontaktet sidstnævnte for at få bekræftet, at den omtalte  

 medarbejder havde været ansat på projektet og nu var afskediget.  

 Dette bekræftede projektlederen og henviste samtidig journalisten til  

 formanden.
Da denne efter nogle timers venten ikke havde hørt fra  

 DR-Bornholm, kontaktede han selv radiostationen telefonisk og forsøgte  

 at give en redaktionel medarbejder de relevante oplysninger.
Han fik ikke  

 forelagt, hvad DR-Bornholm ønskede at bringe af historien, men fik  

 alene stillet ét reelt spørgsmål, nemlig hvorfor man  

 havde ansat en person med løntilskud.
Svaret var, at man  

 ønskede at give en person over 50 år, som ikke havde været  

 på arbejdsmarkedet i adskillige år, en mulighed for at  

 genindtræde på arbejdsmarkedet.
Da dette svar ikke interesserede  

 den pågældende medarbejder, ebbede samtalen ud, efter at  

 DR-Bornholm i øvrigt gentagne gange havde stillet det samme  

 spørgsmål, og klager hver gang havde svaret det samme.
Det er  

 klagers opfattelse, at eftersom det indslag, der blev bragt i udsendelsen,  

 var skadeligt, krænkende og agtelsesforringende for både Projekt  

 DBJ og foreningen, burde alle oplysninger have været forelagt  

 foreningen.
Vedkommende redaktionelle medarbejder forelagde ikke  

 sammenhængen, hensigten eller selve historien for klager.
Derfor kunne  

 klager ikke kommentere eller forklare sammenhængen eller få bragt  

 historien i blot nogenlunde overensstemmelse med de faktiske forhold.
Det  

 burde i øvrigt også have været DR-Bornholm, der kontaktede  

 klager og ikke omvendt.
Den totale mangel på interesse, som den  

 redaktionelle medarbejder udviste over for de svar, klager gav, har  

 overbevist klager om, at det ikke var DR-Bornholms hensigt at ringe til  

 klager.
Klager betragter i øvrigt ikke den telefoniske kontakt som et  

 interview.
Et interview havde f.eks. afklaret spørgsmålet om,  

 hvor mange hold der var ved projektet, forholdet til RAR, m.v., men disse  

 spørgsmål blev ikke stillet.
Klageren har desuden anført, at hele indslaget var  

 et angreb på foreningen DBJ og dens projekt.
Foreningen blev beskyldt  

 for kassetænkning og for grov udnyttelse af regler, som DR-Bornholm  

 valgte at udlægge som tvivlsomme.
DR-Bornholm havde ingen interesse i  

 at forklare de faktiske forhold, ligesom man ikke ønskede at give den  

 angrebne part en mulighed for at forsvare sig.
Klageren har til DR´s bemærkning om, at man med  

 indslaget ville beskrive, hvordan et omdiskuteret løntilskud kan  

 anvendes, gjort gældende, at DR-Bornholm tilsyneladende ønskede  

 at forholde sig kritisk til beskæftigelses- og aktiveringsprojekter.  

 Derfor ledte man efter historier, der kunne vise, hvor slemt det stod til i  

 disse projekter.
Klageren anerkender DR-Bornholms ret til at være  

 kritisk, men det skal ske på en korrekt baggrund.
Det er i strid med  

 god presseskik, at der bringes et nyhedsindslag, der viser sig at være  

 en frit forfattet redaktionel kommentar, der på helt afgørende  

 punkter er i stærk modstrid med de faktiske forhold.
DR-Bornholms chef  

 har over for klageren erkendt, at indslaget var debatstof.
Derfor  

 hører et indslag som dette efter klagers opfattelse ikke hjemme i en  

 nyhedsudsendelse og da slet ikke som "forsidehistorie".
 Klageren har endvidere anført, at de få  

 citater fra samtalen med formanden, der blev bragt, blev taget så meget  

 ud af sammenhængen, at de var direkte misvisende i forhold til det, som  

 klager havde fortalt DR-Bornholm.
Afslutningsvis har klager oplyst, at det altid har  

 været foreningens ønske at drive projekt DBJ på en sober  

 og ordentlig måde.
Man har ikke ønsket at spekulere i smart brug  

 (misbrug) af diverse regler.
Man finder det ubehageligt, at en lille  

 forening, der bygger på en stor frivillig ulønnet indsats, skal  

 udsættes for så stærk anseelsesforringende behandling af en  

 stor offentlig licensbetalt institution som DR.
 DR har afvist at have handlet i strid med god presseskik.
DR har oplyst, at DR-Bornholm har bragt en række  

 indslag om anvendelsen af offentlige midler til aktivering og  

 jobtræning.
I den forbindelse har man den 10. august 2001 bragt  

 oplysninger om, hvordan foreningen De Bornholmske Jernbaner (DBJ) har anvendt  

 tilskud til et projekt med at renovere gamle jernbanevogne.
Den 9. august  

 2001 fortalte DR-Bornholm, at formanden for amtets regionale  

 Arbejdsmarkedsråd, den lokale LO-formand  Verner  Landin, ikke ville  

 acceptere, at folk blev fyret og efterfølgende erstattet af folk  

 på aktiveringstilbud, hvor det offentlige betaler dele af eller hele  

 lønnen.
Indslaget udsprang af, at tre medarbejdere fra Almegårds  

 Kaserne var blevet fyret og ville blive erstattet af tre med tilskud.  

 Indslaget fik en af lytterne, der havde været ansat hos DBJ, til at  

 reagere.
Han oplyste, at det samme var sket for ham, og at dette var godkendt  

 af det offentlige, som  Verner  Landin repræsenterede.
DR-Bornholms  

 journalist undersøgte oplysningerne hos andre kilder.
Den  

 efterfølgende dag blev der bragt et indslag om manden fra Nexø,  

 der blev fyret fra sit job hos DBJ.
Indslaget rummede også kommentarer  

 fra DBJ fra en person, der i indslaget blev præsenteret som  

 projektansvarlig.
DR har anført, at klageren benytter en række  

 ord om dækningen af sagen, som DR-Bornholm ikke selv har anvendt.  

 DR-Bornholm har ikke benyttet farvede tillægsord som "grov  

 udnyttelse" og "tvivlsomme metoder", men alene omtalt sagen,  

 som den er.
DBJ beskæftigede inden for få måneder 2  

 holdledere på DBJ´s projekt, begge ansat med tilskud.
Holdleder nr. 1  

 stoppede i marts 2001, og i juni/juli 2001 blev holdleder nr. 2 ansat.  

 Holdleder nr. l blev oprindeligt ansat med løntilskud, men havde  

 på afskedigelsestidspunktet fuld løn.
Holdleder nr. 2 blev nogle  

 få måneder senere ansat med løntilskud.
Da debatten  

 på Bornholm handlede om, hvorvidt man flere gange efter hinanden kunne  

 anvende løntilskud til samme stilling, eller om man kunne opsige en  

 medarbejder og senere ansætte en anden i samme stilling med  

 løntilskud, fandt DR-Bornholm det relevant at fortælle  

 offentligheden om denne sag.
Hvad angår klagers bemærkning om, at de to  

 stillinger ikke var sammenlignelige, har DR anført, at dette fremgik  

 af det indklagede indslag, hvor formanden   på baggrund af et  

 telefoninterview med ham citeres for at have oplyst, at der var behov for en  

 person med andre kvalifikationer til jobbet som holdleder.
Imidlertid er der  

 ifølge det oplyste kun én holdleder på projektet, hvorfor  

 det også i et af indslagene oplyses, at den ny holdleder erstattede den  

 tidligere.
Som svar på det af klager anførte om, at  

 DR-Bornholm ikke har udvist den fornødne kildekritik, har DR oplyst,  

 at sagen blev bragt frem af den fyrede medarbejder, der var vred.
Heroverfor  

 stod sagens anden part, DBJ, hvis formand citeredes for sin opfattelse af  

 sagen.
Det er korrekt, at det ikke af indslaget fremgik, at den afskedigede  

 holdleder selv oprindeligt var ansat på løntilskud.
Det  

 ændrer imidlertid efter DR-Bornholms opfattelse ikke ved det  

 principielle i problemstillingen, men øger snarere det relevante i at  

 beskæftige sig med den.
I øvrigt fremgik det af et indslag bragt  

 senere den samme dag, at den afskedigede holdleder selv oprindeligt var  

 blevet ansat med løntilskud.
DR har herudover anført, at DR-Bornholm  

 lægger stor vægt på altid at forelægge oplysninger  

 for parter, der kritiseres, inden disse oplysninger bringes ud til  

 offentligheden.
Dette skete også i den foreliggende sag, hvor  

 både en projektleder hos DBJ og foreningens formand blev interviewet,  

 inden indslaget blev bragt, og formanden blev citeret i dette.
DR-Bornholm  

 kontaktede en medarbejder og brugte hans oplysninger som baggrund i  

 researchen.
Formanden for DBJ kontaktede selv DR-Bornholm kort tid efter, at  

 han havde hørt om den første henvendelse til DBJ.
Havde han  

 ikke selv henvendt sig, havde DR-Bornholm kontaktet ham.
Klageren har  

 således haft mulighed for at kommentere oplysningen fra den afskedigede  

 holdleder om, at han var afskediget af besparelsesgrunde, samt forklare,  

 hvorfor man har ansat en ny holdleder.
At interviewet   som det ofte sker  

 kom i stand ved, at interviewpersonen (formanden for DBJ) kontaktede mediet,  

 ændrer ikke ved, at klageren fik mulighed for at kommentere de  

 udtalelser, den afskedigede holdleder var kommet med.
For så vidt angår klagerens bemærkninger  

 om, at DR-Bornholm har bragt et debatindlæg som et nyhedshistorie og  

 dermed givet det nyhedsindslagets vægt, har DR anført, at der  

 var tale om debatstof   et led i en igangværende debat om  

 løntilskud og aktivering.
At radioindslaget var et led i en debat,  

 betyder ikke, at det udgjorde en kommentar.
Det meste af den daglige  

 nyhedsstrøm har netop at gøre med sager, der debatteres.
Det  

 var en nyhed, at DBJ inden for få måneder havde haft to  

 holdledere.
En blev fyret   og en anden kort tid efter ansat med  

 løntilskud.
Hvad angår klagers bemærkning om, at  

 DR-Bornholm kunne have omtalt afskedigelsen af holdlederen allerede i marts  

 2001, har DR anført, at en enkelt afskedigelse almindeligvis ikke er  

 en nyhed, som DR vil nævne.
DR-Bornholms og offentlighedens  

 principielle interesse blev først vakt, da oplysningen om holdlederen  

 ansat med løntilskud kom frem.
DR-Bornholm har ikke bragt egne  

 kommentarer under udsendelsen, men alene videregivet andres oplysninger  

 og/eller holdninger.
Udtalelserne fra formanden blev bragt i sammenhæng  

 med oplysningen om afskedigelsen af holdlederen, idet det skete i samme  

 udsendelse.
DR har yderligere anført, at man mener at have  

 bidraget til debatten i det danske samfund om brugen af aktiveringsmidler.  

 Man har på intet tidspunkt hævdet, at DBJ har foretaget sig noget  

 ulovligt.
Man har redegjort for en sag, hvor en ny holdleder blev ansat med  

 løntilskud i en stilling, der indtil nogle måneder tidligere var  

 besat med en person på "almindelig løn". I den  

 forbindelse er både den fratrådte medarbejder og DBJ blevet  

 hørt.
Emnet er efter DR´s opfattelse væsentligt i den danske  

 samfundsdebat og vedrører et område, hvor der årligt  

 anvendes millardbeløb af det offentlige.
Der er desuden efter  

 udsendelsen iværksat en større undersøgelse på  

 Bornholm af de samlede aktiveringsforhold.
DR har endelig anført, at man har valgt at gengive  

 udtalelsen fra formanden om, at han ikke ser noget problem i, at klager gav  

 den afskedigede medarbejder en anden begrundelse for afskedigelse, nemlig  

 besparelser.
Dette skyldes, at formanden i udsendelsen siger, at der var brug  

 for en med andre kvalifikationer.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at det  

 påklagede radioindslag efter det oplyste er bragt som led i en  

 større og kritisk dækning af brugen af offentlige midler til  

 jobtræning og aktivering.
 Nævnet bemærker videre, at der mellem parterne  

 hersker uenighed om, hvilke oplysninger der blev forelagt for formanden for  

 klager under telefonsamtalen den 9. august 2001. Nævnet har ikke  

 mulighed for at foranstalte en bevisførelse vedrørende dette  

 forhold.
 Nævnet finder, at klager i indslaget er kommet til  

 orde i forhold til de oplysninger, som Danmarks Radio bragte i samme indslag.  

 Nævnet finder herefter ikke grundlag for at antage, at Danmarks Radio  

 ikke har udvist fornøden kritik over for den afskedigede  

 holdleder.
 Nævnet finder, at Danmarks Radio heller ikke i  

 øvrigt har handlet i strid med god presseskik i forbindelse med det  

 pågældende radioindslag.
 Afsagt den 16. januar 2002.
