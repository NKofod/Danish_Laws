Fremsat den 1. november 2001 af  

 Erik Larsen (V), Else Winther Andersen (V),  

 Tove Fergo (V), Eva Kjer Hansen (V),  

 Pia Christmas-Møller (KF) og Knud Erik&nbsp  

 ;Kirkegaard (KF) Forslag til folketingsbeslutning om retten til frit valg af  

 plejehjem og plejebolig Folketinget pålægger regeringen inden den 1.  

 februar 2002 at fremsætte lovforslag, der sikrer alle, som er visiteret  

 til en plejehjemsplads/plejebolig, ret til frit valg af plejehjem/plejebolig.  

 Det frie valg skal også gælde alle, som har en plads ved lovens  

 ikrafttræden.
 Retten til frit at vælge ældrebolig  

 indebærer også en ret til at få sin ægtefælle  

 med i tilfælde, hvor ægtefællen ikke er visiteret til en  

 ældrebolig.
Bemærkninger til  

 forslaget Beslutningsforslaget er en  

 genfremsættelse af beslutningsforslag nr.
B 50 fra folketingsåret  

 2000-01. Nærværende beslutningsforslag indeholder dog også  

 det element, at kommunen skal have pligt til at sørge for en passende  

 bolig til en medfølgende ægtefælle.
Om B 50 se  

 Folketingstidende, forhandlingerne side 3309 og tillæg A side 2675 og  

 2677. Dette forslag var en uændret genfremsættelse af  

 beslutningsforslag nr.
B 101, folketingsåret 1999-2000. Se  

 Folketingstidende 1999-2000, forhandlingerne side 5556 og tillæg A side  

 5678 og 5680.
Alle ældre, der er visiteret af kommunen til en  

 plejehjemsplads eller plads i en plejebolig, skal have ret til at vælge  

 netop det plejehjem eller den plejebolig, der opfylder den enkelte  

 ældres krav til tryghed og kvalitet i plejen.
Retten til frit at  

 vælge plejehjem og plejebolig skal også gælde, selv om det  

 foretrukne plejehjem/plejebolig tilfældigvis er placeret i en anden  

 kommune.
Lovgivningen skal ikke spænde ben for, at borgerne  

 kan vælge de løsninger, som lige netop passer den enkelte borger  

 bedst.
Tanken om frit valg har da også vundet indpas inden for  

 både børnepasningsområdet og sygehusområdet.
I dag stiller loven krav om religiøse eller  

 familiemæssige tilhørsforhold, før ældre personer  

 kan vælge at bosætte sig på et plejehjem/i en plejebolig i  

 en anden kommune.
Enkelte kommuner har desuden etableret samarbejdsaftaler  

 på området, som muliggør friere valg.
Antallet af  

 ældre, der på denne måde har adgang til at vælge  

 plejehjem/plejebolig på tværs af kommunegrænserne, er  

 imidlertid begrænset.
 I godt tre fjerdedele af kommunerne er der i øvrigt  

 mulighed for, inden for kommunegrænsen vel at mærke, at  

 vælge et ikke-kommunalt tilbud   typisk selvejende institutioner.
 Praksis vil derfor ofte være ganske forskellig fra  

 kommune til kommune.
Forslagsstillerne finder det desuden for snævert, at  

 den ældre skal kunne dokumentere særlige familiemæssige  

 eller religiøse forhold eller være omfattet af lov om erstatning  

 til besættelsestidens ofre, før vedkommende kan få en  

 plejehjemsplads/plejebolig uden for kommunen.
Den begrænsning i det  

 frie valg skal væk.
 Forslagsstillerne ønsker ensartede rettigheder for  

 vore ældre medborgere, uanset hvor i landet de er bosat.
Retten til frit at vælge ældrebolig  

 indebærer naturligvis også en ret til at få sin  

 ægtefælle med i tilfælde, hvor ægtefællen ikke  

 er visiteret til en ældrebolig.
Der kan være tale om en  

 situation, hvor den ene ægtefælle, som er dement, ønsker  

 at bo tættere på børnene i en anden kommune.
Efter  

 reglerne i dag er tilflytningskommunen kun forpligtet til at tildele den  

 demente ægtefælle en plads på plejehjem, mens kommunen  

 ingen forpligtigelser har over for den ikke-demente ægtefælle.  

 Det skal ændres.
Her skal kommunen være ægtefællen  

 behjælpelig med at finde en passende bolig i kommunen.
 I øvrigt oplever kommuner, der har indført  

 friere valg inden for ældreområdet, at borgernes tilfredshed med  

 de leverede velfærdsydelser stiger.
Det frie valg kan også være med til at  

 sætte større fokus på kvaliteten af pleje på det  

 enkelte plejehjem.
Flere af de såkaldt utidssvarende plejehjem, hvor  

 den bygningsmæssige standard ikke helt er på højde med  

 nutidens krav, har til gengæld ofte nogle kvaliteter, hvad angår  

 nærhed og omsorg, som måske ikke altid er til stede inden for  

 mere moderne plejehjemsmiljøer.
Der er nu indført et uafhængigt tilsyn med  

 plejehjem og plejeboliger.
Det medfører bl.a., at den samlede pleje-  

 og omsorgsindsats synliggøres over for såvel beboerne som de  

 pårørende.
Det giver de ældre en endnu bedre mulighed for  

 at vælge netop det plejehjem eller den plejebolig, der opfylder den  

 enkelte ældres krav til tryghed og kvalitet i plejen.
Rent praktisk skal pengene følge den enkelte  

 ældre borger fra hjemkommunen.
Forslaget vil derfor ikke medføre  

 merudgifter for de kommuner, som oplever en nettotilflytning af ældre  

 borgere.
Fraflytningskommunen er nemlig forpligtet til at betale, hvis  

 kommunens ældre ønsker et ophold på plejehjem/i plejebolig  

 i andre kommuner.
Prisen, som fraflytningskommunen skal betale, skal  

 fastsættes som et gennemsnit af prisen for en  

 plejehjemsplads/plejebolig i tilflytningskommunen.
Fraflytningskommunen er  

 som i dag forpligtet til at betale, til den ældre flytter tilbage til  

 kommunen eller dør.
 I de tilfælde, hvor den ældre på grund  

 af demens m.v. ikke har mulighed for selv at vælge, skal det være  

 op til de pårørende at vælge det rette plejehjem eller den  

 rette plejebolig.
 Forslagsstillerne er opmærksomme på, at der  

 kan gå op til et par år, inden ordningen er fuldt indkørt.
Skriftlig  

 fremsættelse Erik Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om retten til frit  

 valg af plejehjem og plejebolig.
(Beslutningsforslag nr.
B 84).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
