Vejledning  

 i styrket byggesagsbehandling (Erhvervs- og Byggestyrelsen, 22. december 2005) Indledning Denne vejledning indeholder en række råd til kommunale byggesagsbehandlere  

 om, hvad der skal gennemgås i forbindelse med byggesagsbehandlingen, og der  

 gives en række eksempler på, hvordan enkelte dele af byggesagsbehandlingen  

 kan  

 tilrettelægges.
Vejledningen er tematisk opdelt i 3 hovedemner: Forhåndsdialog,  

 ansøgningsmateriale og den egentlige sagsbehandling.
Figuren illustrerer den  

 indbyrdes sammenhæng mellem de 3 temaer, som ikke skal opfattes som 3 af  

 hinanden uafhængige faser i byggesagsbehandlingen.
Emnerne griber i stort  

 omfang ind i hinanden, f.eks. kan forhåndsdialogen være afgørende for  

 kvaliteten  

 af ansøgningsmaterialet.
Vejledningen gennemgår overordnet de forhold, som kommunen skal  

 beskæftige sig med i byggesagsbehandlingen.
Mange af de forhold, som indgår i  

 byggesagsbehandlingen, kræver en konkret stillingtagen og vurdering af den  

 enkelte byggesag, og vejledningen skal derfor ikke ses som en udtømmende  

 manual  

 til byggesagsbehandlerne.
1. FORHÅNDSDIALOG 1.1 Indledning Byggelovgivningen giver mulighed for, at kommunalbestyrelsen kan  

 afholde en forhåndsdialog med bygherren eller dennes rådgivere, inden der  

 gives  

 byggetilladelse.
 BR 95, kap. 1.7 og BR-S 98, afsnit 1.2.7 og 1.5.3:
 Inden der gives byggetilladelse eller dispensation og ved  

 anmeldelser kan kommunalbestyrelsen afholde en forhåndsdialog med ejeren og  

 dennes repræsentanter.
 Under forhåndsdialogen afklares rammerne for byggeprojektet,  

 ligesom der kan indgås aftaler om f.eks. tidsplaner og dokumentation mellem  

 ejeren og myndighederne.
1.2 Formål Erfaringer viser, at mange kommuner bruger forhåndsdialog og herved  

 når gode resultater, da processen bliver mere resultatorienteret og desuden  

 medvirker til:
Kvalitetsløft i byggeriet En bedre økonomi i byggeprocessens forløb En højere grad af gensidig forståelse for de forhold, som henholdsvis  

 kommunen og bygherren arbejder under.
Kommunen kan oplyse bygherren om det  

 konkrete sagsforløb og orientere om eventuelle  

 tidsforlængende  

 faktorer i form af eventuelle dispensationer, der kræver naboorientering  

 eller  

 partshøring, tilladelser i forhold til anden lovgivning osv.
 En afstemning af forventningerne til tidsforløbet i byggesagen.  

 Ideelt set kan forhåndsdialogen i større sager med mange interessenter munde  

 ud  

 i en gensidig aftale om tidsforløbet, således at kommunen leverer en  

 byggetilladelse til en bestemt dato, såfremt ansøger leverer  

 tilfredsstillende  

 ansøgningsmateriale indenfor realistiske tidsfrister.
 Herudover medvirker forhåndsdialogen til at:
Afstemme borgernes forventninger til resultatet af byggesagsbehandlingen Sikre et mere smidigt byggesagsbehandlingssystem Forbedre  

 ansøgningsmaterialets  

 kvalitet.
1.3 Hvornår skal forhåndsdialog afholdes Kommunen må i den konkrete sag vurdere, om det er nødvendigt at  

 tilbyde en forhåndsdialog, ligesom niveauet for forhåndsdialogen naturligt  

 vil  

 variere efter byggesagens tyngde.
Forhåndsdialogen kan således  

 spænde fra at  

 være en kort telefonsamtale til et eller flere egentlige møder med bygherre  

 og  

 rådgivere.
 Det er vigtigt at fremhæve, at behovet for tidlig dialog og  

 rådgivning kan være lige så stort for en uprofessionel bygherre med et  

 forholdsvis ukompliceret byggeprojekt som for en professionel bygherre med et  

 stort, kompliceret byggeri.
Kommunen vurderer selv, hvornår det vil være hensigtsmæssigt at  

 indlede dialogen.
Kommunen kan også vælge at tilbyde en forhåndsdialog i  

 flere  

 etaper.  

 Dette kan f.eks. være i tilfælde,  

 hvor der meddeles deltilladelser efter byggelovens bestemmelser.
 Under forhåndsdialogen  

 kan parterne aftale det videre forløb i dialogen.
1.4 Hvem skal deltage i forhåndsdialogen Deltagerne i forhåndsdialogen er som udgangspunkt  

 bygherren/ejeren på den ene side og bygningsmyndigheden på den anden side.
 Bygherren kan lade sig repræsentere af rådgivere og udførende,  

 og bygningsmyndigheden kan indbyde repræsentanter for kommunens øvrige  

 forvaltninger, eksempelvis plan-, brand- og støttemyndigheder.
 I den forbindelse vil det være hensigtsmæssigt, at alle  

 relevante forvaltningsafdelinger er repræsenteret i dialogen, så bygherren  

 oplever,  

 at der kun er  

  

 én indgang  

  

 til  

 kommunen i forbindelse med byggesager.
 I de tilfælde, hvor kommunen selv er bygherre, kan dialogen  

 foregå mellem bygherreforvaltningen og bygningsmyndigheden.
1.5 Rolle- og ansvarsfordeling Som bygningsmyndighed har kommunen en generel vejledningsforpligtelse.  

 Vejledningspligten gælder også, selv om borgeren ikke direkte eller indirekte  

 har bedt kommunen om vejledning.
 Forvaltningslovens § 7, stk. 1  

  

 :  

 En forvaltningsmyndighed skal i fornødent omfang yde vejledning og bistand  

 til  

 personer, der retter henvendelse om spørgsmål inden for myndighedens  

 sagsområde.
 I forbindelse med forhåndsdialogen er det vigtigt, at kommunens  

 rolle defineres klart for bygherren, og at det er tydeligt, hvad bygherren  

 kan  

 forvente af forhåndsdialogen.
 Det skal gøres klart for bygherren, at kommunens rolle er at  

 oplyse og vejlede, og at kommunen  

  

 ikke  

  

 skal fungere som bygherrerådgiver, ligesom et tilbud om forhåndsdialog ikke  

 automatisk  

 indebærer, at byggesagsbehandlingen sker på stedet.
Forhåndsdialogen ændrer således ikke parternes rolle- og  

 ansvarsfordeling, men selve byggesagsbehandlingsprocessen får derimod  

 karakter  

 af gensidig  

 videndeling.
Kommunen kan således i forhåndsdialogen  

 henlede bygherrens opmærksomhed på områder, hvor der erfaringsmæssigt hyppigt  

 forekommer fejl.
Dette gælder særligt for tilgængelighedsbestemmelserne.
 Bygherren har fortsat ansvaret for udarbejdelsen af projekterings-  

 og ansøgningsmateriale.
1.6 Processen Den enkelte kommune bestemmer i vid udstrækning selv rammerne  

 for forhåndsdialogen.
 Overordnet set kan der gennem forhåndsdialogen som minimum  

 afklares forhold om gældende kommune- og lokalplaner, behov for  

 dispensationer,  

 forholdet til de tekniske forskrifter, forhold vedrørende vurdering af  

 dokumentationsbehov, eksisterende forhold ved grunden/bebyggelsen samt  

 aftaler  

 om tidsfrister.
Forud for forhåndsdialogen Det er afgørende, at alle parter forbereder sig grundigt, og at  

 de aftaler, der indgås under forhåndsdialogen, overholdes.
 Før forhåndsdialogen bør kommunen derfor informere bygherren om,  

 hvad formålet med forhåndsdialogen er, hvordan bygherren kan forberede sig  

 til  

 mødet, og hvad han eventuelt bør medbringe af tegninger og andet materiale  

 til  

 selve forhåndsdialogen.
 Bygherren bør endvidere så vidt muligt på forhånd give kommunen  

 de oplysninger, som er nødvendige for at forberede forhåndsdialogen.  

 Bygherren bør i den forbindelse forberede og  

 indsende relevant materiale til brug for forhåndsdialogen, herunder  

 foreløbigt  

 tegningsmateriale, der angiver rammer for projektet,  

 dokumentationsmaterialets  

 form og omfang, foreløbig tidsplan m.v.
 Det kan være til hjælp  

 for kommunens forberedelse af forhåndsdialogen, hvis bygherren kan pege på  

 særlige områder, hvor man ønsker, at kommunen skal afklare eventuelle  

 spørgsmål.  

 Det er naturligvis vigtigt, at den pågældende sagsbehandler  

 har sat sig ind i materialet og øvrige forhold med relevans for sagen.
Under forhåndsdialogen Under forhåndsdialogen bør bygherren i store træk kunne redegøre  

 for projektets indhold, omfang, placering samt øvrige forudsætninger for  

 projektet.
 Kommunen bør kunne redegøre for rammeforudsætninger og arealplaner  

 (kommune- og lokalplanbestemmelser), gældende lovgivning og forskrifter,  

 koordinering med eventuelle øvrige myndigheder, sagsbehandlingspraksis,  

 ansvarsregler, krav til dokumentation og andre forhold af betydning for  

 sagsbehandlingen.
 Et eksempel på forløbet i  

 en forhåndsdialog for et større projekt:
 Bygherren fremlægger på  

 idéplan  

 projektets udformning og størrelse.
 Kommunen og bygherren  

 eller dennes repræsentanter drøfter det påtænkte byggearbejde og udstikker  

 efter en konkret vurdering rammerne for byggearbejdets omfang og dets  

 placering på grunden.
 Det drøftes, om der er  

 forhold i planlovgivningen eller anden lovgivning, som er relevante i  

 forbindelse med projektet.
 Ansøgningsmaterialets  

 omfang aftales, og der lægges så vidt muligt en plan for byggesagens forløb.
 Der aftales et tidspunkt  

 for næste dialogmøde, ligesom det aftales, hvilket dokumentationsmateriale  

 bygherren  

 skal indsende i forvejen i forbindelse med den egentlige ansøgning om  

 byggetilladelse.
 Kommunen udarbejder på  

 grundlag af drøftelserne på mødet et notat, hvoraf det bl.a. i hovedtræk  

 fremgår, hvad man har drøftet og aftalt.
 Herudover kan det aftales,  

 at bygherren udarbejder et referat af mødet, som godkendes af kommunen.
 Under næste møde gennemgås  

 ansøgnings- og dokumentationsmateriale, og eventuelle udestående forhold  

 afklares, eller der indgås aftaler om hvilket materiale, der skal udarbejdes  

 til brug for kommunens byggesagsbehandling.
 Bygherren indsender  

 ansøgning, og kommunen meddeler på baggrund heraf byggetilladelse.
 Bygherren giver besked,  

 når bestemte faser i byggeriet udføres under hensyntagen til kommunens  

 mulighed  

 for at føre tilsyn og ajourføre BBR.
 Se om tilsyn afsnit 4.4.
Kommunen og bygherren  

 følger i forbindelse med tilsyn op på eventuel manglende dokumentation og på  

 eventuelle øvrige betingelser i byggetilladelsen.
Opfølgningen dokumenteres  

 på byggesagen.
 Byggeriet færdigmeldes,  

 der følges op på eventuelle udestående betingelser, og der meddeles en  

 ibrugtagningstilladelse.
 Tilsvarende kan forløbet  

 for et mindre byggearbejde, f.eks. en anmeldelsessag, være følgende:
 Bygherren  

 forelægger projektet på  

 idéplan.
 Kommunen  

 oplyser om gældende regler og om, hvad der i hovedtræk vil være muligt inden  

 for byggelovgivningens ramme.
 Kommunen  

 oplyser desuden hvilket dokumentationsmateriale, der skal indsendes sammen  

 med anmeldelsen.
 Bygherren  

 eller dennes repræsentant udarbejder og indsender det aftalte  

 dokumentationsmateriale.
Kommunen  

 påser, at det nødvendige materiale foreligger, og at projektet opfylder  

 forudsætningerne.
Kommunen kvitterer eventuelt herfor med en meddelelse om,  

 at byggeriet kan påbegyndes.
 Efter  

 den fastsatte tidsfrist kan byggeriet påbegyndes.  


  

 Anmeldelsesarbejder kan generelt påbegyndes efter den fastsatte frist på 2  

 hhv. 4 uger (alt efter byggearbejdets karakter), som kommunalbestyrelsen har  

 til at reagere over for eventuelle forhold.
Byggesagsbehandlingen kan ses som en proces, hvor bygherren og  

 dennes rådgivere efter behov inddrages på lige fod med de øvrige parter i  

 byggesagsbehandlingen.
Det afgørende er, at begge parter  

  

 vil  

  

 dialogen, at der vises respekt for forskelligartede  

 arbejdsopgaver og -forhold, og at indgåede aftaler overholdes.
2. ANSØGNINGSMATERIALE 2.1 Indledning Ansøgningsmaterialet i en byggesag skal først og fremmest give  

 kommunen mulighed for at vurdere, om byggelovgivningens bestemmelser er  

 overholdt.
 Byggelovens § 16 A, stk. 1  

  

 :  

 Kommunalbestyrelsen påser i sagsbehandlingen, at denne lov og de regler, der  

 er  

 fastsat med hjemmel i loven, overholdes.
 Det indebærer bl.a., at der i en byggesag skal foreligge det  

 materiale, der er nødvendigt for at foretage byggesagsbehandlingen, jf. herom  

 nedenfor afsnit 2.3.
Kommunen skal i forbindelse med sin tilrettelæggelse af  

 sagsbehandlingen tage højde for de forvaltningsretlige regler og principper,  

 som blandt andet indebærer, at ansvaret for, at der foreligger de fornødne  

 oplysninger til at træffe afgørelse i en sag, som udgangspunkt påhviler  

 forvaltningen.
Ansøgningsmaterialet medvirker således også til at opfylde  

 kommunens forpligtelse til at tilvejebringe et tilstrækkeligt  

 beslutningsgrundlag.
 Endelig kan dokumentation i tilknytning til ansøgningsmateriale  

 danne grundlag for den pågældende ejendoms historik og hermed  

 udgøre et  

 informationsgrundlag for blandt andet ejendommens ejer og den offentlige  

 forvaltning  

 selv.
2.2 Sammenhængen mellem forhåndsdialog og  

 ansøgningsmaterialets kvalitet En stor del af kommunerne oplever, at omfanget og kvaliteten af  

 det modtagne ansøgningsmateriale i en lang række tilfælde er mangelfuldt og  

 utilstrækkeligt.
Det gælder især, men bestemt ikke kun, for ansøgninger i  

 sager  

 vedrørende BR-S 98.
Forhåndsdialogen kan være et redskab for kommunen til at oplyse  

 bygherren om hvilke informationer, der som minimum kræves.
Samtidig  

 synliggøres  

 behovet for, at disse oplysninger er til stede i forbindelse med  

 byggesagsbehandlingen.
2.3 Mindstekrav til ansøgningsmaterialet BR 95, kapitel 1.3 og BR-S 98, afsnit 1.2 angiver mindstekravene  

 til ansøgningsmaterialet, når der ansøges om byggetilladelse.
Herudover kan  

 der  

 være særlige dokumentationskrav i visse byggesager, se nedenfor samt afsnit  

 3.
Kommunen kan forlange enhver oplysning, som er nødvendig i forbindelse  

 med behandlingen af en byggesag.
Det er således kommunen, der træffer  

 afgørelse  

 om omfanget af ansøgningsmaterialet i den enkelte sag.
Det sker efter en  

 konkret vurdering af byggesagen og ansøgningsmaterialet.
Kommunen kan i den  

 forbindelse stille krav om yderligere materiale.
 Kommunen kan til brug for byggesagsbehandlingen fx forlange følgende  

 oplysninger:
Ansøgning om byggetilladelse og dispensation skal være skriftlig  

 samt være dateret og underskrevet af ejeren.
Indsendes ansøgningen digitalt,  

 skal den være forsynet med en digital signatur, der er mindst på niveau med  

 OCES-signaturen.
Hvis ansøgningen/anmeldelsen ikke er underskrevet af ejeren,  

 skal ansøger/anmelder dokumentere sin ret til udføre arbejdet.
Dette kan  

 f.eks.  

 ske ved at vedlægge en fuldmagt fra ejendommens ejer.
 Hvis en ejendom ejes af flere, f.eks. en andelsbolig- eller  

 ejerforening, skal kommunen ved vurderingen af, om den rette ejer har  

 underskrevet fuldmagten, være opmærksom på, at  

 ejerbegrebet  

 defineres forskelligt alt efter hvilken  

 ejerform, der  

 er tale om.
 Den ejendom, som byggearbejdet vedrører, skal kunne identificeres.
Ansøgningen skal i 3 eksemplarer være bilagt relevant  

 tegningsmateriale med angivelse af målestoksforholdet og skal indeholde  

 enhver  

 oplysning af betydning for sagens behandling.
Afhængig af byggearbejdets art  

 kan f.eks. følgende oplysninger:
 Tegningsmateriale, der viser bebyggelsens samlede omfang,  

 herunder muliggør en vurdering af bebyggelsens samlede indvirkning på  

 omgivelserne.
 Oplysninger om grundens størrelse, bebyggelsens etageareal,  

 bebyggelsens højde- og afstandsforhold, beliggenheden af eksisterende og  

 projekterede bygninger, de ubebyggede arealers disponering og forholdet til  

 byggelovens § 10 A.
 Beliggenheden af tilstødende eller omliggende grundes  

 bebyggelse, grundstykkets nuværende og fremtidige  

 højdekoter  

 og  

 højdekoter  

 på tilstødende eller omliggende grunde.
 Beregning af bebyggelsesprocenten, oplysninger til bedømmelse af  

 energiforbrug.
 Statiske beregninger.
 Oplysning om materialer og konstruktioner, dimensionering af  

 ventilation.
 Indretningsmæssige forhold, herunder handicaptilgængelighed og  

 arkitektur.
Oplysning om vand- og afløbsforhold Totaløkonomiske beregninger, herunder driftsøkonomi, m.v.
For anmeldelsesarbejder  

 er det som regel tilstrækkeligt, at der udarbejdes en beskrivelse af det  

 arbejde,  

 der skal udføres, og at der vedlægges  

 målfast  

 tegningsmateriale.
Af tegningsmaterialet skal bl.a. fremgå byggeriets omfang  

 (højde, længde og bredde), beliggenhed på grunden, herunder afstand til skel  

 og  

 andre bygninger på grunden mv.
 Kommunen kan endvidere forlange redegørelser eller attestationer  

 fra særligt sagkyndige på et område, f.eks. statikerberegninger vedrørende de  

 bærende konstruktioner, brandteknisk  

 dokumenation,  

 sagkyndige undersøgelser vedrørende undergrundens styrke- og  

 stabilitetsforhold, landinspektørattestation vedrørende grundstykkets  

 størrelse  

 eller afsætningen eller andet.
 Herudover skal der  hvor det er relevant - foreligge  

 oplysninger om byggearbejdets relation til byggelovgivningens lempeligere  

 ombygningsbestemmelser og til de bestemmelser i byggelovgivningen,  

 servitutter  

 og andre byggeforskrifter, som projektet måtte være i strid med.
 Ansøgningsmaterialet skal  

 desuden indeholde en begrundet ansøgning om eventuelle nødvendige tilladelser  

 eller dispensationer.
 Oplysninger om hidtidig benyttelse, tilslutning af installationer,  

 tegningsmateriale og/eller beskrivelse af konstruktive forhold og øvrige  

 bygningsmæssige forhold af betydning for sagens behandling skal indgå i  

 kommunens byggesagsbehandling og i de drøftelser, der finder sted under en  

 eventuel  

 forhåndsdialog.
Oplysningerne kan  

 indsendes i digital form, hvis kommunen har mulighed for at modtage og læse  

 sådanne elektroniske dokumenter og tegningsmateriale.
Den enkelte kommune  

 afgør, om materialet kan indsendes i digital form.
 Ud over de oplysninger, der er nødvendige for behandling af byggesagen,  

 er ansøgeren efter lov om bygnings- og boligregistrering (LBK nr. 767 af  

 12/09/2002) forpligtet til at give mere detaljerede oplysninger om byggeriet,  

 som kommunen skal bruge for at ajourføre Bygnings- og Boligregistret (BBR).
 Det anbefales, at kommunen forlanger specifikke oplysninger om  

 byggeriet afgivet på et skema, således at kommunen har alle nødvendige  

 oplysninger  

 til rådighed.
2.4 Afvisning af ansøgningsmateriale Kommunerne bør have en praksis for, hvornår ansøgningsmaterialet  

 afvises, og hvordan proceduren herfor skal være.
Der bør desuden også på  

 politisk niveau være opbakning til en konsekvent afvisning af ufuldstændigt  

 ansøgningsmateriale.
Som hovedregel bør der f.eks. ikke meddeles en byggetilladelse,  

 hvis byggesagens dokumentation ikke er til stede.
Vælger kommunen at give en  

 betinget byggetilladelse på et ufuldstændigt grundlag, skal denne indeholde  

 en  

 præcis henvisning til betingelser og bestemmelser/krav i byggelovgivningen,  

 som  

 der eksempelvis mangler dokumentation for på udstedelsestidspunktet.
Kommunen bør endvidere senest i forbindelse med  

 færdigmelding/udstedelse af ibrugtagningstilladelse følge op på, om  

 betingelserne  

 i byggetilladelsen er opfyldt.
Er dette ikke tilfældet, bør kommunen reagere  

 over for bygherren i overensstemmelse med kommunens forpligtelse som  

 bygningsmyndighed.  

 Såvel i tilfælde, hvor betingelserne er opfyldt som i de modsatte tilfælde,  

 skal dette dokumenteres på sagen.
 Såfremt der ikke stilles krav om den nødvendige dokumentation eller  

 der fx ikke følges op på eventuelle betingelser herom i byggetilladelsen, kan  

 kommunen ikke siges at leve op til forpligtelsen i byggelovens § 16 A om som  

 bygningsmyndighed at påse, at byggelovgivningen er overholdt.
3. SAGSBEHANDLING 3.1 Indledning Byggesagsbehandlingen er her opdelt i  

 2 indbyrdes afhængige temaer, ydre rammer og teknik.
De 2 temaer er således  

 ikke skarpt tidsmæssigt opdelte.
 Generelt gælder, at jo flere forhold, der afklares i  

 forhåndsdialogen, jo mindre ressourcekrævende vil den egentlige  

 byggesagsbehandling  

 være.  

 Figuren illustrerer forholdet  

 mellem de 2 temaer og forhåndsdialogen.
 Byggeri omfattet af byggelovens anvendelses- og formålsområde   

 dvs. nyopførelse, væsentlige ombygninger og anvendelsesændringer samt  

 nedrivning  må ikke påbegyndes uden tilladelse fra kommunen.
 Byggelovens § 2, stk. 1:
 Loven finder anvendelse ved:
- nybyggeri - væsentlige ombygninger - væsentlige anvendelsesændringer - nedrivninger Det er kommunen, der i det enkelte byggeri skal foretage en  

 konkret vurdering af, om byggeriet er omfattet af byggelovgivningen.
Kommunen træffer således den endelige afgørelse om, hvorvidt et  

 byggearbejde kræver byggetilladelse, og hvilke formelle og tekniske krav det  

 pågældende arbejde skal opfylde.
Som udgangspunkt skal de  

 personsikkerhedsmæssige forhold både i henseende til konstruktioner, brand-  

 og  

 sundhedsmæssige forhold indgå i kommunens vurdering af tilrettelæggelsen af  

 byggesagsbehandlingen.
3.2 Formelle forhold Kommunen skal i forbindelse med byggesagsbehandlingen iagttage  

 de generelle forvaltningsretlige regler.
Nedenfor følger nogle af de formelle  

 forhold, som byggesagsbehandleren skal være opmærksom på.
Begrundelse Afgørelser, der ikke fuldt ud giver ansøgeren medhold, skal  

 ledsages af en gyldig begrundelse.
Som minimum skal begrundelsen opfylde de  

 krav til en begrundelse, som fremgår af forvaltningslovens § 24, dvs.:
 De faktiske forhold, som ligger til grund for afgørelsen.
En henvisning til de retsregler, i henhold til hvilke afgørelsen  

 er truffet.
Det kan fx være bestemmelser i byggeloven, bygningsreglementet  

 eller en lokalplan.
En angivelse af de hovedhensyn, som ligger til grund for en  

 eventuel skønsudøvelse.
Som eksempel herpå kan nævnes afslag på en ansøgning  

 om  

 byggetilladelse på baggrund af helhedsvurderingen i BR 95, kapitel 2.1. Det  

 er  

 fx ikke tilstrækkeligt at begrunde afslaget med, at der er foretaget et  

 samlet  

 skøn på baggrund af en helhedsvurdering.
Begrundelsen må også indeholde en  

 nærmere angivelse af de generelle kriterier, der er lagt til grund og den  

 betydning, kriterierne har haft for afgørelsen.
K  

  

 lagevejledning I henhold til byggelovens § 23, stk. 3 kan kommunens afgørelser  

 påklages af afgørelsens adressat og andre, der har en væsentlig individuel  

 interesse  

 i sagen, f.eks. naboer.
Som enhver anden offentlig myndighed skal kommunen give  

 oplysninger om eventuelle klagemuligheder, og eventuelle frister for  

 indgivelse  

 af klage.
Typisk vil en klage over en afgørelse af en byggesag truffet i  

 medfør  

 af byggeloven kunne indbringes for statsamtet inden for en frist på 4 uger  

 fra  

 den dag, afgørelsen er meddelt den pågældende, mens en afgørelse truffet  

 efter  

 en lokalplan kan indbringes for Naturklagenævnet.
 Kravet om klagevejledning gælder kun, hvis afgørelsen ikke fuldt  

 ud giver den pågældende part medhold.
Særligt klageberettigede De Samvirkende Invalideorganisationer (DSI) og  

 medlemsorganisationerne har i henhold til byggelovens § 23, stk. 3 en  

 særskilt  

 klageret i afgørelser, der vedrører handicapforhold.
Folketingets Ombudsmand  

 har gjort opmærksom på, at kommunerne bør informere DSI, når de træffer  

 afgørelser  

 i handicapforhold, således at DSI har mulighed for at udnytte denne  

 klageadgang.
 Det er usikkert, om der foreligger en egentlig pligt til at informere,  

 men det anbefales, at kommunen informerer DSI m.fl., fx gennem kommunens  

 handicapråd.
 Manglende information af DSI m.fl. medfører ikke, at DSI m.fl.  

 er afskåret fra at klage, idet klage skal ske på det tidspunkt, hvor DSI  

 m.fl.  

 bliver opmærksom på afgørelsen.
Naboorientering/partshøring Dispensation fra de bebyggelsesregulerende bestemmelser kræver  

 naboorientering.
 Byggelovens § 22, stk. 2:
 Dispensationer  

 fra bestemmelser om varetagelse af naboers interesser kan først meddeles, når  

 der er forløbet 2 uger efter, at kommunalbestyrelsen har oplyst naboer til  

 den omhandlede ejendom om, hvortil der søges dispensation, og om, at  

 eventuelle bemærkninger kan fremsendes inden 2 uger.
 Dette  

 gælder dog ikke, hvis kommunen skønner, at dispensationen er uden større  

 betydning for naboerne.
 Naboorientering er først og fremmest relevant i forhold til  

 dispensation fra de bebyggelsesregulerende bestemmelser, dvs. bestemmelserne  

 om  

 højde og afstandsforhold i BR-S 98.
En sådan dispensation kan ikke meddeles, før der er foretaget  

 naboorientering.
Dog kan naboorientering undlades, hvis kommunen vurderer, at  

 dispensationen er af underordnet betydning for naboerne.
 Formålet med at foretage nabohøring er at give kommunen det  

 bedst mulige grundlag at træffe beslutningen om dispensation på.  

 Naboorienteringen er således ikke en vetoret for naboer, og kommunen kan  

 vælge  

 at give dispensation, selvom naboerne har indvendinger mod byggeriet.
Kommunen skal være opmærksom på at foretage en vurdering af, om  

 der er naboer, som har  

  

 væsentlig  

 individuel  

 retlig  

  

 interesse i  

 byggeriet, således at der i henhold til forvaltningsloven skal foretages  

 partshøring.
Dette forudsætter en konkret vurdering af det enkelte  

 byggeprojekt  

 og den relevante personkreds og vil især være aktuel i forbindelse med  

 eventuelle skygge- og  

 indbliksgener.
3.3 Ydre rammer Kommunen skal undersøge følgende forhold i forbindelse med fastlæggelsen  

 af de ydre rammer for byggeriet:
 Kommune-  

 og  

 lokalplaner  

 m.v.
 Bygningsreglementernes bebyggelsesregulerende bestemmelser  

 finder anvendelse i det omfang, forholdet ikke er reguleret i lokalplaner  

 m.v.
 Det skal derfor afklares, om der i kommune- eller lokalplaner er  

 særlige krav til byggeriet, herunder krav til udformning eller anvendelse.  

 Disse krav gælder forud for byggelovgivningens krav.
Der kan også være betingelser for grundens anvendelse, som er  

 tinglyst på grunden i medfør af ældre byggelovgivning, ligesom der på grunden  

 kan være privatretlige servitutter med planmæssigt indhold.
Kommunen vil i  

 sådanne tilfælde ofte være påtaleberettiget.
Forhold i anden lovgivning Kommunen skal også undersøge, om der er forhold i anden lovgivning,  

 som byggeriet kunne være i strid med.
 BR 95,  

 kap. 1.9, stk. 1, og BR-S 98, afsnit 1.8.1:
 Inden der kan gives byggetilladelse og ved  

 anmeldelser, skal kommunalbestyrelsen undersøge, om byggearbejdet er i strid  

 med følgende anden lovgivning:
 Lov om planlægning, lov om  

 naturbeskyttelse, lov om bygningsfredning, lov om skove, lov om  

 miljøbeskyttelse, lov om forurenet jord, lov om etablering og fælles  

 udnyttelse af master til radiokommunikationsformål m.v., lov om arbejdsmiljø,  

 lov om offentlige veje, lov om private fællesveje, lov om sanering, lov om  

 byfornyelse, lov om varmeforsyning, lov om midlertidig regulering af  

 boligforholdene,  

 beredskabsloven, museumsloven og lov om stormflodserstatning.
 De forhold i andre love, som skal gennemgås, beskrives nærmere i  

 Bygge- og Boligstyrelsens vejledning nr. 130 af 31. juli 1995 om  

 kommunalbestyrelsens  

 lovgennemgang  

 i byggesager.
Herudover kan der være privatretlige forhold, som har betydning  

 for byggeprojektet.
Det kan være privatretlige servitutter, som er tinglyst  

 på  

 grunden, f.eks. om naboers rettigheder.
Kommunen skal påse, at ansøgeren har ret til at udføre arbejdet,  

 enten ved at ejeren underskriver ansøgningen, eller ved at ejeren giver  

 fuldmagt til ansøgeren.
Kommunen har imidlertid ikke i henhold til byggeloven  

 pligt til at påse, om der er  

  

 privatretlige  

  

 forhold/betingelser, som er til hinder for at gennemføre byggearbejdet.
Det  

 er  

 ejerens ansvar at sikre, at dette er i orden, og eventuelle spørgsmål herom  

 skal i sidste instans afgøres af domstolene.
Kommunen kan i byggetilladelsen gøre opmærksom på, at der kan  

 være privatretlige forhold af betydning for byggeriet.
Det skal dog  

 understreges, at kommunen hermed ikke påtager sig ansvaret for at have  

 kontrolleret, om der kan være sådanne forhold.
Helhedsvurdering - BR 95 I henhold til byggelovgivningen skal der foretages en  

 helhedsvurdering af byggeprojektets samlede omfang og indvirkning på  

 omgivelserne, hvis der er tale om et byggeri omfattet af BR 95.
Helhedsvurderingen er indført for at skabe større fleksibilitet  

 i sagsbehandlingen og for at indføre et tilladelsessystem i stedet for et  

 dispensationssystem.
De hensyn, som skal indgå i kommunens vurdering af, om  

 der  

 kan gives en tilladelse, er i høj grad de samme hensyn, som før skulle indgå  

 i  

 vurderingen af, om der kunne meddeles dispensation fra de tidligere  

 bestemmelser.
De bebyggelsesregulerende bestemmelser  BR-S 98 For enfamilieshuse m.v. skal det afklares, om byggeriet  

 overholder de bebyggelsesregulerende bestemmelser i BR-S 98.
 Det skal herunder afklares, om der er behov for dispensationer i  

 forhold til byggeriets ydre rammer, og om kommunen er indstillet på at give  

 de  

 fornødne dispensationer, se herom nedenfor afsnit 4.1.
Grundstykket Kommunen kan forlange, at oplysninger om grundstykkets størrelse  

 eller afsætningen af byggeriet attesteres af en landinspektør.
3.4 Teknik I denne behandling skal kommunen undersøge, om  

 bygningsreglementernes bestemmelser til udformning og indretning af  

 bebyggelse  

 er overholdt, og om der i givet fald kan dispenseres fra bestemmelserne.
Erhvervs- og Byggestyrelsen har udgivet en række  

 vejledninger og eksempelsamlinger, som kan være en hjælp til kommunen i  

 byggesagsbehandlingen.
Det gælder blandt andet for følgende forhold:
Indretning Bygningsreglementets bestemmelser om indretning af byggeri  

 omhandler også handicaptilgængelighed.
 Erhvervs- og Byggestyrelsens  

  

 vejledning til kommunerne om  

 byggesagsbehandling af tilgængelighedsbestemmelser  

 fra december 2004  

 beskriver fremgangsmåden ved byggesagsbehandling af de vigtigste  

 tilgængelighedskrav.
I forbindelse med tilgængelighedskravene skal kommunen være  

 opmærksom på, at der kun undtagelsesvist kan dispenseres fra disse krav.
I  

 tilfælde heraf, skal kommunen sikre, at hensynet bag bestemmelsen kan  

 opfyldes  

 på anden måde.
 Se desuden afsnit 4.1 om dispensationer generelt.
Konstruktive forhold Når kommunen påser, at de konstruktive forhold lever op til reglerne  

 i bygningsreglementerne, kan kommunen forlange en redegørelse for, at  

 bygningskonstruktionerne opfylder disse betingelser.
For at minimere risikoen for svigt i bygninger, hvor der er stor  

 risiko for personskade, eller hvor svigt vil medføre alvorlige  

 samfundsmæssige  

 konsekvenser, skal redegørelsen underskrives af en  

  

 uvildig  

  

 anerkendt statiker, dvs. en statiker, som er uafhængig af  

 bygherren og af rådgivere og entreprenører.
Bygherren vælger selv denne  

 statiker, men kommunen skal godkende valget af statiker.
 Også ved andre byggerier kan kommunen efter en konkret vurdering  

 forlange en underskrift fra en anerkendt statiker, hvis det konkret vurderes,  

 at dette er nødvendigt.
Brandforhold Erhvervs- og Byggestyrelsen har i april 2004 udarbejdet  

  

 Eksempelsamling  

 om brandsikring af byggeri  

 og  

  

 Information om brandteknisk dimensionering  

 til hjælp for bygherrerådgivere og byggesagsbehandlere i forbindelse med de  

 nye, funktionsbaserede brandkrav.
 Ved traditionelle byggerier kan byggeriet vurderes i forhold til  

 eksempelsamlingen, som indeholder eksempler på, hvordan bestemmelserne  

 vedrørende brandforhold kan opfyldes.
Ved mere komplekse byggerier skal informationen om brandteknisk  

 dimensionering anvendes.
Den indeholder en række eksempler på  

 beregningsmetoder  

 og procedurer og forslag til parametre til brug ved en brandteknisk  

 dimensionering, der udføres på baggrund af en beregning.
Kommunen kan i forbindelse med komplekse byggerier forlange en  

 brandteknisk dimensionering for bygningens udformning og grundlaget for de  

 valgte sikkerhedstiltag.
Kravet om brandteknisk dokumentation vil typisk kun  

 skulle stilles i et fåtal af byggesager.
Lydforhold Kommunen kan i byggetilladelser stille krav om, at der foretages  

 målinger i den færdige bygning for at dokumentere, at bygningsreglementets  

 lydmæssige krav er opfyldt.
Energiforhold Fra 1. januar 2006 træder nye energibestemmelser i kraft, dog  

 vil de nugældende bestemmelser også kunne anvendes i en overgangsperiode  

 indtil  

 31. marts 2006.
 De nye bestemmelser indebærer blandt andet, at alle eksisterende  

 bygninger ved større renoveringer skal have udført energimæssige  

 forbedringer.
Energistyrelsen indfører fra 1. januar 2006 krav om  

 energimærkning af nye bygninger, og kommunen skal i forbindelse med  

 byggesagsbehandlingen  

 være opmærksom på at sikre, at bygherren, inden der gives  

 ibrugtagningstilladelse til nyt byggeri, har fået foretaget en  

 energimærkning,  

 som viser, at bygningsreglementets energibestemmelser er overholdt.
Der vil  

 være krav om, at denne mærkning fremsendes sammen med færdigmeldingen af  

 byggeriet.
 Erhvervs- og Byggestyrelsen vil udgive  

  

 en eksempelsamling og  

 eksempler på

  

 www.ebst.dk  

.  

 Første  

 del  

 af  

 eksempelsamlingen  

 forventes  

 at  

 blive  

 sat  

 i  

 drift  

 medio  

 januar  

 2006.
CE-mærkning Kommunen skal som bygningsmyndighed påse, at byggematerialer er  

 CE-mærkede.
Kommunen tilrettelægger selv kontrollen heraf.
Byggeloven giver mulighed for, at kommunen i forbindelse med  

 byggesagsbehandlingen kan stille krav om dokumentation for, at byggevarer er  

 CE-mærkede.
Dette krav kan også stilles som en betingelse i  

 byggetilladelsen.
Bliver kommunen opmærksom på, at byggevarer ikke er  

 CE-mærkede, eller at  

 CE-mærkningen  

 ikke er påført korrekt, dvs. indeholder de rigtige oplysninger om f.eks.  

 brandklasse, skal kommunen underrette ejeren om forholdet, og om at det skal  

 bringes i orden.
Kommunen skal på samme tid underrette Erhvervs- og  

 Byggestyrelsen om det ulovlige forhold.
 I den forbindelse henvises til  

  

 bekendtgørelse af 13. marts  

 2002 om  

 CE-mærkning  

 og markedskontrol af byggevarer.
3.5 Balance i byggesagsbehandlingen Erhvervs- og Byggestyrelsens foretog i forbindelse med  

 debatoplægget  

  

 Udfordringer i den kommunale byggesagsbehandling  

 fra  

 oktober 2004 en undersøgelse af byggesagsbehandlingen i 5 større kommuner.  

 Undersøgelsen viste, at nogle kommuner prioriterer sagsbehandlingen af de  

 bebyggelsesregulerende krav højere end sagsbehandlingen af de tekniske krav.
Kommunen skal derfor finde en balance i byggesagsbehandlingen,  

 som tilgodeser både de bebyggelsesregulerende og de tekniske forhold.
Der  

 skal  

 være samme grad af bevågenhed i forhold til de tekniske bestemmelser som i  

 forhold til behandlingen af de ydre forhold.
For at få større fokus på vigtigheden af de tekniske krav m.v.  

 har nogle kommuner lavet kampagner, hvor der i en periode sættes særlig fokus  

 på bestemte emner, f.eks. tilgængelighed eller brandsikkerhed.
Dette skal  

 selvfølgelig ikke være ensbetydende med, at de øvrige forhold ikke  

 prioriteres  

 i byggesagsbehandlingen.
3.6 Bygnings- og Boligregistret (BBR) I henhold til lov om bygnings- og boligregistrering skal  

 kommunen sikre, at BBR ajourføres i takt med byggesagens gennemførelse.  

 Ejerne  

 af ejendomme er ved bekendtgørelse nr. 1028 af 12. december 2002 om ejeres  

 pligt til at give oplysninger til Bygnings- og Boligregistret (BBR) pålagt at  

 afgive oplysninger til ajourføring af BBR:
når der søges om byggetilladelse, eller når der anmeldes  

 byggeri, hvortil der ikke kræves byggetilladelse, når der påbegyndes byggeri, der kræver byggetilladelse eller anmeldelse  

 og når byggeri, der kræver byggetilladelse eller anmeldelse, fuldføres  

 eller faktisk bliver taget i brug.
 Kommunen skal således være opmærksom på, at ansøgningsmaterialet  

 giver et tilstrækkeligt grundlag for korrekt ajourføring af BBR, og det  

 anbefales, at kommunen forlanger, at bygherren afgiver oplysninger på et  

 skema,  

 der indeholder de oplysninger, der er nødvendige for at indberette byggesagen  

 til BBR.
 Endvidere skal kommunen være opmærksom på, at betingelserne i  

 byggetilladelsen pålægger bygherren at meddele kommunen oplysninger om  

 påbegyndelse og afslutning af byggeriet.
Erhvervs- og  

 Byggestyrelsens vejledninger m.v. om byggesagsbehandling Vejledning om byggesagsbehandling af flydende boliger.
Maj  

 2004. Findes på Erhvervs- og Byggestyrelsens hjemmeside www.ebst.dk.
 Vejledning til kommunerne om byggesagsbehandling af  

 tilgængelighedsbestemmelser.  

 December 2004. Findes på Erhvervs- og Byggestyrelsens hjemmeside www.ebst.dk.
Eksempelsamling om brandsikring af byggeri.
April 2004. Findes  

 på Erhvervs- og Byggestyrelsens hjemmeside www.ebst.dk.
Information om brandteknisk dimensionering.
April 2004. Findes  

 på Erhvervs- og Byggestyrelsens hjemmeside www.ebst.dk.
Eksempelsamling om energibestemmelser Vejledning om fremgangsmåden i sager om håndhævelse af  

 plan- og byggelovgivningen.
December 2001. Findes ikke elektronisk.
 Vejledning nr. 122 af 5. juli 1991 om koordinering af lovgivningen  

 om bebyggelse og ejendomsdannelse (vedrører byggelovens § 10 A). Findes på  

 www.retsinfo.dk.
 Bygge- og Boligstyrelsens vejledning nr. 130 af 31. juli  

 1995 om kommunalbestyrelsens  

 lovgennemgang  

 i byggesager.  

 Findes på www.retsinfo.dk.
Fastsættelse af adresser - Eksempelsamling.
April 2004. Findes  

 på Erhvervs- og Byggestyrelsens hjemmeside  


  

 www.ebst.dk  


.
Fastsættelse af adresser  Vejledning.
April 2004. Findes  

 på Erhvervs- og Byggestyrelsens hjemmeside www.ebst.dk.
4. GENERELLE FORHOLD 4.1 Indledning I dette afsnit beskrives en række generelle forhold, som  

 kommunen skal være opmærksom på både i forbindelse med byggesagsbehandlingen  

 og  

 efterfølgende.
4.2 Dispensationer Dispensationsmuligheden i byggelovens § 22 skal give kommunen  

 mulighed for at fravige en eller flere bestemmelser i byggelovgivningen i  

 tilfælde,  

 hvor det konkrete forhold medfører, at et byggeri ikke eller kun med store  

 vanskeligheder kan overholde reglerne samtidig med, at en dispensation ikke  

 vil  

 være i modstrid med de væsentlige hensyn bag bestemmelsen.
 Byggelovens § 22, stk. 1  



  

 :
 Der kan meddeles dispensation fra bestemmelser i loven og  

 de i medfør af loven fastsatte bestemmelser, når det skønnes foreneligt med  

 de hensyn, der ligger til grund for de pågældende bestemmelser.
Kommunen kan kun give dispensation fra byggelovgivningens  

  

 materielle  

  

 bestemmelser.
Der kan således  

 ikke gives dispensation fra de formelle krav.
En dispensation skal fremgå udtrykkeligt af byggetilladelsen.
Kommunen  

 kan også give særskilte dispensationer til byggeri, som skal anmeldes, eller  

 byggeri, som hverken skal have byggetilladelse eller anmeldes.
Dispensationer skal begrundes i saglige hensyn, og kommunen skal  

 være opmærksom på, at der i forbindelse med dispensationer kan stilles  

 betingelser for at give dispensationen.
Det kan f.eks. dreje sig om  

 anvendelsen  

 af ejendommen eller alternative måder at opfylde hensynet bag bestemmelsen  

 på.
 Et eksempel kan være en dispensation fra brandreglerne, hvor  

 kommunen vurderer, at en dispensation fra visse krav i det konkrete tilfælde  

 ikke vil betyde en forringelse af brandsikkerheden.
Kommunen skal være specielt påpasselig med, at dispensationer  

 ikke forringer byggeriets sikkerhed, sundhed og tilgængelighed, se også  

 vejledning om byggesagsbehandling af tilgængelighedsbestemmelser.
I de sager,  

 hvor kommunen selv er bygherre, bør byggesagsbehandleren udvise ekstra  

 påpasselighed, når det drejer sig om at give dispensationer.
Ved anmeldelsessager og ved byggerier, der kan udføres uden tilladelse  

 eller anmeldelse, skal der særskilt søges om dispensation, og arbejdet må  

 ikke  

 påbegyndes, inden dispensationerne er givet.
Det gælder uanset fristerne på 2  

 og 4 uger, som er fastsat som reaktionstid for kommunen.
4.3 Færdigmelding og ibrugtagningstilladelse Byggerier, der kræver byggetilladelse efter BR 95, skal  

 færdigmeldes, når de er afsluttet.
Byggeriet må ikke tages i brug uden en  

 ibrugtagningstilladelse.
Ibrugtagningstilladelsen giver kommunen mulighed for  

 at påse, at byggeriet er opført i overensstemmelse med byggetilladelsen  

 Byggerier,  

 der kræver byggetilladelse efter BR-S 98, skal færdigmeldes, men kan dog  

 tages  

 i brug uden ibrugtagningstilladelse.
 Kommunen kan forlange de oplysninger, der er nødvendige for at  

 give ibrugtagningstilladelse.
Kommunen kan i byggetilladelsen stille krav om vilkår, som skal  

 være opfyldt.
Kommunen skal i den forbindelse vurdere, hvorledes man vil  

 påse,  

 at vilkårene er opfyldt.
 Kommunen kan nægte at  

 give tilladelse til ibrugtagning, hvis byggearbejdet ikke er i  

 overensstemmelse  

 med byggetilladelsen.
4.4 Deltilladelser Kommunen har mulighed for at give deltilladelser til f.eks. en  

 del af byggeriet.
Det kan f.eks. være en tilladelse til at gå i gang med at  

 grave  

 og støbe fundamentet.
 En forudsætning herfor er dog, at kommunen har sikret, at  

 betingelserne for at meddele hovedbyggetilladelse er opfyldt.
4.5 Tilsyn og varsling af tilsyn Byggelovgivningen pålægger ikke kommunen en egentlig tilsynsforpligtelse  

 i forbindelse med byggesagsbehandlingen.
Kommunen kan i byggetilladelsen stille krav om at få besked, når  

 forskellige stadier af byggeriet er udført.
Byggelovgivningen stiller ikke  

 krav  

 om, at kommunen tilser byggeriet, inden der gives ibrugtagningstilladelse.  

 Det  

 er således kommunen, der i den enkelte byggesag afgør, om der skal føres  

 tilsyn  

 med byggeriet, eller om bygherrens dokumentation er tilstrækkeligt grundlag  

 for  

 at meddele ibrugtagningstilladelse.
 Hvis kommunen ønsker at foretage tilsyn for at se, om byggeriet  

 lever op til betingelserne i byggetilladelsen, stiller retssikkerhedsloven  

 krav  

 om, at kommunen skal varsle et tilsyn over for ejeren af byggeriet, før  

 tilsynet kan gennemføres, jf. lovens § 5, stk. 1.
Retssikkerhedslovens regler om varsling gælder kun i de  

 tilfælde, hvor kommunen skal foretage tilsyn i selve bygningen, dvs. ved  

 husundersøgelser.
Tilsyn på grunden og på byggepladser er ikke omfattet af  

 reglerne om forudgående varsling.
I den forbindelse henvises til  

 Justitsministeriets vejledning af 20. december 2004 om lov om retssikkerhed  

 ved  

 forvaltningens anvendelse af tvangsindgreb og oplysningspligter.
Der er dog undtagelser fra kravet om forudgående varsling.
Anmoder  

 ejeren selv om tilsyn, kan kravet om forudgående varsling fraviges.
Det samme  

 gælder, hvis der er tale om forhold, som medfører fare for bygningens beboere  

 eller andre.
I disse tilfælde skal en ejer dog fortsat vejledes om sine  

 rettigheder efter retssikkerhedsloven.
Som hjælp til kommunerne har Erhvervs- og Byggestyrelsen udarbejdet  

 brevskabeloner med eksempler på varslingsbreve, som kommunerne kan bruge i  

 forbindelse med varsling af tilsyn.
Brevskabelonerne findes på styrelsens  

 hjemmeside:  


  

 http://www.ebst.dk/varsling_tilsyn/0/1/0 4.6 Ulovlige forhold Bliver kommunen opmærksom på ulovlige forhold, skal den søge  

 disse lovliggjort, jf. § 16 A, stk. 3.
 I henhold til byggelovens § 17 har den til enhver tid værende  

 ejer pligt til at lovliggøre et ulovligt forhold, uanset om der kan pålægges  

 vedkommende ansvar for ulovligheden.
 Lever et byggearbejde ikke op til kravene i byggelovgivningen,  

 må kommunen - afhængig af den givne situation - derfor overveje sine  

 reaktionsmuligheder overfor ejeren af bygningen.
Kommunen kan påbyde lovliggørelse, som kan ske enten retligt  

 eller fysisk.
Retligt lovliggørelsen kan bestå i, at det meddeles  

 byggetilladelse,  

 hvis ulovligheden består i manglende byggetilladelse, eller at kommunen  

 meddeler dispensation.
Ved fysisk lovliggørelse, skal byggeriet fysisk  

 bringes  

 i overensstemmelse med gældende lovgivning.
 Kommune kan føre tilsyn i forbindelse med en påbudt  

 lovliggørelse.
 Miljøministeriet og det daværende Boligministerium har i  

  

 vejledning  

 om fremgangsmåden i sager om håndhævelse af plan- og byggelovgivningen  

 fra  

 december 1991 beskrevet fremgangsmåden i sager om berigtigelse af ulovlige  

 forhold.
4.7 Gebyrer Kommunen kan efter BR-S 98, afsnit 1.10, og BR 95, kapitel 1.11,  

 opkræve gebyr for byggesagsbehandlingen.
Det gælder for byggetilladelser,  

 anmeldelser og dispensationer i sager, der ikke kræver byggetilladelse eller  

 anmeldelse.
Kommunen har valgfrihed til at fastlægge gebyrer ud fra antal m2,  

 m3, byggeomkostninger m.m.
Fælles for gebyrmetoderne er, at  

 de samlede gebyrindtægter over tid ikke må overstige kommunens udgifter ved  

 varetagelsen af byggesagsbehandlingen.
Gebyrerne skal således udregnes på  

 baggrund af de faktiske udgifter, som kommunen har til  

 byggesagsbehandlingsområdet.
 Kommunen kan fastsætte forskellige gebyrer for forskellige  

 byggesager, og disse skal offentliggøres, f.eks. ved at de fremgår af  

 kommunens  

 hjemmeside.
Kommunen har kun mulighed for at opkræve gebyr for selve  

 byggetilladelsen/anmeldelsen/dispensationen.
Der er således ikke mulighed for  

 at opkræve et særskilt gebyr f.eks. i forbindelse med naboorientering.
5. UDFORDRINGER I BYGGESAGSBEHANDLINGEN 5.1 Funktionsbaserede krav Erhvervs- og Byggestyrelsens undersøgelse af udfordringer og  

 behov i den kommunale byggesagsbehandling fra oktober 2004 viser, at  

 byggesagsbehandlerne ofte oplever, at det er svært at  

 sagsbehandle  

 i forhold til de funktionsbaserede krav, fordi der ikke kan henvises til  

 målfaste  

 krav i dialogen med sagens parter.
Det er vigtigt, at byggesagsbehandlerne er rustet til at  

 byggesagsbehandle  

 efter de funktionsbaserede krav.  

 I den forbindelse er det vigtigt, at  

 byggesagsbehandlerne får tilstrækkelig efteruddannelse og viden om nye  

 regler.  

 I forbindelse med de nye brandkrav har Erhvervs- og Byggestyrelsen holdt  

 informationsmøder og udgivet hjælpeværktøjer til at håndtere de nye krav.
Der  

 findes desuden en række  

  

 kurser  

  

 ,  

 blandt andet på Den Kommunale Højskole.
Mange kommuner har peget på, at  

 vidensdeling  

 spiller en stor rolle i forbindelse med at styrke byggesagsbehandlingen både  

 i  

 forhold til de funktionsbaserede krav og helt generelt.
I den forbindelse  

 tænkes både på  

 videndeling  

 internt og eksternt.
Nogle  

 kommuner har peget på, at f.eks.  

  

 ugentlige  

 temamøder  

  

 er medvirkende til at højne kompetence- og vidensniveauet hos  

 byggesagsbehandlerne.
I andre kommuner er der  

  

 2 byggesagsbehandlere  

  

 til at behandle større sager, så  

 vidensudveksling  

 og faglig  

 sparring  

 sikres.
 Andre kommuner har etableret mere eller mindre formelt samarbejde  

 med andre kommuner, enten gennem fælles  

  

 erfa-grupper  

  

 , hvor byggesagsbehandlerne kan drøfte  

 forskellige problemstillinger, eller ved et mere formaliseret samarbejde,  

 hvor  

 større kommuner hjælper mindre kommuner.
Endelig kan kommunen overveje at anvende eksterne kompetencer i  

 byggesagsbehandlingen.
Erhvervs- og Byggestyrelsen har udsendt et  

 inspirationskatalog, som beskriver hvordan ekstern assistance kan  

 organiseres.  

 Kataloget findes på  

  

 www.ebst.dk  

.
