Nr LSF 219 Forslag til Lov om ændring af lov om kommunernes styrelse Fremsat af indenrigsministeren (Birte Weiss) den 10. marts 1993 Vedtaget ved tredjebehandling den 30. april 1993 Lov nr. 259 af 06/05/1993 § 1 I lov om kommunernes styrelse, jf. lovbekendtgørelse nr. 483 af 21. juni  

 1991, som ændret ved § 38 i lov nr. 337 af 14. maj 1992, § 1 i lov nr. 479 af  

 24. juni 1992, § 5 i lov nr. 501 af 24. juni 1992 og § 76 i lov nr. 1054 af  

 23. december 1992, foretages følgende ændringer:
 1. § 4, stk. 2, affattes således:
»Stk. 2 . Kommunevåben og -segl, der er registreret i  

 Patentdirektoratet, er forbeholdt de kommunale myndigheder i den pågældende  

 kommune.
Industriministeren fastsætter regler om ansøgning, registrering,  

 udslettelse m.v. af kommunevåben og -segl samt regler om gebyrer for  

 indlevering af ansøgninger og for udskrifter af registret.« 2. I § 5 ændres »7« til: »9«.
 3. I § 8, stk. 1, 1. pkt., udgår ordene »i  

 primærkommuner«.
 4. § 9 ophæves.
 5. I § 18 indsættes som stk. 5 :
»Stk. 5. Økonomiudvalget kan endvidere varetage den  

 umiddelbare forvaltning af andre kommunale anliggender.« 6. I § 24, stk. 3, indsættes efter 1. pkt.:
»Ved valg til økonomiudvalg og stående udvalg skal dog foretages  

 samme gruppeanmeldelse.« 7. § 31, stk. 3, ophæves.
 Stk. 4 bliver herefter stk. 3.
 8. I § 32 indsættes efter »formand«: »eller  

 næstformand (næstformænd)».
 9. I § 40, stk. 2, indsættes som 4. pkt.:
»Endvidere kan kommunalbestyrelsen bemyndige økonomiudvalget til at  

 meddele tillægsbevillinger i tilfælde, hvor beløb fra en drifts- eller  

 anlægsbevilling ønskes overført til en anden drifts- eller  

 anlægsbevilling.« 10. Efter § 64 indsættes:
 »§ 65. Kommunalbestyrelsen kan i styrelsesvedtægten træffe  

 bestemmelse om, at økonomiudvalget består af kommunalbestyrelsens formand,  

 der tillige er formand for udvalget, og formændene for de stående udvalg samt  

 eventuelt et yderligere antal kommunalbestyrelsesmedlemmer.
 Stk. 2 . Formændene for de stående udvalg vælges af  

 kommunalbestyrelsen på det konstituerende møde umiddelbart efter valget af  

 kommunalbestyrelsens formand og næstformand (næstformænd). Valget foretages  

 ved forholdstalsvalg og således, at samme gruppeanmeldelse gælder ved de  

 efterfølgende valg til stående udvalg og økonomiudvalg, jf. stk. 3 og 4.  

 Valgene har virkning for kommunalbestyrelsens funktionsperiode.
Stk. 3 . Grupperne bestemmer i den rækkefølge, hvori de har opnået  

 ret til at besætte pladser som udvalgsformænd, i hvilke udvalg og med hvilke  

 medlemmer de ønsker at besætte formandsposterne.
Intet medlem kan udpeges til  

 mere end een formandspost.
Ved fordelingen regnes posten som formand for  

 økonomiudvalget som den første af de formandsposter, der kan tilkomme den  

 gruppe inden for kommunalbestyrelsen, til hvilken kommunalbestyrelsens  

 formand hører.
Når udvalgsformændene er valgt, vælges de øvrige medlemmer af  

 de stående udvalg efter reglerne i §§ 25 og 27, idet en udvalgsformands plads  

 regnes som den første af de pladser, der kan tilkomme den gruppe inden for  

 kommunalbestyrelsen, til hvilken udvalgsformanden hører.
 Stk. 4 . Er det i styrelsesvedtægten fastsat, at økonomiudvalget  

 består af et yderligere antal kommunalbestyrelsesmedlemmer, jf. stk. 1,  

 vælges medlemmerne til økonomiudvalget efter forholdstal og således, at de i  

 henhold til stk. 1 besatte pladser fragår i de pågældende gruppers pladser.
§ 65 a.
Kommunalbestyrelsen kan i styrelsesvedtægten træffe  

 bestemmelse om, at der ikke nedsættes økonomiudvalg og stående udvalg til at  

 varetage den umiddelbare forvaltning af kommunens anliggender, jf. dog § 19,  

 stk. 2.
 Stk. 2 . I kommuner, der styres efter reglerne i stk. 1, varetager  

 kommunalbestyrelsens formand de beføjelser, der i § 37, stk. 1, og § 45, stk.  

 1, er henlagt til økonomiudvalget.
§ 65 b.
Bestemmelse om, at en kommune skal styres efter reglerne i  

 § 65 og § 65 a, træffes forud for eller i løbet af kommunalbestyrelsens  

 valgperiode.
Har en kommunalbestyrelse i løbet af valgperioden truffet  

 bestemmelse om en ændret styreform, er denne bindende for den resterende del  

 af valgperioden.
 Stk. 2. Indenrigsministeren kan fastsætte nærmere regler om  

 styrelsen af kommuner, der styres efter reglerne i § 65 og § 65 a, herunder  

 regler om vederlag m.v., der fraviger reglerne i §§ 16 og 16 a.
§ 65 c.
Med indenrigsministerens godkendelse kan en  

 kommunalbestyrelse i styrelsesvedtægten fastsætte regler gældende for en  

 valgperiode, der afviger fra reglerne i denne lovs §§ 15 a-18, § 19, stk. 1,  

 § 20, stk. 3 og 4, §§ 21, 22, 27, 28, 37, 38 og § 45, stk. 1 og 2.
Stk. 2. En kommunalbestyrelse kan med indenrigsministerens  

 godkendelse træffe bestemmelse i styrelsesvedtægten om en anden styreform end  

 de styreformer, der er nævnt i § 65 og § 65 a.
Bestemmelse herom træffes  

 forud for eller i løbet af kommunalbestyrelsens valgperiode og kan højst  

 gælde for valgperioden eller den resterende del af valgperioden.
Stk. 3. Indenrigsministeren kan fastsætte nærmere regler om en  

 styreform, der godkendes efter stk. 2, herunder om de fravigelser af denne  

 lovs indhold, som styreformen nødvendiggør eller gør ønskelig.« § 2 Loven træder i kraft den 1. juli 1993.
Oprindeligt fremsat forslag § 1 I lov om kommunernes styrelse, jf. lovbekendtgørelse nr. 483 af 21. juni  

 1991, som ændret ved § 38 i lov nr. 337 af 14. maj 1992, § 1 i lov nr. 479 af  

 24. juni 1992, § 5 i lov nr. 501 af 24. juni 1992 og § 76 i lov nr. 1054 af  

 23. december 1992, foretages følgende ændringer:
 1. § 4, stk. 2, affattes således:
»Stk. 2 . Kommunevåben og -segl, der er registreret i  

 Patentdirektoratet, er forbeholdt de kommunale myndigheder i den pågældende  

 kommune.
Industriministeren fastsætter regler om ansøgning, registrering,  

 udslettelse mv. af kommunevåben og -segl samt regler om gebyrer for  

 indlevering af ansøgninger og for udskrifter af registret.« 2. I § 5 ændres »7« til: »9«.
 3. I § 8, stk. 1, 1. pkt., udgår ordene: »i  

 primærkommuner«.
 4. § 9 ophæves.
 5. I § 18 indsættes som stk. 5 :
»Stk. 5. Økonomiudvalget kan endvidere varetage den  

 umiddelbare forvaltning af andre kommunale anliggender.« 6. I § 24, stk. 3, indsættes efter 1. pkt.:
»Ved valg til økonomiudvalg og stående udvalg skal dog foretages  

 samme gruppeanmeldelse.« 7. § 31, stk. 3, ophæves.
 Stk. 4 bliver herefter stk. 3.
 8. I § 32 indsættes efter »formand«: »eller  

 næstformand (næstformænd)».
 9. I § 40, stk. 2, indsættes som 4. pkt.:
»Endvidere kan kommunalbestyrelsen bemyndige økonomiudvalget til at  

 meddele tillægsbevillinger i tilfælde, hvor beløb fra en drifts- eller  

 anlægsbevilling ønskes overført til en anden drifts- eller  

 anlægsbevilling.« 10. Efter § 64 indsættes:
 »§ 65. Kommunalbestyrelsen kan i styrelsesvedtægten træffe  

 bestemmelse om, at økonomiudvalget består af kommunalbestyrelsens formand,  

 der tillige er formand for udvalget, og formændene for de stående udvalg samt  

 eventuelt et yderligere antal kommunalbestyrelsesmedlemmer.
 Stk. 2 . Formændene for de stående udvalg vælges af  

 kommunalbestyrelsen på det konstituerende møde umiddelbart efter valget af  

 kommunalbestyrelsens formand og næstformand (næstformænd). Valget foretages  

 ved forholdstalsvalg og således, at samme gruppeanmeldelse gælder ved de  

 efterfølgende valg til stående udvalg og økonomiudvalg, jf. stk. 3 og 4.  

 Valgene har virkning for kommunalbestyrelsens funktionsperiode.
Stk. 3 . Grupperne bestemmer i den rækkefølge, hvori de har opnået  

 ret til at besætte pladser som udvalgsformænd, i hvilke udvalg og med hvilke  

 medlemmer de ønsker at besætte formandsposterne.
Intet medlem kan udpeges til  

 mere end een formandspost.
Ved fordelingen regnes posten som formand for  

 økonomiudvalget som den første af de formandsposter, der kan tilkomme den  

 gruppe inden for kommunalbestyrelsen, til hvilken kommunalbestyrelsens  

 formand hører.
Når udvalgsformændene er valgt, vælges de øvrige medlemmer af  

 de stående udvalg efter reglerne i §§ 25 og 27, idet en udvalgsformands plads  

 regnes som den første af de pladser, der kan tilkomme den gruppe inden for  

 kommunalbestyrelsen, til hvilken udvalgsformanden hører.
 Stk. 4 . Er det i styrelsesvedtægten fastsat, at økonomiudvalget  

 består af et yderligere antal kommunalbestyrelsesmedlemmer, jf. stk. 1,  

 vælges medlemmerne til økonomiudvalget efter forholdstal og således, at de i  

 henhold til stk. 1 besatte pladser fragår i de pågældende gruppers pladser.
§ 65 a.
Kommunalbestyrelsen kan i styrelsesvedtægten træffe  

 bestemmelse om, at der ikke nedsættes økonomiudvalg og stående udvalg til at  

 varetage den umiddelbare forvaltning af kommunens anliggender, jf. dog § 19,  

 stk. 2.
 Stk. 2 . I kommuner, der styres efter reglerne i stk. 1, varetager  

 kommunalbestyrelsens formand de beføjelser, der i § 37, stk. 1, og § 45, stk.  

 1, er henlagt til økonomiudvalget.
§ 65 b.
Bestemmelse om, at en kommune skal styres efter reglerne i  

 § 65 og § 65 a, træffes forud for eller i løbet af kommunalbestyrelsens  

 valgperiode.
Har en kommunalbestyrelse i løbet af valgperioden truffet  

 bestemmelse om en ændret styreform, er denne bindende for den resterende del  

 af valgperioden.
 Stk. 2. Indenrigsministeren kan fastsætte nærmere regler om  

 styrelsen af kommuner, der styres efter reglerne i § 65 og § 65 a, herunder  

 regler om vederlag mv., der fraviger reglerne i §§ 16 og 16 a.
§ 65 c.
Med indenrigsministerens godkendelse kan en  

 kommunalbestyrelse i styrelsesvedtægten fastsætte regler gældende for en  

 valgperiode, der afviger fra reglerne i denne lovs §§ 15 a-18, § 19, stk. 1,  

 § 20, stk. 3 og 4, §§ 21, 22, 27, 28, 37, 38 og § 45, stk. 1 og 2.
Stk. 2. En kommunalbestyrelse kan med indenrigsministerens  

 godkendelse træffe bestemmelse i styrelsesvedtægten om en anden styreform end  

 de styreformer, der er nævnt i § 65 og § 65 a.
Bestemmelse herom træffes  

 forud for eller i løbet af kommunalbestyrelsens valgperiode og kan højst  

 gælde for valgperioden eller den resterende del af valgperioden.
Stk. 3. Indenrigsministeren kan fastsætte nærmere regler om en  

 styreform, der godkendes efter stk. 2, herunder om de fravigelser af denne  

 lovs indhold, som styreformen nødvendiggør eller gør ønskelig.« § 2 Loven træder i kraft den 1. juli 1993.
Bemærkninger til lovforslaget Almindelige bemærkninger 1. Lovforslagets indhold Med lovforslaget vil kommunerne få en endnu større frihed til at indrette  

 og tilpasse den politiske ledelse og struktur i overensstemmelse med lokale  

 ønsker og behov.
Lovforslaget indeholder to nye styreformer, der har det til fælles, at de  

 styrker den overordnede politiske ledelse af de kommunale opgaver.
Efter  

 frikommuneloven er der hjemmel til at iværksætte forsøg med de pågældende  

 styreformer.
Da frikommuneordningen imidlertid ophører den 31. december 1993,  

 må det ved en ændring af den kommunale styrelseslov sikres, at kommunerne  

 også i den kommende valgperiode får mulighed for at anvende disse  

 styreformer.
 Med den foreslåede bestemmelse i styrelseslovens § 65 kan  

 kommunalbestyrelsen træffe bestemmelse om, at økonomiudvalget skal bestå af  

 borgmesteren og de stående udvalgs formænd (samt eventuelt yderligere  

 medlemmer). Dette såkaldte mellemformsstyre, der består i et udvalgsstyre med  

 magistratslignende træk, praktiseres i Esbjerg Kommune som et  

 frikommuneforsøg.
Bestemmelsen i § 65 a giver kommunalbestyrelsen mulighed for at træffe  

 bestemmelse om et udvalgsløst styre.
Et forsøg hermed er iværksat i Ravnsborg  

 Kommune.
 Om det nærmere indhold af de enkelte styreformer henvises til § 1, nr. 10,  

 og bemærkningerne til de enkelte bestemmelser.
Med de foreslåede regler om nye styreformer vil kommunerne i langt højere  

 grad kunne tilpasse styreformen til de øgede krav til effektivitet og til de  

 lokale forhold.
Da kommunerne imidlertid principielt bør have den størst  

 mulige grad af frihed til selv at vælge den udvalgsstruktur, som de lokale  

 folkevalgte finder er bedst, foreslås det samtidig, at indenrigsministeren  

 generelt får hjemmel til at godkende, at der - gældende for en valgperiode -  

 sker fravigelser af styrelseslovens regler om udvalg mv., jf. § 65 c.  

 Kommunalbestyrelsen vil herefter i kommunens styrelsesvedtægt kunne fastsætte  

 regler, der fraviger de almindeligt gældende regler om udvalgsstyre.  

 Endvidere kan indenrigsministeren godkende, at en kommunalbestyrelse - højst  

 gældende for en valgperiode - træffer bestemmelse om en anden styreform end  

 den, der er nævnt i § 65 og § 65 a.
Denne dispensationsadgang for indenrigsministeren vil - ligesom den  

 hidtidige frikommuneordning på dette område - kunne stimulere kommunerne til  

 nytænkning med hensyn til, hvordan opgaverne kan løses bedst og mest  

 hensigtsmæssigt.
Det må dog samtidig sikres, at der tages de nødvendige  

 hensyn til mindretallene, samt at der er en nødvendig klarhed i opgave- og  

 kompetenceafgrænsningen.
Under hensyn hertil og som følge af, at der er tale  

 om fravigelser af lovens regler, må særreglerne godkendes af  

 indenrigsministeren.
 I sammenhæng med adgangen til at indføre nye styreformer, herunder  

 udvalgsløst styre, foreslås det, at mindstekravet til kommunalbestyrelsens  

 medlemstal forhøjes fra 7 til 9, jf. lovforslagets § 1, nr. 2.
 For at muliggøre ændrede udvalgsstrukturer foreslås endvidere en ændring  

 af styrelseslovens § 18, hvorefter kommunerne vil få adgang til at henlægge  

 også forvaltnings- og driftsmæssige opgaver til økonomiudvalget, jf.  

 lovforslagets § 1, nr. 5, og bemærkningerne hertil.
 Lovforslaget indeholder endvidere en udtrykkelig hjemmel til, at  

 industriministeren kan fastsætte gebyrer for behandling af sager vedrørende  

 godkendelse af kommunevåben og -segl, jf. lovforslagets § 1, nr. 1, og  

 bemærkningerne hertil.
Desuden foreslås den særlige regel i styrelseslovens § 9 om amtsrådsmøder  

 ophævet.
Den kommunale styrelseslovs regler gælder for kommunalbestyrelser,  

 der efter loven omfatter både kommunalbestyrelser (i primærkommuner) og  

 amtsråd.
Den eneste særregel for amtsråd er reglen i § 9 om amtsrådenes  

 møder, der afviger fra reglen i § 8 om kommunalbestyrelsesmøder, bl.a. ved at  

 der for amtsråd ikkegælder noget krav om fremlæggelse af sagsmateriale for  

 medlemmerne.
Da der ikke længere er nogen begrundelse for denne særregel,  

 foreslås reglen ophævet, jf. § 1, nr. 3 og 4.
Herudover foreslås det fastsat i styrelseslovens § 24, stk. 3, at der skal  

 gælde samme gruppedeling ved valg til økonomiudvalg og stående udvalg.
Herved  

 undgås det, at borgmesteren, der er født formand for økonomiudvalget, kan  

 anmelde sig som en eenmandsgruppe ved valget til økonomiudvalget og dermed  

 opnå, at vedkommendes plads ikke fragår i det antal pladser, der tilkommer  

 den gruppe, som den pågældende i øvrigt hører til.
Der henvises i øvrigt til  

 lovforslagets § 1, nr. 6, og bemærkningerne til bestemmelsen.
I lovforslagets § 1, nr. 7, foreslås, at bestemmelsen i styrelseslovens §  

 31, stk. 3, ophæves.
Efter bestemmelsen varetager borgmesteren den  

 umiddelbare forvaltning af de anliggender, der ikke er henlagt til udvalg.
Da  

 alle kommunale anliggender principielt skal være henlagt til udvalg, har  

 bestemmelsen i praksis ikke nogen væsentlig betydning.
Hertil kommer, at  

 bestemmelsen er uforenelig med et udvalgsløst styre.
 Endvidere foreslås det, at legitimationsreglen i § 32, hvorefter  

 borgmesteren tillige med en dertil bemyndiget skal underskrive visse  

 dokumenter, ændres således, at også viceborgmesteren kan underskrive  

 dokumenterne, jf. § 1, nr. 8, og bemærkningerne til bestemmelsen.
 Endelig er der i lovforslaget en hjemmel til, at kommunalbestyrelsen kan  

 bemyndige økonomiudvalget til at meddele tillægsbevillinger i tilfælde, hvor  

 beløb fra en bevilling ønskes overført til en anden bevilling, jf.  

 lovforslagets § 1, nr. 9, og bemærkningerne hertil.
 Lovforslaget omfatter ikke Københavns Kommune, hvis styrelsesforhold er  

 særskilt reguleret i den københavnske styrelseslov.
2. Lovforslagets økonomiske og administrative konsekvenser Lovforslaget vil ikke medføre nogen økonomiske eller administrative  

 konsekvenser for staten.
Det bemærkes herved, at størrelsen af de gebyrer,  

 som Patentdirektoratet har fastsat for behandling af sager om godkendelse af  

 kommunevåben og -segl, ikke vil blive ændret.
For kommunerne vil lovforslaget kunne medføre, at der etableres en mere  

 enkel og effektiv ledelse af den kommunale opgavevaretagelse.
De økonomiske  

 konsekvenser heraf er det ikke muligt at foretage et skøn over.
3. Hørte myndigheder Lovforslaget har været forelagt Kommunernes Landsforening,  

 Amtsrådsforeningen i Danmark samt Københavns og Frederiksberg Kommuner.
 Endvidere har forslaget været forelagt Justitsministeriet,  

 Finansministeriet (Budgetdepartementet og Administrations- og  

 Personaledepartementet), Industriministeriet, Socialministeriet og  

 Trafikministeriet.
Bemærkninger til lovforslagets enkelte bestemmelser Til § 1 Til nr. 1 Med lovforslaget vil der blive skabt udtrykkelig hjemmel til den  

 opkrævning af gebyrer, som Patentdirektoratet foretager i henhold til  

 bekendtgørelse nr. 182 af 16. marts 1990 om ansøgning og registrering af  

 kommunevåben og -segl og tidligere bekendtgørelser herom.
Efter  

 bekendtgørelsen opkræves der en ansøgningsafgift på 2.000 kr. samt et  

 udskriftsgebyr på 200 kr.
Til nr. 2 I sammenhæng med den foreslåede adgang til at indføre nye styreformer,  

 herunder et udvalgsløst styre, er det anset for rimeligt at forhøje  

 mindstekravet til medlemstallet i kommunalbestyrelser fra 7 til 9. Det  

 bemærkes herved, at ingen kommuner i dag har et medlemstal under 9, og at kun  

 een kommune har et medlemstal på 9.
Til nr. 3 og 4 Der skønnes ikke længere at være nogen begrundelse for de særlige regler i  

 § 9 for amtsrådsmøder.
Reglerne afviger fra reglerne i § 8 for  

 kommunalbestyrelsesmøder bl.a. ved, at der ikke gælder noget krav om  

 fremlæggelse af sagerne eller nogen ret for medlemmer til - med respekt af  

 tavshedspligten - at gennemgå sagsmaterialet med ikke-medlemmer.
 Endvidere er det almindeligt, at amtsrådene ligesom kommunalbestyrelserne  

 afholder et månedligt møde.
 Det foreslås derfor, at reglerne i § 9 ophæves, således at amtsrådene  

 herefter er omfattet af de almindelige regler om kommunalbestyrelsesmøder i §  

 8 med hensyn til fastlæggelse og bekendtgørelse af møder, udsendelse og  

 fremlæggelse af mødemateriale mv.
Til nr. 5 I § 18 er opregnet de anliggender, som økonomiudvalget skal eller kan  

 varetage.
Det er i praksis antaget, at andre anliggender ikke kan henlægges  

 til økonomiudvalget, bortset fra sådanne opgaver, som har en naturlig  

 sammenhæng med økonomiudvalgets lovbestemte sagsområder.
I takt med tendensen i kommunerne til at begrænse antallet af stående  

 udvalg er der imidlertid opstået et større behov for at kunne henlægge  

 forvaltnings- eller driftsmæssige opgaver til økonomiudvalget.
Med  

 lovforslaget imødekommes dette ønske fra kommunal side.
Til nr. 6 Efter de gældende regler i § 24, stk. 3, udelukker en gruppedeling  

 vedrørende valg af medlemmer til eet udvalg ikke andre gruppedelinger ved  

 andre valg.
Ved valg til stående udvalg må samme gruppedeling dog lægges til  

 grund, da det ellers ikke er muligt at foretage den samlede fordeling af  

 pladserne i de stående udvalg efter reglerne i § 27.
Det forhold, at der ved valg til økonomiudvalget kan foretages en anden  

 gruppeanmeldelse end ved valg til stående udvalg, muliggør, at borgmesteren,  

 som er født formand for økonomiudvalget, kan anmelde sig som eenmandsgruppe  

 ved valget til økonomiudvalget i modsætning til ved valget til de stående  

 udvalg.
Herved opnår den gruppe, som borgmesteren i øvrigt hører til, at  

 borgmesterens plads ikke fragår i de pladser i økonomiudvalget, der tilkommer  

 gruppen.
 For at undgå, at en borgmester kan benytte sig af denne mulighed, foreslås  

 det, at der skal gælde samme gruppedeling ved valg til økonomiudvalg og  

 stående udvalg.
Til nr. 7 Bestemmelsen i § 31, stk. 3, hvorefter borgmesteren varetager den  

 umiddelbare forvaltning af de anliggender, der ikke er henlagt til udvalg,  

 foreslås ophævet.
I praksis har bestemmelsen ikke nogen nævneværdig  

 betydning.
Når der fremkommer nye kommunale anliggender, skal disse placeres  

 under det udvalg, de efter reglerne i styrelsesvedtægten nærmest hører til.  

 Hvis det ikke ved en fortolkning af styrelsesvedtægten kan afgøres, under  

 hvilket udvalg et anliggende hører, må borgmesteren sørge for, at  

 kommunalbestyrelsen træffer afgørelse herom.
Kommunalbestyrelsen kan træffe  

 beslutning om at henvise det pågældende anliggende til et bestående udvalg og  

 senere ændre styrelsesvedtægten.
De anliggender, som i praksis er anset for omfattet af bestemmelsen i §  

 31, stk. 3, vedrører forberedelsen til kommunalbestyrelsen af sager  

 vedrørende kommunalbestyrelsens interne forhold.
Borgmesterens forberedelse  

 af disse sager kan imidlertid også anses for omfattet af borgmesterens  

 funktion som formand for kommunalbestyrelsen, jf. styrelseslovens § 30,  

 hvorefter formanden forbereder kommunalbestyrelsens møder.
 Baggrunden for ønsket om ophævelsen af bestemmelsen er endvidere, at  

 bestemmelsen ikke er forenelig med et udvalgsløst styre.
Til nr. 8 Bestemmelsen i § 32 om formandens underskriftsbeføjelse er en  

 legitimationsregel, som især har betydning for tinglysningsmyndighederne og  

 långivere.
Det fremgår af forarbejderne til bestemmelsen i § 33 om  

 næstformandens beføjelser, at næstformanden, når han fungerer i formandens  

 forfald, bl.a. overtager formandens beføjelse til at underskrive vigtige  

 dokumenter.
Da det imidlertid beror på de konkrete omstændigheder, om  

 borgmesterens forfald indebærer, at viceborgmesteren indtræder i  

 borgmesterens funktioner, er det forbundet med usikkerhed for omverdenen,  

 hvorvidt viceborgmesteren har fuldmagt til at underskrive de dokumenter, der  

 er omfattet af bestemmelsen i § 32.
 Hensynet til tinglysningsmyndighederne og omsætningens sikkerhed gør det  

 derfor ønskeligt, at der skabes større klarhed om viceborgmesterens adgang  

 til at underskrive dokumenter i forening med en af kommunalbestyrelsen dertil  

 bemyndiget person.
Til nr. 9 Bestemmelsen om, at økonomiudvalget kan bemyndiges til at meddele  

 tillægsbevillinger i tilfælde, hvor beløb fra en drifts- eller  

 anlægsbevilling ønskes overført til en anden drifts- eller anlægsbevilling,  

 er en ubetænkelig fravigelse af reglerne i styrelseslovens § 40, stk. 2,  

 hvorefter bevillingsmyndigheden er hos kommunalbestyrelsen.
Bemyndigelsen vil  

 alene kunne omfatte omdisponeringer mellem meddelte drifts- og  

 anlægsbevillinger, dvs. hovedkonto 0-6 i Budget- og regnskabssystem for  

 kommuner og amtskommuner.
 Det er forudsat, at økonomiudvalgets beslutning om omdisponering af  

 midlerne træffes efter forudgående forhandling med de berørte udvalg, jf.  

 styrelseslovens § 21, stk. 2.
 I øvrigt må det i kommunalbestyrelsens bemyndigelse til økonomiudvalget  

 være klart angivet, hvad bemyndigelsen omfatter, herunder hvorvidt  

 bemyndigelsen er begrænset, f.eks. til bestemte beløbsstørrelser,  

 udvalgsområder eller bevillingsområder eller således, at overførsel af beløb  

 fra eet udvalgs bevilling til et andet udvalgs bevilling kræver samtykke fra  

 begge udvalg.
Den foreslåede bemyndigelsesadgang svarer til en hjemmel i  

 frikommuneloven, der blev indsat efter ønske fra Sønderjyllands Amtsråd med  

 henblik på at opnå en administrativ forenkling i disse sager.
De erfaringer,  

 som amtskommunen har haft med bemyndigelsen til økonomiudvalget, har været  

 meget positive.
En tilsvarende bemyndigelsesadgang er endvidere gennemført  

 ved frikommuneforsøg i Ebeltoft og Tinglev Kommuner, hvor erfaringerne  

 ligeledes har været positive.
Til nr. 10 Ad § 65 Med bestemmelsen foreslås der indført adgang til at etablere et såkaldt  

 »mellemformsstyre« mellem et udvalgsstyre og et magistratsstyre.
Der har tidligere i betænkning nr. 894/1980 om kommunale styrelsesformer  

 og kommunalpolitikernes arbejdsvilkår m.v., side 196 ff., været overvejet  

 forskellige styrelsesmæssige mellemformer mellem det rene udvalgsstyre, som  

 styrelsesloven bygger på, og det magistratsstyre, der findes i Århus, Aalborg  

 og Odense Kommuner, jf. styrelseslovens § 64, og i Københavns Kommune, jf.  

 den københavnske styrelseslov.
Det var dog opfattelsen i udvalget, der afgav  

 betænkningen, at udvalgsstyret skulle bevares også i mellemformsstyret, dvs.  

 at udvalgene fortsat skulle have den umiddelbare forvaltning.
Det foreslåede mellemformsstyre afviger fra det traditionelle udvalgsstyre  

 ved udvalgsformændenes placering og valg.
Udvalgsformændene er sammen med  

 borgmesteren medlemmer af økonomiudvalget og vælges ved et forholdstalsvalg.  

 Herved styrkes økonomiudvalget som det planlæggende og koordinerende organ,  

 og det muliggøres, at der i højere grad kan varetages tværgående  

 helhedshensyn ved prioriteringen af kommunens ressourcer.
En inddragelse af  

 udvalgsformændene i økonomiudvalget vil tillige forbedre de  

 informationsmæssige kanaler mellem økonomiudvalget og de stående udvalg.
På baggrund af betænkning nr. 894/1980 blev der i et lovforslag om ændring  

 af styrelsesloven i 1980 medtaget et forslag om mellemformsstyre, men  

 forslaget blev udtaget under folketingsbehandlingen, jf.
Folketingstidende  

 1980/81, tillæg A, sp. 430, og tillæg B, sp. 278.
I Esbjerg Kommune er der imidlertid senere i henhold til en hjemmel i  

 frikommuneloven iværksat et forsøg med et mellemformsstyre.
Forsøgets formål  

 er at opnå en sammenhæng i kommunens politiske ledelse.
Når udvalgsformændene  

 er medlemmer af økonomiudvalget, kan udvalgenes sektorinteresse bedre  

 afpasses efter kommunens generelle politik, og samtidig giver det mulighed  

 for en bedre koordinering af de tværgående opgaver.
I Esbjerg Kommunes forsøg  

 består økonomiudvalget - ud over af borgmesteren og udvalgsformændene - af to  

 af kommunalbestyrelsens øvrige medlemmer.
Forsøget har haft et så  

 tilfredsstillende forløb i denne valgperiode, at der i byrådet er et ønske om  

 mellemformsstyre også i den kommende valgperiode.
Det foreslåede mellemformsstyre vil svare til Esbjerg Kommunes, idet det  

 dog ikke er foreskrevet som en obligatorisk ordning, at der skal indvælges to  

 af kommunalbestyrelsens øvrige medlemmer i økonomiudvalget.
Det må tilkomme  

 (amts)kommunerne selv at vurdere, hvorvidt dette må anses for  

 hensigtsmæssigt.
Hvis der er et ulige antal stående udvalg, vil det dog være  

 nødvendigt at supplere økonomiudvalget med et yderligere medlem, idet  

 medlemstallet skal være ulige, jf. § 17, stk. 1, i styrelsesloven.
 Hvis det i kommunens styrelsesvedtægt fastsættes, at der ud over  

 borgmesteren og udvalgsformændene tillige skal indvælges et yderligere antal  

 kommunalbestyrelsesmedlemmer, vælges økonomiudvalgets medlemmer efter  

 forholdstalsvalg og således, at borgmesterens og udvalgsformændenes pladser  

 fragår i de pågældende gruppers pladser, jf. styrelseslovens § 25, stk. 2.
Når udvalgsformændene er valgt ved forholdstalsvalg og dermed normalt vil  

 være valgt af såvel flertal som mindretal i kommunalbestyrelsen, må  

 udvalgsformændene vælges for kommunalbestyrelsens funktionsperiode.
Herved  

 fraviges den almindeligt gældende regel om, at et stående udvalg til enhver  

 tid kan vælge en ny formand, jf. styrelseslovens § 22, stk. 1.
 Bestemmelse om indførelse af et mellemformsstyre skal - ligesom det gælder  

 forslaget om udvalgsløst styre - træffes i styrelsesvedtægten.
Ad § 65 a Med bestemmelsen indføres der adgang for kommunerne til at bestemme, at  

 der ikke skal oprettes udvalg til varetagelse af den umiddelbare forvaltning.  

 Der vil således kunne indføres et såkaldt »udvalgsløst styre«, idet  

 det dog vil være nødvendigt at oprette et stående udvalg til at træffe  

 afgørelse om sociale ydelser mv. til enkeltpersoner, jf. den sociale  

 styrelseslovs § 2, stk. 2. Endvidere skal kommuner, hvor kommunalbestyrelsen  

 er havnebestyrelse, oprette et havneudvalg efter reglerne i trafikhavneloven,  

 jf. den kommunale styrelseslovs § 19, stk. 2.
Forslaget er i overensstemmelse med et forslag herom i betænkning nr.  

 1168/1989 om de kommunale opgavers fordeling og finansiering, side 35 ff.
I  

 betænkningen er det anført, at kommunerne frit må kunne vælge denne  

 styreform, hvor den samlede kommunalbestyrelse får funktioner som både  

 repræsentantskab og bestyrelse.
 Det må forventes, at denne styreform - i modsætning til mellemformsstyret  

 efter § 65 - særligt vil kunne anvendes i mindre kommuner, hvor omfanget af  

 de kommunale opgaver og sagsmængden er mere begrænset.
I frikommuneloven er der hjemmel til indførelse af et sådant udvalgsløst  

 styre, og Ravnsborg Kommune har fra 1. januar 1992 gennemført et forsøg  

 hermed.
Forsøget vurderes som positivt og er netop blevet forlænget til også  

 at gælde for 1993, dvs. indtil frikommuneordningens ophør.
 Ravnsborg Kommune har med forsøget ønsket at tilgodese følgende  

 hovedhensyn:
 Bredere politisk indflydelse , idet det enkelte byrådsmedlem vil  

 få bedre mulighed for større indflydelse på det politiske plan, idet alle  

 sager af politisk art herefter forelægges byrådet direkte.
 Bedre mulighed for rekruttering af politikere , idet arbejdet som  

 byrådsmedlem vil blive mindre tidskrævende, med færre møder.
 Større åbenhed/bedre borgerservice , idet borgere og presse vil  

 kunne følge forhandlinger og beslutninger i sagerne »fra start til  

 slut« i byrådet, og sagsbehandlingen i enkeltsager vil blive hurtigere.
 Lettere at bevare helheden/skabe fælles ansvar , idet byrådet  

 herefter primært vil beskæftige sig med fastlæggelse af hovedmålsætninger,  

 overordnede rammer og retningslinier - altså helhedspolitik - og typisk vil  

 overlade enkeltsagsbehandlingen til forvaltningen.
Gennemførelse af et udvalgsløst styre nødvendiggør en stillingtagen til,  

 hvordan opgaverne vedrørende udarbejdelse af budgetforslag og aflæggelsen af  

 årsregnskabet skal varetages.
Disse funktioner er i de udvalgsstyrede  

 kommuner tillagt økonomiudvalget.
Efter forslaget vil disse funktioner - som  

 i Ravnsborg Kommunes forsøgsprojekt - blive tillagt borgmesteren, hvilket  

 efter det oplyste ikke har givet anledning til problemer i Ravnsborg Byråd.
Ad § 65 b Efter bestemmelsen i stk. 1 kan en ændret styreform vedtages (af den  

 afgående kommunalbestyrelse) forud for og med virkning fra valgperiodens  

 begyndelse.
Da bestemmelse om ændret styreform skal træffes i  

 styrelsesvedtægten (ved to behandlinger), kan den nyvalgte kommunalbestyrelse  

 ikke på det konstituerende møde træffe bestemmelse om ændret styreform.  

 Kommunalbestyrelsen kan imidlertid i løbet af valgperioden træffe bestemmelse  

 om ændring af styreformen.
Kommunalbestyrelsen vil herefter være afskåret fra  

 at ændre styreformen på ny for den pågældende valgperiode.
Bestemmelsen i stk. 2 giver indenrigsministeren bemyndigelse til at  

 fastsætte nærmere regler om de foreslåede nye styreformer, såfremt der måtte  

 være behov herfor.
Der tænkes herved især på procedureforskrifter m.v.,  

 herunder eventuelt regler om næstformænd i udvalg.
Efter bestemmelsen kan indenrigsministeren tillige fastsætte regler om  

 vederlag mv.
Ministeren kan i den forbindelse fravige de almindeligt gældende  

 regler i styrelseslovens §§ 16 og 16 a, idet der kan opstå behov for en bedre  

 vederlæggelse af medlemmerne i det omfang, der er tale om arbejdsmæssigt mere  

 tidskrævende og belastende hverv.
Ad § 65 c Som omtalt under de almindelige bemærkninger til lovforslaget er det  

 afgørende, at kommunerne har størst mulig grad af frihed til selv at vælge  

 den udvalgsstruktur, som de lokale folkevalgte finder er bedst.
I den  

 henseende kan de gældende styrelsesregler, uanset de foreslåede nye  

 styreformer, være en bremse for forsøg med ændret organisation af  

 kommunestyret og for fornyelse og tilpasning til de lokale forhold.
Det foreslås derfor, at der indføres en dispensationsordning, således at  

 indenrigsministeren kan godkende, at der - gældende for en valgperiode - sker  

 fravigelser af reglerne i styrelsesloven om udvalgene og deres opgaver mv.
De  

 regler herom, der kan fraviges, svarer i det væsentlige til de regler, der  

 kan fraviges i henhold til frikommuneloven.
 Når indenrigsministerens godkendelse er anset for fornøden, skyldes det,  

 dels at der er tale om fravigelser af lovens regler, dels at det må sikres,  

 at der tages de nødvendige hensyn til mindretal og til en klar opgave- og  

 kompetenceafgrænsning.
Med bestemmelserne i § 65 c, stk. 2 og 3, muliggøres det, at der vil kunne  

 meddeles dispensation til etablering af andre styreformer.
Der kan være tale  

 om ændringer af gældende styreformer, herunder de foreslåede nye styreformer  

 (mellemformsstyre og udvalgsløst styre), eller helt andre styreformer.  

 Bestemmelse om sådanne ændrede styreformer kan højst gælde for valgperioden  

 eller - i tilfælde hvor bestemmelse herom er truffet i løbet af valgperioden  

 - højst for den resterende del af valgperioden.
Med kravet om  

 indenrigsministerens godkendelse af andre styreformer kan det sikres, at der  

 tages hensyn til mindretal i kommunalbestyrelsen.
Samtidig bemyndiges  

 ministeren til at fastsætte regler for sådanne andre styreformer, herunder  

 nødvendige eller ønskelige fravigelser af lovens regler.
Til § 2 Det foreslås, at reglerne træder i kraft den 1. juli 1993, således at  

 kommunalbestyrelserne får mulighed for at træffe beslutning om indførelse af  

 en af de nye styreformer, inden de nyvalgte kommunalbestyrelser i perioden 1.  

 - 15. december 1993 skal afholde deres konstituerende møder.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunernes styrelse, jf. lovbekendtgørelse nr. 483 af 21. juni  

 1991, som ændret ved § 38 i lov nr. 337 af 14. maj 1992, § 1 i lov nr. 479 af  

 24. juni 1992, § 5 i lov nr. 501 af 24. juni 1992 og § 76 i lov nr. 1054 af  

 23. december 1992, foretages følgende ændringer:
 1. § 4, stk. 2, affattes således:
»Stk. 2. Kommunevåben og -segl, der er registreret i  

 Patentdirektoratet, er forbeholdt de kommunale myndigheder i den pågældende  

 kommune.
Industriministeren fastsætter regler om ansøgning, registrering,  

 udslettelse mv. af kommunevåben og -segl samt regler om gebyrer for  

 indlevering af ansøgning og for udskrifter af registret.« Stk. 2. Kommunevåben og -segl, der er anmeldt for  

 Patentdirektoratet efter regler, der fastsættes af industriministeren, er  

 forbeholdt de kommunale myndigheder i den pågældende kommune.
 2. I § 5 ændres »7« til: »9«.
§ 5. Kommunalbestyrelsens medlemstal fastsættes i  

 styrelsesvedtægten.
Medlemstallet skal være ulige og mindst 7 og højst 31.
 3. I § 8, stk. 1, 1. pkt., udgår ordene: »i  

 primærkommuner«.
§ 8. Kommunalbestyrelsen i primærkommuner træffer beslutning om,  

 når og hvor ordinære møder skal afholdes, og der inddrykkes i begyndelsen af  

 hvert regnskabsår bekendtgørelse herom i den lokale presse efter  

 kommunalbestyrelsens bestemmelse.
I bekendtgørelsen angives tillige, på  

 hvilke steder i kommunen der vil være fremlagt sagsfortegnelse samt udskift  

 af beslutningsprotokollen, jf. stk. 4. Ordinært møde afholdes som regel  

 mindst een gang om måneden og bekendtgøres forud i den lokale presse efter  

 kommunalbestyrelsens bestemmelse.
 4. § 9 ophæves.
§ 9. Amtsrådet holder som regel møde mindst 8 gange årligt.
Møde  

 skal afholdes, når amtsborgmesteren eller en tredjedel af medlemmerne  

 forlanger det.
Møderne bekendtgøres så vidt muligt forud i den lokale presse  

 efter amtsrådets bestemmelse.
I bekendtgørelsen angives tillige, på hvilke  

 steder i amtskommunen der vil være fremlagt sagsfortegnelse samt udskrift af  

 beslutningsprotokollen, jf. stk. 3.
 Stk. 2. Amtsborgmesteren giver forinden møderne i videst muligt  

 omfang medlemmerne underretning om, hvilke sager der vil komme til behandling  

 på mødet.
 Stk. 3. En fortegnelse over de sager, der vil komme til behandling  

 på amtsrådets møde, samt en udskrift af beslutningsprotokollen skal med de  

 begrænsninger, der følger af lovgivningens regler om tavshedspligt, så vidt  

 muligt være fremlagt et eller flere steder i amtskommunen.
 5. I § 18 indsættes som stk. 5:
»Stk. 5. Økonomiudvalget kan endvidere varetage den umiddelbare  

 forvaltning af andre kommunale anliggender.« 6. I § 24, stk. 3, indsættes efter 1. pkt.:
»Ved valg til økonomiudvalg og stående udvalg skal dog foretages  

 samme gruppeanmeldelse.« Stk. 3. Forholdstalsvalg i henhold til denne lov foretages på  

 grundlag af d'Hondts metode efter følgende regler: kommunalbestyrelsens  

 medlemmer deles i de grupper, hvori medlemmerne har anmeldt for formanden at  

 ville stemme sammen ved det pågældende valg.
Hver gruppes medlemstal deles  

 med 1, 2, 3 osv.
De herefter fremkomne kvotienter angiver den rækkefølge, i  

 hvilken de enkelte grupper kan vælge deres repræsentanter.
Er to eller flere  

 kvotienter lige store, afgøres rækkefølgen ved lodtrækning.
Når det antal  

 repræsentanter, der tilkommer de enkelte grupper, er bestemt, skal grupperne  

 straks meddele formanden, hvilke personer der udpeges til de dem tilfaldne  

 pladser.
Giver en gruppe afkald på sin ret til at få en eller flere  

 repræsentanter, fordeles de ledigblevne pladser mellem de andre grupper på  

 den foran angivne måde.
 7. § 31, stk. 3, ophæves.
 Stk. 4 bliver herefter stk. 3.
 Stk. 3. Formanden har den umiddelbare forvaltning af de  

 anliggender, som ikke er henlagt til udvalg m.v.
 8. I § 32 indsættes efter »formand«: »eller  

 næstformand (næstformænd)».
 § 32. Dokumenter vedrørende kommunens køb og salg af fast ejendom,  

 optagelse af lån og påtagelse af garantiforpligtelser skal underskrives af  

 kommunalbestyrelsens formand og en person, der er bemyndiget dertil af  

 kommunalbestyrelsen.
 9. I § 40, stk. 2, indsættes som 4. pkt.:
»Endvidere kan kommunalbestyrelsen bemyndige økonomiudvalget til at  

 meddele tillægsbevillinger i tilfælde, hvor beløb fra en drifts- eller  

 anlægsbevilling ønskes overført til en anden drifts- eller  

 anlægsbevilling.« Stk. 2. Bevillingsmyndigheden er hos kommunalbestyrelsen.  

 Foranstaltninger, der vil medføre indtægter eller udgifter, som ikke er  

 bevilget i forbindelse med vedtagelsen af årsbudgettet, må ikke iværksættes,  

 før kommunalbestyrelsen har meddelt den fornødne bevilling.
Dog kan  

 foranstaltninger, der er påbudt ved lov eller anden bindende retsforskrift,  

 om fornødent iværksættes udenkommunalbestyrelsens forudgående bevilling, men  

 bevilling må da indhentes snarest muligt.
 10. Efter § 64 indsættes:
 »§ 65. Kommunalbestyrelsen kan i styrelsesvedtægten træffe  

 bestemmelse om, at økonomiudvalget består af kommunalbestyrelsens formand,  

 der tillige er formand for udvalget, og formændene for de stående udvalg samt  

 eventuelt et yderligere antal kommunalbestyrelsesmedlemmer.
 Stk. 2. Formændene for de stående udvalg vælges af  

 kommunalbestyrelsen på det konstituerende møde umiddelbart efter valget af  

 kommunalbestyrelsens formand og næstformand (næstformænd). Valget foretages  

 ved forholdstalsvalg og således, at samme gruppeanmeldelse gælder ved de  

 efterfølgende valg til stående udvalg og økonomiudvalg, jf. stk. 3 og 4.  

 Valgene har virkning for kommunalbestyrelsens funktionsperiode.
Stk. 3. Grupperne bestemmer i den rækkefølge, hvori de har opnået  

 ret til at besætte pladser som udvalgsformænd, i hvilke udvalg og med hvilke  

 medlemmer de ønsker at besætte formandsposterne.
Intet medlem kan udpeges til  

 mere end een formandspost.
Ved fordelingen regnes posten som formand for  

 økonomiudvalget som den første af de formandsposter, der kan tilkomme den  

 gruppe inden for kommunalbestyrelsen, til hvilken kommunalbestyrelsens  

 formand hører.
Når udvalgsformændene er valgt, vælges de øvrige medlemmer af  

 de stående udvalg efter reglerne i §§ 25 og 27, idet en udvalgsformands plads  

 regnes som den første af de pladser, der kan tilkomme den gruppe inden for  

 kommunalbestyrelsen, til hvilken udvalgsformanden hører.
 Stk. 4. Er det i styrelsesvedtægten fastsat, at økonomiudvalget  

 består af et yderligere antal kommunalbestyrelsesmedlemmer, jf. stk. 1,  

 vælges medlemmerne til økonomiudvalget efter forholdstal og således, at de i  

 henhold til stk. 1 besatte pladser fragår i de pågældende gruppers pladser.
§ 65 a.
Kommunalbestyrelsen kan i styrelsesvedtægten træffe  

 bestemmelse om, at der ikke nedsættes økonomiudvalg og stående udvalg til at  

 varetage den umiddelbare forvaltning af kommunens anliggender, jf. dog § 19,  

 stk. 2.
 Stk. 2. I kommuner, der styres efter reglerne i stk. 1, varetager  

 kommunalbestyrelsens formand de beføjelser, der i § 37, stk. 1, og § 45, stk.  

 1, er henlagt til økonomiudvalget.
§ 65 b.
Bestemmelse om, at en kommune skal styres efter reglerne i  

 § 65 og § 65 a, kan træffes forud for eller i løbet af kommunalbestyrelsens  

 valgperiode.
Har en kommunalbestyrelse i løbet af valgperioden truffet  

 bestemmelse om en ændret styreform, er denne bindende for den resterende del  

 af valgperioden.
 Stk. 2. Indenrigsministeren kan fastsætte nærmere regler om  

 styrelsen af kommuner, der styres efter reglerne i § 65 og § 65 a, herunder  

 regler om vederlag mv., der fraviger reglerne i §§ 16 og 16 a.
§ 65 c.
Med indenrigsministerens godkendelse kan en  

 kommunalbestyrelse i styrelsesvedtægten fastsætte regler gældende for en  

 valgperiode, der afviger fra reglerne i denne lovs §§ 15 a - 18, § 19, stk.  

 1, § 20, stk. 3 og 4, §§ 21, 22, 27, 28, 37, 38 og § 45, stk. 1 og 2.
Stk. 2. En kommunalbestyrelse kan med indenrigsministerens  

 godkendelse træffe bestemmelse i styrelsesvedtægten om en anden styreform end  

 de styreformer, der er nævnt i § 65 og § 65 a.
Bestemmelse herom træffes  

 forud for eller i løbet af kommunalbestyrelsens valgperiode og kan højst  

 gælde for valgperioden eller den resterende del af valgperioden.
