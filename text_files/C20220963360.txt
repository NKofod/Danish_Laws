Vejledning om regulering af satser i lejelovgivningen, almenboligloven, byfornyelsesloven m.v. for andet halvår 2022 Indledning Nedenfor listes de love og bekendtgørelser mv., som vejledningen vedrører:
Der er i lov om leje (lejeloven), lov om boligforhold (boligforholdsloven), lov om almene boliger m.v. (almenboligloven), lov om leje af almene boliger (almenlejeloven) samt lov om byfornyelse og udvikling af byer (byfornyelsesloven) fastsat en række beløb og beløbsgrænser, som i loven er angivet i nærmere bestemte årsniveauer.
Beløbene og beløbsgrænserne reguleres én gang årligt.
Endvidere er der i bekendtgørelser fastsat en række beløb og beløbsgrænser, som ligeledes reguleres én gang årligt.
 Beløbet til dækning af udgifterne ved beboerrepræsentanternes arbejde i ejendommen er fastsat i bekendtgørelse nr. 748 af 30. maj 2022 om beboerrepræsentation.
 I bekendtgørelse nr. 70 af 26. januar 2018 om drift af almene boliger (driftsbekendtgørelsen) er fastsat en række beløb og beløbsgrænser, som reguleres én gang årligt.
 Beløbssatserne vedrørende mindstegrænsen for almene renoveringer omfattet af Byggeskadefonden er fastsat i bekendtgørelse nr. 772 af 27. juni 2011 om indberetning og mindstegrænse for renoveringer under Byggeskadefonden.
 Henlæggelsesbeløb til vedligeholdelse og fornyelse i selvejende ungdomsboliginstitutioner fastsat i bekendtgørelse nr. 340 af 1. juni 1993 om drift og tilsyn med ungdomsboliger, der er opført med statsstøtte (lejefastsættelse, regnskaber, revision og tilsyn), som er udstedt i henhold til lov om boligbyggeri, reguleres en gang om året.
 Den årlige aftrapning af rentesikring i alment boligbyggeri, støttet privat andelsboligbyggeri og ungdomsboliger sker med en aftrapningsprocent, som Bolig- og Planstyrelsen offentliggør i Statstidende én gang om året.
Principper anvendt i reguleringen Lejelovgivningens, almenboliglovens og byfornyelseslovens beløb og beløbssatser for 2022 blev udmeldt ved Indenrigs- og Boligministeriets vejledning nr. 9711 af 22. september 2021 om regulering af satser i lejelovgivningen, almenboligloven, byfornyelsesloven m.v. for 2022. Imidlertid nødvendiggør vedtagelsen af lov om leje (lov nr. 341 af 22. marts 2022) og lov om boligforhold (lov nr. 342 af 22. marts 2022) en genberegning af lejelovgivningens beløbssatser, da disse i de nye love er anført i 2021-niveau.
De ændrede beløbssatser gælder fra 1. juli 2022.
Reguleringen til og med finansåret 1997 skete på basis af tilpasningsprocenten tillagt 2 pct.
For 1998 og efterfølgende år reguleres de pågældende beløb og beløbsgrænser efter udviklingen i Danmarks Statistiks nettoprisindeks i en 12-måneders periode sluttende i april eller juni måned året før det finansår, reguleringen vedrører.
Beløbene afrundes til nærmeste hele kronebeløb.
Dog reguleres henlæggelsesbeløb til vedligeholdelse og fornyelse i selvejende ungdomsboliginstitutioner med Danmarks Statistiks lønindeks for virksomheder og organisationer.
Efter opregulering af beløbet fra 2021 (det uafrundede beløb) afrundes beløbet til nærmeste hele kronebeløb.
Nedennævnte beløb og beløbsgrænser er således beregnet med udgangspunkt i det foregående års beløb inden afrunding.
Dette gælder dog ikke henlæggelsesbeløb til vedligeholdelse og fornyelse i selvejende ungdomsboliginstitutioner, hvor der sker regulering af det foregående års satser afrundet til nærmeste hele ørebeløb.
1. Lejelovens beløb og beløbsgrænser Lejelovens beløb og beløbsgrænser fastsættes pr. 1. juli 2022 til følgende beløb:
1) Beløbsgrænser for gennemgribende forbedringer (lejelovens § 19, stk. 2) Beløb pr. m²: 2.310 kr.
 Beløb pr. lejemål: 264.128 kr.
 2) Beløbsgrænse for afholdte udgifter til energiforbedringer (lejelovens § 19, stk. 5, nr. 5): 3.051 kr.
 3) Beløbsgrænse for lejeforhøjelser (lejelovens § 23, stk. 4): 97 kr.
 4) Beløbsgrænse for varsling af forbedringsarbejder (lejelovens § 105, stk. 1): 101 kr.
 5) Beløbsgrænse for lejeforhøjelse, der udløser erstatningsboligforpligtelse (lejelovens § 106, stk. 1): 202 kr.
 6) Konto for indvendig vedligeholdelse (lejelovens § 117, stk. 1): 47 kr.
 7) Beløbsgrænse for indkaldelse af beboerrepræsentanterne til møde om forbedringer (lejelovens § 131, stk.1): 64 kr.
 8) Beløbsgrænse for beboerrepræsentanters godkendelse af forbedringsarbejder (lejelovens § 138, stk. 1): 101 kr.
9) Godtgørelse ved råderet (lejelovens § 145, stk. 5) Egenbetaling for godtgørelse: 16.223 kr.
 Maksimum for godtgørelse: 128.331 kr.
 Minimum for godtgørelse: 3.246 kr.
 10) Gebyr for påkrav (lejelovens § 182, stk. 2): 291 kr.
 11) Tillæg til afkast (lejelovens § 25, stk. 7).
 12) Konto for udvendig vedligeholdelse (lejelovens § 119, stk. 1).
 13) § 18 b-konto for udvendig vedligeholdelse (lejelovens § 120, stk. 1).
 14) 63 a-konto for forbedring negative konti under afvikling (den ophævede § 63 a, stk. 1, i den tidligere lov om leje): 24 kr.
Beløbene under punkterne 11) - 13) reguleres fra 2021-niveau (uafrundet) til 2022-niveau med 1,3 pct.
Efter reguleringen afrundes beløbene til nærmeste hele kronebeløb.
Om reguleringen af beløbene under 11) - 13) henvises til vejledning nr. 153 af 8. september 1998 om regulering af beløb og beløbsgrænser i lov om leje, lov om midlertidig regulering af boligforholdene og bekendtgørelse om beboerrepræsentation for 1999. Reguleringsprocenten for de enkelte år fremgår af nærværende vejledning.
2. Boligforholdslovens beløb og beløbsgrænser Boligforholdslovens beløb og beløbsgrænser fastsættes pr. 1. juli 2022 til følgende beløb:
 1) Gebyr for kommuners udlæg ved elforsyning med el, varme og vand (boligforholdslovens § 19, stk. 2): 159 kr.
 2) Tilskud fra Grundejernes Investeringsfond (boligforholdslovens § 71, stk. 1): 5.286.633 kr.
 3) Gebyr ved indbringelse af sager for huslejenævnet (boligforholdslovens § 82, stk. 1): 319 kr.
 4) Gebyr ved indbringelse af sager efter § 59 a, stk. 4, i lov om leje (boligforholdslovens § 82, stk. 1): 533 kr.
 5) Gebyr ved indbringelse af sager efter § 5, stk. 3 (boligforholdslovens § 82, stk. 1): 4.068 kr.
 6) Gebyr ved fuldt medhold til lejeren (boligforholdslovens § 82, stk. 2): 6.102 kr.
 7) Ankenævnsgebyr (boligforholdslovens § 89, stk. 4): 168 kr.
3. Bekendtgørelse om beboerrepræsentation Beløbssats i bekendtgørelse om beboerrepræsentation fastsættes pr. 1. juli 2022 til følgende beløb:
 1) Beløb til dækning af beboerrepræsentanternes arbejde (bekendtgørelsens § 4, stk. 4): 509 kr.
4. Almenlejelovens beløb Den almene lejelovs beløbssatser fastsættes pr. 1. januar 2022 til følgende beløb:
 1) Beløbsgrænse for forhøjelse af beboerindskud (den almene lejelovs § 48, stk. 2): 243 kr.
 2) Gebyr for påkrav (den almene lejelovs § 90, stk. 2): 291 kr.
 3) Beboerklagenævnsgebyr (den almene lejelovs § 102, stk. 1): 149 kr.
 5. Bekendtgørelse om drift af almene boliger m.v.
 Beløb og beløbsgrænser i bekendtgørelse om drift af almene boliger fastsættes pr. 1. januar 2022 til følgende beløb:
 1) Maksimalt årligt bidrag til arbejdskapital pr. lejemålsenhed (bekendtgørelsens § 38): 165 kr.
 2) Maksimal samlet arbejdskapital pr. lejemålsenhed (bekendtgørelsens § 38): 3.188 kr.
 3) Årlig henlæggelse pr. lejemålsenhed til dispositionsfonden (bekendtgørelsens § 42): 583 kr.
 4) Dispositionsfondens maksimale saldo pr. lejemålsenhed (bekendtgørelsens § 42): 5.826 kr.
 5) Grænse for afdelingens egen dækning af lejetab og istandsættelse (bekendtgørelsens § 43, stk. 1): 336 kr.
 6) Maksimum for godtgørelse ved råderet (bekendtgørelsens § 90, stk. 5): 128.331 kr.
 7) Maksimum for forhøjet godtgørelse (bekendtgørelsens § 90, stk. 5): 186.530 kr.
6. Lov om byfornyelse og udvikling af byer Byfornyelseslovens beløbssatser fastsættes pr. 1. januar 2022 til følgende beløb:
 1) Lejeforhøjelsesgrænsen (byfornyelseslovens § 15, stk. 1): 202 kr.
 2) Beløbsgrænse for permanent genhusning (byfornyelseslovens § 61, stk. 2): 202 kr.
7. Bekendtgørelse om indberetning og mindstegrænse for renoveringer under Byggeskadefonden Beløbssatser i bekendtgørelse om indberetning og mindstegrænse for renoveringer under Byggeskadefonden fastsættes pr. 1. januar 2022 til følgende beløb:
 1) Samlet renoveringsudgift (bekendtgørelsens § 2, stk. 1, nr. 2): 1.124.289 kr.
 2) Renoveringsudgift pr. bolig (bekendtgørelsens § 2, stk. 1, nr. 2): 112.429 kr.
8. Bekendtgørelse om drift og tilsyn med ungdomsboliger, der er opført med statsstøtte (lejefastsættelse, regnskaber, revision og tilsyn) Beløbssatser i bekendtgørelse om drift og tilsyn med ungdomsboliger, der er opført med statsstøtte, fastsættes for studieåret 2021/2022 til følgende beløb:
 1) Henlæggelsesbeløb pr. m2 til vedligeholdelse, selvejende ungdomsboliginstitutioner (bekendtgørelsens bilag 2, konto 17): 38,68 kr.
 2) Henlæggelsesbeløb pr. m2 til fornyelse, selvejende ungdomsboliginstitutioner (bekendtgørelsens bilag 2, konto 18): 67,61 kr.
9. Aftrapning af rentesikring For aftrapningen af rentesikringen i alment boligbyggeri, privat andelsboligbyggeri og ungdomsboliger, som finder sted i kalenderåret 2022, er reguleringsfaktoren fastsat til 0,86.
