§ 1 I bekendtgørelse nr. 24 af 19. januar 1987 affattes § 11  således:
 »§ 11.  Samtidsorientering.
 Formålet med undervisningen er at øge elevernes mulighed for at se  

 hverdagslivet i et større perspektiv.
 Stk. 2.  Undervisningen skal i en samfundsfaglig  

 sammenhæng udbygge den indsigt i samfundsforhold, som eleverne har opnået  

 bl.a. gennem undervisningen i en række obligatoriske fag - historie,  

 geografi, biologi m.v.
 Stk. 3.  Undervisningen skal udvikle elevernes evne til  

 selvstændigt at analysere og vurdere udsagn om samfundsforhold og berede dem  

 på informationssamfundet.
Stk. 4.  Undervisningen skal give eleverne oplevelser og  

 lyst til at arbejde videre med samfundsspørgsmål som aktive borgere.« § 2 Bekendtgørelsen har virkning fra skoleåret 1988-89.
Undervisningsministeriet, den 26.  

 oktober 1987 P.M.V.
