Nr BTL 56 Betænkning over Forslag til lov om afgift af spillekasinoer   

 Nr L 56 1989-90, 1. samling Afgivet af Skatteudvalget Afgivet: 19900523 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Et af udvalgets spørgsmål og skatteministerens besvarelse heraf er optrykt som bilag til denne betænkning.
 Endvidere har udvalget modtaget skriftlige og/eller mundtlige henvendelser  

 fra:
Alsted, Peter, advokat, København, Muskelsvindfonden og Tjæreborg Holding A/S.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Kristeligt Folkepartis medlemmer) lovforslaget til  

vedtagelse med de af skatteministeren stillede ændringsforslag.
 Et mindretal inden for flertallet (Socialistisk Folkepartis medlemmer af  

 udvalget) henleder opmærksomheden på, at der er medlemmer af SF's  

 folketingsgruppe, der ikke kan medvirke til lovforslagets vedtagelse, eller  

 som agter at stemme imod lovforslaget, fordi afgiften nedsættes, fordi der  

 indføres et tronc-system, eller fordi de generelt er betænkelige ved at  

 indføre kasinospil i Danmark.
Et mindretal (Fremskridtspartiets medlem af udvalget) indstiller  

 lovforslaget til vedtagelse med det af skatteministeren under nr. 1  

 stillede ændringsforslag og vil ved 2. behandling tilkendegive partiets  

 stilling til ændringsforslag nr. 2. Kasinoskattelovens formål er at få flest  

 mulige penge i statskassen.
Jo lavere skatteprocent, des højere omsætning,  

 blandt andet som følge af, at der kommer flere overlevelsesduelige kasinoer.  

 Hvordan man maksimerer skatten, beror selvsagt på et usikkert skøn.
Som  

 førstegangsudgangspunktet for at skyde sig ind herpå gætter  

 Fremskridtspartiet på, at det er bedre at forsøge med 65 pct. end med 75 pct.
 Et andet mindretal (Kristeligt Folkepartis medlem af udvalget)  

 indstiller lovforslaget til forkastelse ved 3. behandling.
Ændringsforslag Af skatteministeren, tiltrådt af et flertal (udvalget med  

 undtagelse af KRF):
Til § 2 1) Paragraffen affattes således:
»§ 2. Afgiften udgør 65 pct. af det beløb, hvormed  

 spilleindsatserne overstiger gevinsterne, fratrukket værdien af spillemærker,  

 der er givet til de ansatte efter reglerne i lov om spillekasinoer  

 (bruttospilleindtægten).« Af skatteministeren, tiltrådt af et flertal (udvalget med  

 undtagelse af FP og KRF):
Til § 4 2) I stk. 1 ændres ordene »hvert kvartal« til:  

 »hver måned«, og som nyt 2. pkt. indsættes:
»Angivne negative bruttospilleindtægter for en afgiftsperiode kan  

 modregnes ved indbetaling af afgiften i efterfølgende afgiftsperioder.« Bemærkninger Til nr. 1 Lovforslagets § 2 foreslås ændret således, at afgiftssatsen nedsættes fra  

 75 til 65 pct.
Provenuet i det oprindelige lovforslag på 100 mio. kr. falder  

 herved til ca. 70 mio. kr.
I forbindelse med 2. behandling af lovforslag nr.
L 58 om spillekasinoer  

 foreslås det tilladt at henlægge spillemærker i en særlig beholder (troncen)  

 ved spillebordene som gaver til det samlede personale.
Beløb, som er givet  

 til de ansatte efter denne ordning, fradrages ved beregningen af  

 afgiftsgrundlaget.
Til nr. 2 Afgiftsperioden foreslås ændret fra kvartalet til måneden.
Det kan ikke udelukkes, at bruttospilleindtægten i en enkelt  

 afgiftsperiode kan blive negativ.
Det foreslås derfor, at negative  

 bruttospilleindtægter modregnes i positive bruttospilleindtægter i  

 efterfølgende afgiftsperioder.
Aagaard (KF) Else Theill Sørensen (KF) Pernille Sams (KF) Svend  

 Heiselberg (V) nfmd.
Skrumsager Skau (V) Glistrup (FP) Elisabeth  

 Arnold (RV) Bente Juncker (CD) Kofod-Svendsen (KRF) Helen Beim (S) Erling  

 Christensen (S) Pia Gjellerup (S) Klaus Hækkerup (S) Løvig Simonsen (S)  

 Stavad (S) fmd.
Bjørn Poulsen (SF) Jens Thoft (SF) Bilag Et af udvalgets spørgsmål til skatteministeren og dennes besvarelse heraf Spørgsmål Hvorledes skal et ændringsforslag udformes, for at kasinobevillingen  

 bortfalder ved for sen indbetaling af afgiften? Svar Spørgsmålet har været forelagt Justitsministeriet, der har afgivet  

 følgende besvarelse, til hvilken jeg kan henholde mig.
 Reglerne for, hvornår en tilladelse bortfalder eller kan tilbagekaldes,  

 findes i §§ 19-20 i det af justitsministeren fremsatte forslag til lov om  

 spillekasinoer (L 58).
 I § 20, stk. 1, nr. 3, er det foreskrevet, at en tilladelse kan  

 tilbagekaldes, såfremt indehaveren ikke længere kan antageliggøre, at  

 vedkommende vil kunne drive spillekasinoet på fuldt forsvarlig måde, og i  

 bemærkningerne til bestemmelsen er det anført, at bestemmelsen kan tænkes  

 anvendt i de tilfælde, hvor en indehaver ikke betaler skyldige afgifter af  

 spilleomsætningen.
