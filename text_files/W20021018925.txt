Landsskatteretskendelse af 13. november 2002 vedr.  

 Efteropkrævning af moms  engelsk selskab, der har drevet momspligtig  

 uregistreret virksomhed i Danmark Klagen skyldes, at told- og skatteregionen har truffet afgørelse  

 om, at det engelske selskab A Ltd. har drevet momspligtig uregistreret  

 virksomhed i Danmark.
Det fremgår af sagens oplysninger, at B og C er direktører i  

 selskabet.
Af oplysninger indhentet fra de engelske skattemyndigheder  

 fremgår,  

 at selskabet, der driver konsulentvirksomhed indenfor software, blev stiftet  

 den 1. september 1998. Indtil 28. september 2000 var tillige Mr.
D  

 registreret  

 som direktør.
Selskabet har til de engelske skattemyndigheder angivet en  

 omsætning pr.  

    

  

 30. september 1999 og pr.  

 30. september 2000 på henholdsvis 27,119 £ og 80,156 £, hvoraf henholdsvis  

 26,478 £ og 79,230 £ er medgået til betaling til oversøiske konsulenter.  

 Videre  

 fremgår, at selskabet ikke er momsregistreret i England, og at hverken B  

 eller  

 C er registreret som skattepligtige i England.
Endelig fremgår, at Mr.
D har bekræftet, at han af en dansk ven  

 var blevet anmodet om at agere for B, at han indtil september 2000 var  

 direktør  

 for det engelske selskab, at han fratrådte med henblik på at blive selskabets  

 revisor, at selskabet har leveret IT-konsulentydelser til en enkelt dansk  

 kunde, at B og C er selskabets konsulenter, at B lejlighedsvis sender en  

 dansk  

 salgsfaktura til D, som herefter anbringer denne i en ny kuvert til den  

 danske  

 kunde (ingen fakturakopier er gemt af D), at den danske kunde foretager  

 betaling til en engelsk konto tilhørende det engelske selskab, at B har  

 kreditkort til denne konto som bliver anvendt til betalinger i Danmark til  

 benzin og andre udgifter, samt at B lejlighedsvis anmoder D om at foranledige  

 penge overført fra den engelske konto til en bankkonto i Danmark.
På baggrund  

 heraf har de engelske myndigheder konkluderet, at D udelukkende fremstår som  

 værende et mellemled mellem B og dennes danske kunde, samt haft funktion ved  

 udarbejdelse af selskabets regnskaber.
Af den foreliggende samarbejdskontrakt indgået mellem det  

 engelske selskab (benævnt leverandøren) og den danske kunde, fremgår, at der  

 pr. den 9. juli 1998 er indgået overenskomst vedrørende konsulentassistance i  

 forbindelse med udvikling og vedligeholdelse af edb-systemer for firmaets  

 kunder.
Overenskomsten vedrører konsulentassistance leveret ved B og dækker  

 edb-områderne analyse, planlægning, programmering og projektdeltagelse.  

 Videre  

 fremgår, at konsulentassistancen leveres hos firmaets kunder, og at  

 arbejdstiden skal erlægges alle hverdage mellem kl. 7 og 18, dog med skyldig  

 hensyntagen til kunden.
Leverandøren garanterer, at der kan erlægges 7,5  

 timer  

 fakturerbar tid indenfor ovennævnte dagelige arbejdstid.
Endvidere fremgår,  

 at  

 firmaet betaler leverandøren for det udførte arbejde baseret på en timetakst  

 på  

 600 kr. i  

    

  

 førnævnte tidsrum, samt at der  

 for beordret overarbejde betales 900 kr. pr. time, hvilke priser er eksl.  

 moms  

 og evt. andre offentlige afgifter.
Leverandøren fremsender primo hver måned  

 faktura for foregående måneds konsulentassistance, med betalingsfrist 30 dage  

 efter modtagelsen, samt kopi af afleverede tidsrapporter mv.
Endvidere  

 indeholder overenskomsten bestemmelser om opsigelse, rettigheder, ansvar,  

 misligholdelse, værneting og konkurrenceklausul.
Samarbejdskontrakten er  

 fvsa.  

 det engelske selskab underskrevet af B.
Til told- og skatteregionen har det danske firma oplyst, at B  

 normalt kontakter dem telefonisk, og hvis selskabet kontakter B, sker dette  

 til  

 hans p.t. arbejdsplads.
Endvidere at fakturaen for det af B udførte arbejde  

 sendes via e-mail eller fax samt, at betaling sker til selskabets engelske  

 adresse.
Underskrivelse af kontrakter mv. sker på firmaets adresse.
 Af kontospecifikationer fremsendt af firmaet til told- og  

 skatteregionen fremgår, at det engelske selskab i perioden 24. juli 1998 til  

 den 15. marts 2001 har faktureret salg af ydelser med i alt 3.284.953,20 kr.
 Told- og skatteregionen har konstateret, at det engelske selskab  

 fremgår af De Gule Sider med adresse hos B og C, ligesom der herved er  

 angivet  

 en e-mailadresse tilhørende B oprettet hos dansk udbyder.
 I forbindelse med en udkørende fogedforretning vedrørende et  

 selskab v/C, på B og Cs bopælsadresse har fogeden konstateret, at det  

 engelske  

 selskabs navn står på døren samt, at der i et hjørne af stuen var indrettet  

 en  

 pc-arbejdsplads, der ifølge C var ejet af det engelske selskab og udelukkende  

 blev anvendt til dette formål.
Told- og skatteregionen har ved den trufne afgørelse fundet, at  

 det engelske selskab fra den 24. juli 1998 har drevet uregistreret  

 momspligtig  

 virksomhed i Danmark.
Selskabet er derfor anset for registreringspligtigt i  

 medfør af momslovens § 47, stk. 1, og dermed pligtig at afregne den  

 vedrørende  

 konsulentvirksomheden udeholdte moms på 821.953 kr. for perioden 24. juli  

 1998  

 til 15. marts 2001, jf. momslovens §§ 3, stk. 1, 4, stk. 1, og 15.
Regionen har som begrundelse herfor anført, at uanset selskabet  

 formelt er registreret i England, eksisterer de grundlæggende forudsætninger  

 for dets aktivitet med levering af tjenesteydelser udelukkende i Danmark.  

 Således er selskabets to ejere bosiddende i Danmark og udgør den egentlige og  

 nødvendige menneskelige ressource, der udfører selskabets fysiske  

 aktiviteter,  

 hvorimod der ikke foreligger dokumentation for sådanne betingelsers eksistens  

 i  

 England.
Regionen har fundet, at det i relation hertil er uden betydning, at  

 de  

 leverede ydelser kan anses omfattet af momslovens § 18, stk. 1, nr. 3, som  

 rådgivningsydelser.
Det er videre anført, at ved fastlæggelse af  

 momsbeskatningsstedet ved levering af ydelser efter momslovens § 15, jf.  

 artikel 9, stk. 1, i 6. momsdirektiv, anvendes det sted, hvor den  

 momspligtige  

 leverandør har etableret stedet for sin økonomisk virksomhed eller et fast  

 forretningssted, hvorfra ydelsen leveres.
Det er ikke den fysiske etablering,  

 der anses for afgørende.
Derimod lægges der vægt på, at samlingen af de  

 aktiviteter, der udgør den økonomiske virksomhed skal være her i landet, jf.  

 MV  

 2000, side 100. Det følger heraf, at i tilfælde, hvor en person leverer  

 ydelser  

 både fra sin bopæl og fra et forretningssted i et andet EU-land, må  

 fastlæggelsen  

 af leveringssted, og dermed momsbeskatningssted, bero på en konkret vurdering  

 af de enkelte leveringer af ydelser.
Regionen har herved henvist til  

 EF-domstolens afgørelse i C-168/84 (Berkholz), hvorved blev fastslået, at der  

 ved vurderingen af et fast forretningssted forudsættes, at der er en varig  

 medvirken af menneskelige og tekniske ressourcer, som er nødvendige for at  

 præstere den pågældende ydelser, jf. særligt præmis 18, hvoraf fremgår:
Det kan kun komme i betragtning at henføre en tjenesteydelse  

 til et andet etableringssted end hjemstedet, såfremt dette etableringssted i  

 kraft af en varig samvirken af menneskelige og teknisk ressourcer, som er  

 nødvendige for at præstere bestemte tjenesteydelser, opfylder visse  

 mindstekrav  

 med hensyn til stabiliteten. Der skal således henses til, at selskabets baggrund for at kunne  

 levere ydelsen ikke foreligger i England, hvor der udelukkende er tale om en  

 postadresse samt bogføring af selskabets regnskaber.
Derimod har regionen  

 fundet, at de menneskelige og tekniske ressourcer, der er nødvendige for at  

 selskabet kan eksistere, er placeret i Danmark.
Der er herved lagt vægt på,  

 at  

 ydelsen ifølge kontrakten med den danske kunde udelukkende kan udføres af B,  

 der bor i Danmark, at selskabet har en arbejdsplads i Bs danske hjem,  

 at  

 selskabet markedsføres i Danmark med anvendelse af Bs adresse, og at  

 kontakten  

 med den danske kunde eksisterer fra Cs tidligere danske virksomhed.  

 Efter  

 regionens opfattelse er der således tale om en ganske normal levering af en  

 ydelse mellem to selskaber i Danmark, hvilket er at drive økonomisk  

 registreringspligtig virksomhed i Danmark.
På grundlag heraf er det regionens  

 opfattelse, at det engelske selskab er en afgiftspligtig person, jf.  

 momslovens  

 § 3, stk. 1, at det engelske selskab leverer en afgiftspligtig ydelser, jf.  

 momslovens § 4, stk. 1, og at ydelsen leveres i Danmark, jf. momslovens § 15.  

 På det foreliggende grundlag er det således regionens opfattelse, at de  

 objektive momenter vedrørende selskabets intensitet og omfang er tilstede i  

 et  

 omfang, som kan begrunde, at dets økonomiske virksomhed er beliggende i  

 Danmark.
Klageren har over for Landsskatteretten nedlagt påstand om, at  

 selskabet ikke har drevet uregistreret virksomhed i Danmark.
Det er herved  

 anført, at det hele tiden  og stadig er  hensigten, at  

 virksomheden skal  

 virke i såvel Danmark som i England og senere i andre europæiske lande.
Det  

 er  

 videre anført, at told- og skatteregionens bemærkning om, at det engelske  

 selskabs navn er anført på De Gule Sider er klageren ubekendt, at  

 det ikke er  

 korrekt, at det engelske selskabs navn står på døren, idet navnet står på  

 postkassen, hvilket i øvrigt er helt naturligt, når klageren bebor adressen  

 og  

 modtager post i det engelske selskabs navn, at indretningen af en af det  

 engelske selskab ejet PC-arbejdsplads tillige er naturligt, idet der foregår  

 kommunikation med det engelske selskab såvel skriftligt som ved E-mail, at  

 det  

 ikke er korrekt, at kontakten med det danske firma eksisterer fra Cs  

 tidligere  

 danske virksomhed - klageren har selv været indenfor IT-branchen i mere end  

 30  

 år og har gennem disse år opbygget mange af kontakterne, og at regionens  

 bemærkninger om at selskabets baggrund for at kunne levere ydelsen ikke  

 foreligger i England og de menneskelige og tekniske ressourcer  

 der er  

 nødvendige for at selskabet kan eksistere er placeret i Danmark ikke er  

 korrekte, idet andre kompetente IT-personer (i Danmark og/eller udlandet) vil  

 kunne bestride nævnte job.
Det er endelig anført, at regionens bemærkning om,  

 at  

 de vil opkræve afgiften i nærværende sag må anses for værende uaktuel, idet  

 der  

 ikke er opkrævet afgift fra det engelske selskabs side, hvorved kunden har  

 kunnet modregne denne afgift.
I stedet er denne afgift jo så betalt af  

 kunden.  

 Dermed er der heller ikke unddraget Told og Skat afgift.
 Landsskatteretten skal  

 udtale:
 Indledningsvis bemærkes, at det af myndighederne opgjorte  

 afgiftstilsvar ikke i beløbsmæssig henseende er bestridt, ligesom det ikke er  

 bestridt, at det udeholdte momstilsvar vedrører de i sagen omhandlede  

 konsulentydelser.
 Videre bemærkes, at Landsskatteretten ikke har kompetence til at  

 tage stilling til registreringspligten efter momslovens kapitel 12, jf.  

 herved  

 momslovens § 79, der angiver Landsskatterettens kompetence.
 I henhold til momslovens § 4 skal der betales afgift af varer og  

 ydelser, der leveres mod vederlag her i landet.
 For så vidt angår ydelser fremgår af momslovens § 15, at  

 leveringsstedet er her i landet, når ydelsen leveres af en afgiftspligtig  

 person, der her har etableret enten stedet for sin økonomiske virksomhed  

 eller  

 et fast forretningssted, hvorfra ydelsen leveres, eller i mangel heraf har  

 bopæl eller sædvanligt opholdssted her, jf. dog §§ 16  21. Bestemmelsen  

 er  

 overensstemmende med artikel 9, stk. 1, i 6. momsdirektiv.
 Følgende fremgår af EF-domstolens dom af 4. juli 1985 (Sag  

 168/84  Berkholz) henholdsvis præmis 17 og 18:
( .) Ifølge artikel 9, stk. 1, har det sted, hvor  

 tjenesteyderen har etableret hjemstedet for sin økonomiske virksomhed,  

 forrang  

 som tilknytningsmoment, således at et andet etableringssted, hvorfra  

 tjenesteydelsen præsteres, kun kan komme i betragtning, såfremt tilknytningen  

 til hjemstedet ikke er nogen rationel løsning ud fra et skatte- og  

 afgiftsmæssigt synspunkt, eller såfremt den skaber en konflikt med en anden  

 medlemsstat og Det fremgår af den sammenhæng, hvori begreberne i artikel 9  

 anvendes, samt af denne bestemmelses formål, der er angivet ovenfor, at det  

 kun  

 kan komme i betragtning at henføre en tjenesteydelse til et andet  

 etableringssted  

 end hjemstedet, såfremt dette etableringssted i kraft af en varig samvirken  

 af  

 menneskelige og tekniske ressourcer, som er nødvendige for at præstere  

 bestemte  

 tjenesteydelser, opfylder visse mindstekrav med hensyn til stabilitet. (  

 ) Landsskatteretten finder, at leveringsstedet for de i sagen  

 omhandlede konsulentydelser i medfør af momslovens § 15, stk. 1, er her i  

 landet.
Retten har herved lagt vægt på, at selskabets direktører, der tillige  

 har funktion som de eneste til selskabet tilknyttede konsulenter, har ophold  

 og  

 udfører de med selskabet forbundne opgaver her i landet.
Efter det oplyste  

 foregår indgåelse og underskrift af samarbejdskontrakt med det danske selskab  

 her i landet, ligesom de omhandlede konsulentydelser udføres enten her i  

 landet  

 hos de til det danske selskab tilknyttede kunder eller fra den arbejdsplads,  

 der er indrettet i direktørernes/konsulenternes danske bopæl.
Endvidere  

 forestås fakturaudstedelsen herfra, mens det engelske selskab alene forestår  

 formidlingen heraf til det danske selskab.
Det klagende selskab er derfor  

 momspligtig af de leverede ydelser efter momslovens § 4.
 Den påklagede afgørelse stadfæstes derfor.
