Anmodning om opkrævning af afgift på de i lovens §4, stk. 1, omhandlede  

 varer foretages skriftligt til Landbrugsministeriets udvalg vedr.
Det  

 europæiske økonomiske Fællesskabs politik på frugt- og gartneriproduktområdet  

 (§2-udvalget for frugt- og gartneriprodukter), i det følgende kaldet  

 udvalget.
Anmodningen skal, som betingelse for en realitetsdrøftelse i  

 udvalget, indeholde følgende oplysninger:
Dog skal tilskuddet udgøre mindst 100.000 kr., før der automatisk skal  

 indsendes tilskudsregnskab.
Tilskudsregnskabet kan enten bestå af  

 tilskudsmodtagerens samlede regnskab eller af et delregnskab for  

 afgiftsmidlernes anvendelse.
Til regnskabet påtegnet af revisor vedlægges  

 revisionsbemærkninger vedrørende tilskuddet.
Materialet indsendes i 3  

 eksemplarer, hvoraf 2 eksemplarer af tilskudsregnskabet skal være  

 underskrevet af tilskudsmodtagerens bestyrelse.
Det er tilladt fonden af sine afgiftsmidler at yde investeringstilskud til  

 tilskudsmodtageres køb af fast ejendom, maskiner og lignende, såfremt den  

 formålsmæssigt angivne anvendelse af disse er i overensstemmelse med  

 afgiftsfondens formål.
Investeringstilskuddet skal påhæftes en klausul om, at  

 de pågældende aktiver ved ophør eller væsentlige ændringer af anvendelsen  

 skal tilfalde fonden.
Aktiverne føres i sådanne tilfælde tilbage til fonden.  

 Investeringstilskud på over 500.000 kr. skal forelægges udvalgets sekretariat  

 til orientering.
Væsentlige investeringstilskud skal enkeltvis og med  

 formålsmæssig angivelse opføres løbende på tilskudsregnskabet, evt. i  

 noteform, indtil investeringsobjektet tages ud af drift. § 9. Inddrivelse af  

 afgifter.
Stk. 1. Såfremt skyldige afgifter ikke betales rettidigt til  

 fonden, tillægges rente på 1,3 pct. månedlig for hver påbegyndt måned fra  

 forfaldsdagen at regne.
Dog skal rentegebyret udgøre et minimumsbeløb på 25  

 kr.
Stk. 2. Ved ikke rettidig betaling af skyldige afgifter skal fonden rette  

 henvendelse til den eller de pågældende om tillæg af rente fra forfaldsdagen.  

 Henvendelsen skal indeholde oplysning om, at fonden er berettiget til at  

 fordre hele beløbet inddrevet ved udlæg tillige med udlægsomkostninger.
Stk.  

 3. Betales skyldige afgifter og renter ikke senest 14 dage efter fondens  

 henvendelse, jfr. stk. 2, er fonden pligtig til at underette  

 landbrugsministeriet herom gennem en indberetning.
Af indberetningen skal  

 fremgå grundlaget for afgiftens opkrævning, skyldnerens navn og bopæl,  

 afgiftens art og forfaldstidspunktet samt afgiftens og rentens størrelse.  

 Landbrugsministeriet vil herefter for fondens regning begære udlæg for  

 beløbet samt de med dette forbundne omkostninger.
Landbrugsministeriet kan  

 bemyndige fondens administrator til at handle på landbrugsministeriets vegne.  

 § 10. Revision Stk. 1. Revisionen foretages af statsautoriserede revisorer  

 eller registrerede revisorer.
Regnskaberne revideres i overensstemmelse med  

 revisionsinstruks af samme dato som denne instruks og med et indhold, der  

 svarer til den revisionsinstruks, der er udfærdiget i samarbejde mellem  

 Foreningen af Statsautoriserede Revisorer, Kommunernes Revisionsafdeling og  

 Rigsrevisionen for revisorer ved institutioner, foreninger, fonde m.v., der  

 er omfattet af riqsrevisorlovens § 4 (Instruksen er gengivet som bilag 3 i  

 statsrevisorernes beretning nr. 6/1981). Revisionen udføres således i  

 overensstemmelse med god offentlig revisionsskik, jfr. § 3 i revisorloven.  

 Stk. 2. Rigsrevisionen har adgang til at foretage gennemgang af regnskaberne  

 efter rigsrevisorlovens §4, jfr. §6. Rigsrevisionen kan til enhver tid  

 foretage regnskabsmæssig gennemgang på det sted, hvor regnskaberne føres,  

 jfr. rigsrevisorlovens §13. Stk. 3. Rigsrevisionen kan fra udvalget, dets  

 sekretariat, fondene eller tilskudsmodtagerne kræve alle de oplysninger, som  

 rigsrevisionen skønner er af betydning for regnskabernes prøvelse. § 11.  

 Årlig rapport til Folketingets Landbrugs- og Fiskeri udvalg.
På basis af de fra fondene og deres tilskudsmodtagere fremsendte  

 regnskaber og beretninger udarbejder udvalgets sekretariat en rapport til  

 Folketingets Landbrugs- og Fiskeriudvalg vedrørende administrationen af  

 afgiftsmidlerne i det forløbne finansår.
Rapporten tilgår ligeledes fondene  

 og udvalget. § 12. Revision af instruksen.
Indholdet af denne instruks tages  

 op til drøftelse i udvalget, når erhvervet, rigsrevisionen, udvalget eller  

 dets sekretariat finder behov derfor. § 13. Ikrafttrædelse.
 Denne instruks er gældende:
- for årsregnskaber, fra regnskabsåret 1987 - for øvrige forhold, herunder budgetter, fra 1. juli 1987.
Denne instruks erstatter tidligere udstedt instruks på området med senere  

 ændring.
Bilag 1.
 Dansk Erhvervsgartnerforening og Brancheudvalget for Frugt, Bær og  

 Grøntsager er enige om at informere Grosserer-Societetet om budgettet for  

 anvendelse af § 4-afgifterne før den endelige fremlæggelse i  

 Landbrugsministeriets rådgivende udvalg vedrørende De europæiske økonomiske  

 Fællesskabers politik på frugt- og gartneriproduktområdet.
 I praksis sker dette ved, at der mellem GAU's sekretariat og  

 Grosserer-Societetet oprettes et paritetisk kontaktudvalg, hvori de  

 detaillerede aktivitetsplaner forelægges før den endelige vedtagelse i GAU's  

 bestyrelse og forelæggelse i § 2-udvalget.
 København, den 4. oktober 1978.
S.H.
Svendsen sign.
/Kjeld Hansen sign.
/Poul Børge Jensen sign.
Bilag 2. PROTOKOLLAT NR. 2.
 Brancheudvalget for Frugt, Bær og Grøntsager og Danmarks Frugt- og  

 Grøntindustriforening har sammen drøftet oprettelsen af en § 4-fond for  

 gartnerierhvervet, som beskrevet i notatet af 25. april 1978 (fremlagt på §  

 2-udvalgets møde den 24. maj 1978). Drøftelsernes formål var at neutralisere  

 virkningerne for forarbejdningsindustriens omkostningsniveau af fondens  

 oprettelse.
Organisationerne er til dette formål enige om, at ud af fondens midler  

 (specialudvalget for grøntsagers, og specialudvalget for frugt og bærs  

 delbudgetter) til forsknings- og udviklingsarbejde reserveres et beløb, der  

 mindst svarer til produktionsafgiften af leverancerne til  

 forarbejdningsindustrien.
Udarbejdelsen af anvendelsesbudget for disse beløb  

 overlades til et underudvalg bestående af repræsentanter for Brancheudvalget  

 for Frugt, Bær og Grøntsager og for Danmarks Frugt- og Grøntindustriforening.
 De omhandlede midler anvendes til forsknings- og udviklingsarbejde, der er  

 af betydning for den industrielle udnyttelse i Danmark af frugt, bær og  

 grøntsager, og som tager sigte på hele forløbet fra sortsforædlingen til  

 færdiggørelsen af det forarbejde produkt, herunder til udgifter ved  

 Forskningslaboratoriet for Frugt- og Grøntindustri, Statens Forsøgsstation,  

 Blangstedgaard, Odense, i henhold til Danmarks Frugt- og  

 Grøntindustriforenings aftale med Statens Forsøgsvirksomhed om oprettelse af  

 dette laboratorium og i det omfang underudvalget anser laboratoriets  

 forskningsarbejde for formålstjenstligt.
 København, den 4. oktober 1978.
L.
Stevner sign.
/Kjeld Hansen sign.
/Poul Børge Jensen sign.
Bilag 3. PROTOKOLLAT NR. 3.
 Dansk Erhvervsgartnerforening og Brancheudvalget for Frugt, Bær og  

 Grøntsager er enige om at informere Forbrugerrådet om budgettet for  

 anvendelse af § 4-udgifterne før den endelige fremlæggelse i  

 Landbrugsministeriets rådgivende udvalg vedrørende De europæiske økonomiske  

 Fællesskabers politik på frugt- og gartneriproduktområdet.
 I praksis sker dette ved kontakt mellem GAU's sekretariat og  

 Forbrugerrådet før den endelige vedtagelse af aktivitetsplanerne i GAU's  

 bestyrelse, jfr. proceduren inden for kartoffelområdet.
 København, den 4. oktober 1978.
Karen Gredal sign.
/Kjeld Hansen sign.
/Poul Børge Jensen sign.
Det er Forbrugerrådets principielle ønske at være repræsenteret i det  

 udvalg, der lægger budget for § 4-afgifterne, men Forbrugerrådet kan i det  

 foreliggende tilfælde acceptere den oven for beskrevne ret til information  

 gennem kontakt mellem GAU's sekretariat og Forbrugerrådet.
Bilag 4.
BUDGET FOR ........... FONDEN for Perioden 01.01.87 til 31.12.87.
Revisionsinstruks for § 4-afgiftsfonde Instruksen er udstedt med hjemmel i § 4, stk. 4 om administration af Det  

 europæiske økonomiske Fællesskabs forordninger om markedsordninger for frugt  

 og gartneriprodukter m.v., jfr. lov nr. 596 af 22. december 1972, som senest  

 ændret ved lov nr. 115 af 11. marts 1987.
 Revisionsinstruksen har til formål at angive de vejledende retningslinier  

 for revisionen af produktionsafgiftsfondenes og deres tilskudsmodtageres  

 regnskaber.
 § 1.  Revisionen udføres af en statsautoriseret eller  

 registreret revisor.
 § 2.  Revisionen foretages i overensstemmelse med god  

 offentlig revisionsskik, således som dette begreb er fastlagt i §3 i lov om  

 revisionen af statens regnskaber m.m.
Ved revisionen efterprøves, om regnskabet er rigtigt, og om de  

 dispositioner, der er omfattet af regnskabsaflæggelsen, er i overensstemmelse  

 med meddelte bevillinger, love og andre forskrifter samt med indgåede aftaler  

 og sædvanlig praksis.
Der foretages endvidere en vurdering af, hvorvidt der  

 er taget skyldige økonomiske hensyn ved forvaltningen af de midler og ved  

 driften af de fonde (tilskudsmodtagere), der er omfattet af regnskabet.
 § 3.  Revisionen, der kan udføres ved stikprøver,  

 tilrettelægges efter de vejledende retningslinjer, der er angivet i bilaget.
 Revisionens omfang afhænger af pågældende fondes (tilskudsmodtageres)  

 størrelse, administrative struktur og forretningsgang, herunder den interne  

 kontrol og andre forhold af betydning for regnskabsaflæggelsen.
§ 4.  Der foretages sædvanligvis revision i årets løb.  

 Revisor foretager mindst een gang årligt et uanmeldt kasse- og  

 beholdningseftersyn.
Som led i revisionen, jfr. §3, undersøger revisor de  

 eksisterende forretningsgange med henblik på at påse, om den interne kontrol  

 er betryggende.
 § 5.  Fonden (tilskudsmodtageren) skal give revisor  

 adgang til at foretage de undersøgelser m.v., som revisor finder nødvendige.  

 Revisor skal endvidere have adgang til de oplysninger og det materiale, som  

 efter hans skøn er af betydning for udførelsen af hans hverv.
 § 6.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med midlernes forvaltning, påhviler det revisor straks at give fonden  

 (tilskudsmodtageren) samt vedkommende tilsynsmyndighed (Landbrugsministeriet)  

 meddelse herom.
§ 7.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde, der er  

 udført, samt alle væsentlige forhold, der har givet anledning til  

 bemærkninger.
Endvidere foretages notering om foretagne uanmeldte kasse og  

 beholdningseftersyn.
 Ved revisionen af årsregnskabet indføres beretning om den udførte  

 revision, herunder om:
 1. Hvorvidt revisor opfylder de i revisorlovgivningen  

 indeholdte habilitetsbetingelser.
 2. Hvorvidt revisor under sin revision har modtaget  

 alle begærede oplysninger til bekræftelse af regnskabets rigtighed.
 3. Hvorvidt revisor anser regnskabet for aflagt efter  

 lovgivningens og vedtægternes regnskabsbestemmelser.
 4. Hvorvidt afgiftsmidlerne er anvendt i  

 overensstemmelse med de givne vilkår.
 Stk. 2.  Det reviderede regnskab forsynes med påtegning,  

 hvoraf skal fremgå, at regnskabet er revideret i overensstemmelse med  

 reglerne i denne instruks.
Påtegningen skal indeholde en henvisning til det udarbejdede  

 revisionsprotokollat.
Forbehold skal fremgå af påtegningen.
 Stk. 3.  Genpart af revisionsprotokollatet indsendes af  

 fonden (tilskudsmodtageren) til tilsynsmyndigheden (Landbrugsministeriet) med  

 det påtegnede årsregnskab.
 Bilag til revisionsinstruksen for §4-afgiftsfonde.
 1. Revisionen tilrettelægges under hensyntagen til  

 fondens og tilskudsmodtagerens kasse- og regnskabsmæssige forretningsgange og  

 kontrolforanstaltninger, jfr. i øvrigt §3 i instruksen.
 Som grundlag for revisionens gennemførelse udarbejdes en revisionsplan,  

 hvori der redegøres for revisionens indhold og omfang såvel i årets løb som i  

 forbindelse med årsregnskabet.
 2. Revisionen udføres i overensstemmelse med god  

 offentlig revisionsskik, jfr. §2 i instruksen.
 Revisor kan herunder bl.a. efterprøve:
Om fondens kasse- og regnskabsmæssige forretningsgange er betryggende,  

 herunder - om fondens attestations-, anvisnings- og betalingsregler er blevet  

 overholdt, - om gældende kompetenceregler er fulgt, - om der foreligger adskillelse mellem kasse og bogholderi, - om der er etableret betryggende kontrolforanstaltninger til sikring af  

 fondens indtægter og aktiver, - om der foretages fornødne registreringer angående modtagelse, opbevaring  

 og udbetaling af deponerede midler samt - om der er etableret tilstrækkelige kontrolforanstaltninger omkring  

 anvendelsen af EDB-systemer.
 Om fondens dispositioner er i overensstemmelse såvel med  

 bevillingsforudsætninger og gældende bestemmelser fastsat i lov,  

 administrative forskrifter, vedtægter m.v. som med almindelig fulgt praksis.
 Om udgifterne er behørigt dokumenterede ved bilag, kontrakter m.v. og  

 posteret på de rigtige konti.
 Om der er foretaget nødvendige registereringer af fondens indtægter, og om  

 disse registreringer fremgår rigtigt af bogføringen.
 Om indtægter og udgifter er henført til rette regnskabsår efter gældende  

 regler.
 Om udgifterne til personale er i overensstemmelse med gældende  

 overenskomster, aftaler m.v.
 Om tilbageholdte løndele (pensionsbidrag, ATP- og AUD-bidrag,  

 skattefradrag m.v.) og moms afregnes over for rette myndighed og til rette  

 tid.
 Om eventuelle tilskud, ydet af fonden, er dokumenteret og anvendt i  

 overensstemmelse med forudsætningen for tilskuddet.
 Om årsregnskabet er udarbejdet i overensstemmelse med regnskabsføringen.
 Om der foreligger redegørelse for væsentlige afvigelser mellem budget og  

 regnskab.
3. Ved bedømmelsen af, om der ved midlernes  

 forvaltning er taget skyldige økonomiske hensyn, må revisor efterprøve, om  

 fondens og tilskudsmodtagerens dispositioner er i overensstemmelse med de  

 almindelige normer for, hvad der under hensyntagen til fondens og  

 tilskudsmodtagerens art og størrelse kræves af en hensigtsmæssig og  

 sparsommelig administration ved forbrug af offentlige midler.
Revisor kan  

 herved bl.a. undersøge:
 Om varer og tjenesteydelser er erhvervet på en økonomisk forsvarlig måde  

 under hensyn til kvalitet og kvantitet (sparsommelighedssynspunkter).
 Dette kan eksempelvis ske ved at undersøge:
om der er indhentet alternative tilbud ved køb af varer/tjenesteydelser, om foreliggende rabatmuligheder er udnyttet, om en eventuel lagerbeholdning er tilpasset omsætningen, om likvide midler er anbragt fordelagtigt, om eventuelle renteudgifter kan nedbringes ved indfrielse eller  

 omplacering af lån, om fondens forvaltning af debitorer er hensigtsmæssig (forrentning,  

 opkrævning m.v.), om vedligeholdelses- og reparationsudgifterne vedrørende ejendom og  

 materiel er så betydelige, at nyanskaffelse må overvejes, om der utilsigtet sker en opsamling af midler i fonden som følge af  

 statsstøtten, om repræsentationsudgifterne holdes på et rimeligt niveau, om fonden afholder lønudgifter til et for rigeligt eller overkvalificeret  

 personale eller til personer, der ikke opfylder betingelserne for den  

 pågældende stilling, om fondens personale, lokaler, inventar, materiel m.v. i øvrigt udnyttes  

 på en hensigtsmæssig måde, om afgifter og gebyrer o.lign., som opkræves af fonden, er beregnet på en  

 fyldestgørende og tilstrækkeligt ajourført måde.
Ved undersøgelsen af fondens økonomiske forvaltning påhviler det endvidere  

 revisor at efterprøve, at der er et rimeligt forhold mellem udførte  

 præstationer (produktion i vid forstand, herunder frembringelse af varer,  

 tjeneste- eller serviceydelser) og anvendte ressourcer, f.eks. udtryk ved  

 enhedsudgifter, tidsforbrug pr. præstation m.v. (fondens produktivitet). Det  

 kan herunder efterprøves, om driftsudgifterne ligger på et rimeligt niveau i  

 forhold til udnyttelsesgraden.
Undersøgelserne kan være rettet mod hele  

 fonden og dens tilskudsmodtagere som mod afgrænsede aktiviteter.
 Ved efterprøvelsen kan eksempelvis følgende analyser foretages:
 Sammenligning af udgifterne igennem en årrække for fonden eller for  

 enkelte aktiviteter.
 Sammenligninger med tilsvarende aktiviteter uden for fonden.
 Sammenligninger med andre, som frembringer tilsvarende ydelser eller har  

 samme opgaver (indhentelse af statistiske oplysninger).
 4. Såfremt revisor skønner, at der er et særligt behov  

 herfor, bør det efterprøves:
om fondens målsætning er tilstrækkelig præciseret, og om fonden anvender  

 ressourcerne i overensstemmelse med denne målsætning, om fonden tilvejebringer regnskabsmæssige og andre oplysninger, der kan  

 danne grundlag for en bedømmelse af fondens samfundsmæssige betydning.
 (* 1) Godkendt budget for indeværende regnskabsår.
(* 2) Forventet resultat for indeværende regnskabsår.
Budgetafvigelser på  

 mere end 10 pct. understreges. (Jfr. § 6, stk. 3.) (* 3) Budgetforslag for det kommende regnskabsår.
 (* 4) Indtægtsposter, som skal specificeres efter indtægtsart.
 (* 5) Udgiftsposter, som skal specificeres i noteform, hvis de udgør  

 mindst 10 pct. af det samlede budget eller mindst 1 mill. kr., og såfremt  

 posten indeholder flere aktiviteter eller udgifter.
(* 6) Specificeres efter indtægtsart.
Indtægtskolder under » andre  

 indtægter« angives særskilt, hvis de er af væsentligt omfang.
(* 7) Specificeres i noteform, hvis beløbet udgør mindst 10 pct. af det  

 samlede budget eller mindst 1 mill. kr., og såfremt posten indeholder flere  

 aktiviteter eller udgifter.
For tilskud større end 100.000,-kr. skal der  

 indsendes tilskudsregnskab (jfr. § 7, stk. 3, litra 2 og 3). Tilskud til  

 statslige institutioner skal fremgå særskilt og enkeltvis af såvel fondens  

 som tilskudsmodtagerens regnskab (jfr. § 7, stk. 6.).
