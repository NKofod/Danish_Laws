 Landsskatteretskendelse af 21. november 2003 vedr. beskatning  

 af uafdækket pensionstilsagn til hovedaktionær.
 As klage skyldes, at Ligningsrådet har afgivet bindende  

 forhåndsbesked om, at det i sagen beskrevne pensionstilsagn ikke kan anses  

 for  

 et uafdækket pensionstilsagn.
Landsskatterettens  

 afgørelse Ligningsrådet har ved bindende forhåndsbesked af 18. marts  

 2003, SKM2003.155.LR vedtaget, at det beskrevne pensionstilsagn ikke anses  

 for  

 et uafdækket pensionstilsagn.
 Landsskatteretten stadfæster Ligningsrådets afgørelse.
Sagens oplysninger Klageren er direktør i B A/S samt eneanpartshaver i  

 selskabet C ApS, der ejer hele aktiekapitalen i BA/S.
Klagerens lønindkomst udgør årligt 420.000 kr.
Derudover  

 indskyder B A/S årligt 350.000 kr. på en ratepension.
Det påtænkes at omlægge ratepensionen til et uafdækket  

 pensionstilsagn således, at klageren fremover oppebærer et pensionstilsagn  

 svarende til 30 % af den årlige lønudbetaling.
Pensionstilsagnet vil være  

 beregnet på pensionsselskabernes G82-grundlag, grundlagsrente (2 % eller 5  

 %),  

 som en livsvarig livrente fra det 64. år eller som en engangsydelse.
Den  

 løbende ydelse vil eventuelt blive afdækket i et pensionsinstitut ved starten  

 af de udbetalte udbetalinger.
For at modsvare denne forpligtelse indgår  

 selskabet aftale med et livs- og pensionsforsikringsselskab i EU om  

 indbetaling  

 af forsikringspræmie på en kapitallivsforsikring oprettet efter reglerne i  

 pensionsbeskatningslovens § 53 A, hvor selskabet er ejer og forsikringstager.  

 Depotet vil ikke være beskyttet mod selskabets kreditorer.
Ordningen oprettes  

 på direktørens liv, og direktøren har ikke råderet over ordningen.
Selskabet  

 vil som forsikringstager og ejer modtage forsikringssummen i overensstemmelse  

 med policens vilkår, hvorefter beløbet udbetales til direktøren som  

 engangsudbetaling eller afdækkede/uafdækkede løbende ydelser.
 Det er oplyst, at den påtænkte ændring af  

 ratepensionsordningen er begrundet i et ønske om en mere fleksibel  

 pensionsordning med bl.a. mulighed for engangsudbetaling og lempeligere  

 regler  

 i forbindelse med fraflytning fra Danmark.
 Det er selskabets opfattelse, at der er tale om en uafdækket  

 pensionsordning, og at indbetalingerne alene kan anses som en hensættelse til  

 dækning af en fremtidig udbetalingsforpligtelse, samt at udbetalingen af  

 depotets indestående på fratrædelsestidspunktet må anses som en afløsning af  

 pensionstilsagn, der beskattes efter ligningslovens § 7 O eller efter  

 statsskattelovens § 4, litra c, om løbende ydelser.
Ligningsrådets  

 afgørelse Ligningsrådet har tiltrådt Told- og Skattestyrelsens  

 indstilling og begrundelse.
 Af Told- og Skattestyrelsens indstilling og begrundelse  

 fremgår følgende:
Det er oplyst, at selskabet påtænker at tegne en  

 kapitallivsforsikring på forespørgerens liv som tilsigter at svare til  

 værdien  

 af selskabets pensionstilsagn overfor direktøren.
Det er selskabet, der ejer  

 ordningen og foretager de årlige indbetalinger, ligesom det ligeledes er  

 selskabet, der vil modtage udbetalingen fra ordningen.
Direktørpensionsordninger, der indgås som et uafdækket  

 pensionstilsagn, hvor arbejdsgiveren selv afholder pensionsudbetalingen, når  

 denne bliver aktuel ved direktørens pensionering, er ikke omfattet af  

 pensionsbeskatningsloven.
Arbejdsgiveren kan normalt først foretage fradrag  

 for  

 udgifter efter statsskattelovens § 6 a, når den afholdes, det vil sige på det  

 tidspunkt ydelsen udbetales til direktøren.
Ligesom direktøren først  

 beskattes,  

 når pensionsydelsen forfalder til betaling, jf. statsskattelovens § 4 litra c  

 og ligningslovens § 7 O, stk. 1, nr. 2. Dette er begrundet i, at  

 arbejdsgiverens forpligtelse og direktørens tilsvarende rettighed først  

 indtræder på udbetalingstidspunktet, idet direktøren som udgangspunkt først  

 har  

 vundet endelig ret til beløbet, når det efter aftalen forfalder til  

 udbetaling  

 til ham.
En accept af, at en ratepension konverteres til et uafdækket  

 pensionstilsagn, vil formentlig være usædvanlig i et forhold mellem to  

 uafhængige parter, idet en uafdækket pensionsordning normalt er betydelig  

 mere  

 usikker for den ansatte.
Den heromhandlede pensionsordning adskiller sig  

 imidlertid fra en uafdækket ordning ved i realiteten at være risikofri for A,  

 da han har afgørende indflydelse på selskabets dispositioner, og det derfor  

 må  

 forventes, at han som eneaktionær i moderselskabet vil sikre sig, at  

 selskabet  

 opfylder sine forpligtelser til fordel for ham.
Endvidere kan han sikre sig  

 mod  

 selskabets kreditorer ved at få policen i håndpant.
Konverteringen, der giver  

 ham mulighed for at få udbetalt kapitallivsforsikringen som et engangsbeløb,  

 vil i tilfælde af fraflytning fra landet være en skattemæssig fordel, idet A  

 undgår den afgift på 60 %, der vil være en realitet, såfremt ratepensionen  

 ophæves og beløbet udbetales.
Konverteringen har også den fordel, at  

 pensionstilsagnet og indbetalingerne til kapitalforsikringen kan forøges,  

 uden  

 at pensionstilsagnet og indbetalingerne kan beskattes efter  

 fraflytningsreglerne i pensionsbeskatningslovens § 19 A-E.
Det må antages, at  

 A  

 ikke har nogen interesse  udover de skattemæssige fordele  ved at  

 konvertere  

 ratepensionen til en uafdækket ordning.
Under disse omstændigheder er Told- og Skattestyrelsen af  

 den opfattelse, at ordningen ikke skattemæssigt vil kunne anses som en  

 uafdækket ordning.
Konverteringen af pensionsordningen vil ikke medføre en  

 reel  

 udskydelse af retserhvervelsestidspunktet, og A må således anses for at være  

 den egentlige berettigede til kapitallivsforsikringen.
Der er ikke efter  

 styrelsens opfattelse nogen reel risiko for, at kapitallivsforsikringen ikke  

 vil tilfalde A.
For så vidt angår de skattemæssige konsekvenser af ordningen  

 skal Told- og Skattestyrelsen anføre, at livsforsikringer, der ikke er  

 omfattet  

 af pensionsbeskatningslovens kapitel 1, er omfattet af § 53 A, jf. § 53 A,  

 stk.  

 1. §53 A blev vedtaget ved lov nr. 560 af 24/6 1992, og ifølge  

 lovbemærkningerne skal reglerne gælde for alle ordninger, der ikke er  

 fradragsberettiget efter lovens kap. 1, bortset fra egentlige  

 ansvarsforsikringer.
Den heromhandlede kapitallivsforsikring må således være  

 omfattet af § 53 A.
Uagtet at selskabet efter det oplyste formelt både er  

 ejer  

 og forsikringsberettiget ifølge forsikringspolicen, må A, da ordningen er  

 tegnet til fordel for ham, reelt anses som den egentlige  

 forsikringsberettigede  

 til ordningen.
Efter § 53 A, stk. 2, skal præmier indbetalt på  

 kapitallivsforsikring medregnes ved opgørelsen af den skattepligtige  

 indkomst,  

 det vil sige, at A vil blive indkomstskattepligtig af de af selskabet betalte  

 præmier.
Endvidere skal A ved opgørelsen af den skattepligtige indkomst  

 medregne den årlige tilvækst af kapitallivsforsikringen som beskrevet i § 53  

 A,  

 stk. 3, som kapitalindkomst.
Til gengæld medregnes udbetalinger fra ordningen  

 ikke i den skattepligtige indkomst, jf. § 53 A, stk. 5. Klagerens påstand og  

 argumenter Klagerens repræsentant har fremsat påstand om, at  

 Ligningsrådets bindende forhåndsbesked ændres, således at det pågældende  

 pensionstilsagn anses som et uafdækket pensionstilsagn.
Told- og Skattestyrelsen anfører i deres indstilling, at en  

 konvertering af en ratepension til et uafdækket pensionstilsagn er risikofrit  

 for A, da han har afgørende indflydelse på selskabets dispositioner, og det  

 derfor må forventes, at han som eneanpartshaver i moderselskabet vil sikre  

 sig,  

 at selskabet opfylder sine forpligtelser til fordel for ham.
Dette argument  

 er  

 ikke korrekt, idet konkursloven netop regulerer dette og er særlig restriktiv  

 mod hovedaktionærer, jf. bl.a. konkurslovens afsnit om omstødelige  

 dispositioner.
 Det fremhæves, at depotet ikke vil være beskyttet mod  

 selskabets kreditorer.
Told- og Skattestyrelsen har videre i indstillingen anført,  

 at konverteringen vil give A en skattemæssig fordel, idet han undgår den  

 afgift  

 på 60 %, der vil være en realitet, såfremt ratepensionen ophæves, og beløbet  

 udbetales.
Hertil oplyses, at A er fyldt 60 år og enten kan vælge at få  

 beløbet  

 udbetalt fra nu af eller afvente, men han behøver ikke at opsige ordningen.  

 Det  

 vil alt andet lige medføre en lavere beskatning end afgiften på 60 %, men det  

 vil naturligvis være afhængig af hans fremtidige indkomstforhold.
Told- og Skattestyrelsen har i begrundelsen anført, at der  

 ikke er andre end de skattemæssig fordele ved at konvertere ratepensionen til  

 en uafdækket ordning.
Hertil oplyses, at der er andre end skattemæssige  

 fordele  

 ved pensionsordningen, men generelt foretages pensionsopsparing i ratepension  

 eller andre tilsvarende produkter bl.a. af skattemæssige årsager, hvilket er  

 anerkendt i den nuværende lovgivning.
Den skattemæssige behandling af et uafdækket pensionstilsagn  

 svarer til den skattemæssige behandling af en ratepension, da udbetalinger af  

 pension generelt bliver beskattet som personlig indkomst, uanset om det er  

 ratepension eller uafdækket pension.
Hvis et uafdækket pensionstilsagn bliver  

 afløst af en kapitaludbetaling er det korrekt, at der er en skattemæssig  

 fordel  

 ved, at det kun er 85 % af beløbet, som bliver beskattet, men modsvarende  

 skal  

 selskabet fratrække udbetalingen over 7 år.
Dette kunne medføre en  

 skattebesparelse, men i denne sammenhæng vil det nok gå ud mod rentefordelen.
Aftalefriheden i en uafdækket ordning overstiger de  

 skattemæssige fordele. Årsagen til ønsket om at kunne konvertere fra en  

 ratepension er, at det medfører den fleksibilitet, som A ønsker af en  

 pensionsordning.
Den ønskede fleksibilitet er muligheden for en  

 engangsudbetaling, kortere udbetalingsperiode end 10 år, muligheden for  

 svingende udbetalinger, lempelige regler i forbindelse med fraflytning og  

 muligheden for at investere sin pensionsmidler i sin egen virksomhed.
Landsskatterettens  

 bemærkninger og begrundelse Pensionsordninger til fordel for en i et selskab ansat  

 hovedanpartshaver kan være etableret enten som afdækkede ordninger, hvor der  

 i  

 et forsikringsselskab, pengeinstitut, pensionskasse eller lignende er  

 oprettet  

 en pensionsordning, hvor selskabet betaler bidrag til pensionsordningen,  

 eller  

 som uafdækkede ordninger, hvorved forstås, at forsikringsrisikoen påhviler  

 selskabet selv, uden at den er dækket ved en forsikringsaftale.
I det foreliggende tilfælde påtænker selskabet at tegne en  

 kapitallivsforsikring på klagerens liv som tilsigter at svare til værdien af  

 selskabets pensionstilsagn over for klageren.
Selskabet står som ejer af  

 pensionsordningen, og det er selskabet, der vil modtage udbetalingerne fra  

 ordningen.
Landsskatteretten finder, at det ikke kan tillægges vægt, at  

 selskabet fremtræder som ejer og forsikringsberettiget af  

 kapitallivsforsikringen, da der som følge af ejerforholdene, hvor klageren er  

 eneejer af selskabet, ikke foreligger tvivl om, at klageren er den reelle  

 forsikringsberettigede.
Der foreligger således ikke tvivl om, at selskabet  

 efter modtagelsen af ydelserne fra forsikringsselskabet vil videregivere  

 disse  

 udbetalinger til klageren.
 Det for Ligningsrådet forelagte pensionstilsagn er efter  

 rettens vurdering som følge heraf et afdækket pensionstilsagn omfattet af  

 pensionsbeskatningslovens § 53 A, hvorefter retten stadfæster Ligningsrådets  

 bindende forhåndsbesked af 18. marts 2003.
