Fremsat den 27. marts 2015 af Alex Ahrendtsen (DF), Michael Aastrup Jensen (V) og Lars Barfoed (KF) Forslag til folketingsbeslutning om, at kongeligt privilegerede kroer fortsat skal kunne anvende kronen Folketinget pålægger regeringen at sikre, at de kongeligt privilegerede kroer fortsat skal kunne anvende den lukkede kongekrone i deres logo og på deres bygninger, brevpapir, hjemmesider m.v.
Bemærkninger til forslaget De kongeligt privilegerede kroer havde indtil 1912, da systemet med de særlige kroer blev afskaffet, tilladelse til at anvende den lukkede kongekrone på f.eks. facedeskilte, brevpapir, menukort m.v.
Kroerne, som er en vigtig del af Danmarks kulturarv, er stolte af deres historiske tilknytning til kongehuset, og mange har brugt kronen i deres logo i flere hundrede år.
Det er en vigtig del af deres identitet og fortælling, og det er også vigtigt i turismeøjemed.
Rigsarkivet er den myndighed, der skal sikre, at statens kendetegn, herunder den lukkede kongekrone, ikke misbruges.
Misbrug af kronen straffes efter straffelovens § 132, og Rigsarkivet har anlagt sager mod kongeligt privilegerede kroer, som fortsat anvender kongekronen i deres logo m.v.
Det bør sikres, at de kongelige privilegerede kroer fortsat på lovlig vis kan anvende den lukkede krone.
Skriftlig fremsættelse Alex Ahrendtsen (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om, at kongeligt privilegerede kroer fortsat skal kunne anvende kronen.
(Beslutningsforslag nr.
B 124) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
