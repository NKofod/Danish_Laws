(Handelsskolerne) Efter forhandling med de faglige fællesudvalg for henholdsvis butiks-,  

 handels- og kontorlærlinge samt efter indstilling fra uddannelsesrådet for  

 handels- og kontorfagene fastsættes det herved, at lærlinge, der forinden  

 indgåelse af læreforhold inden for handels- og kontorfagene har gennemgået  

 den 1-årige basisuddannelse (basisåret) under de erhvervsfaglige  

 grunduddannelsers handels- og kontorområde ikke skal deltage i kursus  

 til handelsmedhjælpereksamen.
 Derimod skal sådanne lærlinge, forinden lærebrev kan udleveres, have  

 gennemgået den for efg-elever tilrettelagte 2. dels-skoleuddannelse efter de  

 til enhver tid gældende regler, jfr. for tiden direktoratets skrivelse af 6.  

 juni 1978 (II-489).
Specielt for kontorlærlinge bemærkes, at lærlinge, der får oprettet en  

 lærekontrakt, hvor bogholderi er undtaget, skal gennemgå 2. dels-uddannelse  

 med vægten lagt på det korrespondancemæssige.
På samme måde skal lærlinge,  

 hvor korrespondance er undtaget, gennemgå 2. dels.uddannelsen med vægten lagt  

 på det regnskabsmæssige.
Endelig skal lærlinge der følger uddannelsesreglerne  

 for kontorlærlinge som helhed gennemgå all-round 2. dels-uddannelsen.
 Nærværende regler træder i kraft for læreforhold, der indgås fra og  

 med den 1. april 1979.
 P.D.V.
 E.B.
N.
H.
Tetzchner underv. insp.
