Indledning 1. Understøttelse kan ydes til personer, som er ansat  

 i egentlig statstjeneste, og som ikke er omfattet af en  

 pensionsordning som led i deres ansættelsesforhold, samt sådanne ansattes  

 efterlevende ægtefæller og børn.
En kapitalpensionsordning udelukker normalt  

 ikke anvendelse af reglerne om understøttelse.
Understøttelsesordningen er etableret ved særskilt tilslutning fra  

 Finansudvalget og indgår ikke som et led i de pågældende  

 personalegruppers aftalte ansættelsesvilkår.
Ordningen kan derfor ikke indgå  

 i overenskomstforhandlinger med de respektive personaleorganisationer.
 2. Beskrivelsen nedenfor af understøttelsesordningen  

 indledes med en omtale af betingelserne for at opnå understøttelse (pkt.  

 3-5). Herefter redegøres der for grundlaget for fastsættelsen af  

 understøttelsen (pkt. 6-8) samt understøttelsesbeløbene (pkt. 9-11).  

 Herudover indeholder kapitlet afsnit om regulering af understøttelser (pkt.  

 12) og bortfald af understøttelse (pkt. 13). Afslutningsvis omtales  

 efterindtægt (pkt. 14) og opsat understøttelse (pkt. 15) samt reglerne om  

 administration af ordningen (pkt. 16) og de ældre regler, der gjaldt indtil  

 1/4 1971 (pkt. 17).
Betingelser for at opnå understøttelse 3. En ansat kan ved fratrædelsen blive tillagt  

 understøttelse under forudsætning af, at den pågældende fratræder Specielt for så vidt angår punkt a) skal det bemærkes, at det normalt er  

 en forudsætning for tillæggelse af understøttelse ved fratræden på grund af  

 alder, at den pågældende er fyldt 67 år.
Kun hvis der i lov er fastsat  

 en lavere pligtig aldersgrænse for en tilsvarende tjenestemandsstilling, kan  

 understøttelse på grund af alder tillægges fra et tidligere tidspunkt.
Afsked  

 med opsat understøttelse ved fratræden i alderen 60-66 år for at overgå til  

efterløn er omtalt under pkt. 15.
 Afsked med understøttelse på grund af helbredsbetinget utjenstdygtighed  

 forudsætter, at der gennem Lønnings- og Pensionsdepartementet på grundlag af  

 foreliggende lægelige oplysninger er indhentet en udtalelse fra  

 Finansministeriets  lægekyndige konsulent (eller helbredsnævnet) om,  

 at de  helbredsmæssige betingelser for afsked med understøttelse er  

 opfyldt.
 Hvis en person må fratræde efter det fyldte 30. år på grund af følger  

 efter tilskadekomst i tjenesten, og denne tilskadekomst begrunder krav på  

 erstatning for tab af erhvervsevne i henhold til lov om  

 arbejdsskadeforsikring, kan der ydes understøttelse uden hensyn til  

 beskæftigelsens varighed.
Hvis en person afskediges på grund af andre særlige omstændigheder  

 end de under a) nævnte, f.eks. i forbindelse med rationaliseringer eller  

 strukturændringer, kan der efter praksis tillægges den pågældende en opsat  

 understøttelse.
Sager herom afgøres af Lønnings- og Pensionsdepartementet.
Om  

 beregning m.v. henvises til pkt. 15.
4. Ægtefælleunderstøttelse kan ydes til ægtefællen  

 efter en person, der ved sin død oppebar egenunderstøttelse eller  

opfyldte betingelserne vedrørende beskæftigelsens omfang for at få  

 tillagt en sådan.
Det er dog en forudsætning, at ægteskabet ikke er  

 indgået på dødslejet, eller efter at den afdøde ægtefælle var fyldt 60 år  

 eller afgået fra tjenesten.
 Der kan ikke ydes understøttelse til en fraskilt ægtefælle.
 Ansøgning om understøttelse fra afdødes fraseparerede ægtefælle  

 skal forelægges lønnings- og pensionsdepartementet.
 Ægtefælleunderstøttelse kan oppebæres samtidig med egenunderstøttelse.
 5. Tillæg til egen- eller ægtefælleunderstøttelse kan  

 ydes for den understøttelsesberettigedes børn, herunder stedbørn, der er  

 medtaget til forsørgelse i det fælles hjem.
 Den samme kreds af børn er berettiget til børneunderstøttelse, hvis de ved  

 den understøttelsesberettigedes eller den efterlevende ægtefælles død bliver  

 forældreløse.
 Tillægget/understøttelsen ydes til barnets fyldte l8. år og kan ikke  

 forlænges derudover.
Grundlaget for fastsættelsen af understøttelsens størrelse 6. Grundlaget for fastsættelsen af en understøttelses  

 størrelse er den stillingsgruppe, den ansatte er henført til på  

 afskedstidspunktet, samt den opnåede understøttelsesanciennitet.
 I denne sammenhæng opstilles 4 stillingsgrupper:
I ufaglært arbejder II håndværker - assistent III overassistent - håndværker, der på grundlag af arbejdets art oppebærer  

 kvalifikationstillæg, ledertillæg eller lignende tillæg, der bevirker, at den  

 pågældende lønmæssigt placeres på linie med en overassistent, eller hvis  

 almindelige løn svarer til overassistentløn (jfr. håndværkercirkulæret) IV kontorfuldmægtig - afdelingsleder samt andre ansatte med højere  

 aflønning.
 I tilfælde, hvor indplacering efter ovennævnte gruppering ikke direkte kan  

 foretages ud fra stillingsbetegnelsen, og hvor den pågældende er  

 tjenestemandslignende aflønnet, kan indplacering foretages på grundlag af de  

 i vejledningens afsnit II.A. opstillede retningslinier.
Understøttelsesancienniteten er den tid, en person har været  

 beskæftiget i egentlig statstjeneste efter sit fyldte 30. år og inden det  

 fyldte 70. år.
Ancienniteten kan dog ikke overstige 35 år.
 Perioder med nedsat tjenestetid indgår tilsvarende nedsat i  

 ancienniteten.
 For timelønnet personale regnes l år = 2240 timer inkl. syge- og  

 feriedage.
 7. Ægtefælleunderstøttelse fastsættes på grundlag af  

 den afdøde ægtefælles egenunderstøttelse.
 8. Den ansattes stillingsmæssige placering og opnåede  

 understøttelsesanciennitet er uden betydning for størrelsen af  

 børneunderstøttelse og børnetillæg.
Understøttelsesbeløb 9. Der er for hver stillingsgruppe fastsat et  

basisbeløb for tjeneste svarende til l5 års fuldtidsbeskæftigelse  

 (deltidsbeskæftigelse og timelønnet beskæftigelse omregnet til fuldtid) efter  

 det fyldte 30. år.
For hvert fulde års tjeneste ud over l5 år suppleres  

 basisbeløbet med et tillæg fastsat for vedkommende stillingsgruppe.  

 Højeste understøttelse opnås ved 35 års fuld beskæftigelse, dog ikke ud over  

 det fyldte 70. år.
For ansatte, der opfylder betingelserne for at blive tillagt  

 understøttelse for deltids- og sæsonbeskæftigelse eller for  

 beskæftigelse som rengøringsassistent, fastsættes understøttelsen til  

 basisbeløbet for den gruppe, hvori de pågældende er indplaceret, medmindre de  

 efter foranstående regel kan tillægges en højere ydelse.
Det samme gælder for  

 ansatte, der opfylder betingelserne for at fratræde med understøttelse på  

 grund af tilskadekomst i tjenesten.
 Børnetillæg udbetales med det i vejledningen anførte grundbeløb som et  

tillæg til egenunderstøttelsen.
Udbetaling af egenunderstøttelse forudsætter, at der indgives ansøgning  

 herom, jfr. cirkulæret om ansøgningsskemaer.
Den ydes med virkning fra  

 dagen efter ansættelsens ophør, men udbetalingen suspenderes, hvis der ydes  

 sygedagpenge, arbejdsløshedsunderstøttelse eller efterløn i henhold til lov  

 om arbejdsformidling og arbejdsløshedsforsikring, indtil dagpengeperiodens  

 udløb eller arbejdsløshedsunderstøttelsens, respektive efterlønnens ophør.  

 Understøttelse kan dog ikke ydes med virkning fra et tidligere tidspunkt end  

 den l. i måneden efter derom indgiven ansøgning.
10. Ægtefælleunderstøttelse fastsættes til 2/3 af den  

 afdøde ægtefælles egenunderstøttelse.
Børnetillæg udbetales med det i  

 vejledningen anførte grundbeløb som et tillæg til ægtefælleunderstøttelsen.
 Ægtefælleunderstøttelse kan ydes med virkning fra dagen efter dødsfaldet  

 eller - hvis der udbetales efterindtægt - fra efterindtægtsperiodens udløb.
 Ansøgning om understøttelse skal indgives snarest muligt efter dødsfaldet.  

 I modsat fald kan understøttelse ikke ydes med virkning fra et tidligere  

 tidspunkt end den l. i måneden efter derom indgiven ansøgning, jfr.  

 cirkulæret om ansøgningsskemaer.
 11. Til forældreløse børn ydes  

 børneunderstøttelse med det i vejledningen angivne grundbeløb.
Regulering af understøttelser 12. Samtlige understøttelser dyrtidsreguleres efter  

 tilsvarende retningslinier, som gælder for tjenestemandspensioner, jfr. det  

 af finansministeriet halvårsvis udsendte cirkulære om regulering af pensioner  

 m.v.
Bortfald af understøttelse l3. En egenunderstøttelse bortfalder, hvis en person, der modtager  

 egenunderstøttelse, genansættes i staten.
Efterindtægt l4. Når en person, der modtager egenunderstøttelse, dør, udbetales der i 3  

 måneder et beløb svarende til den sidst udbetalte understøttelse.
Dette  

 beløb, der betegnes efterindtægt, udbetales til den efterlevende  

 ægtefælle eller, hvis en sådan ikke efterlades, den pågældendes  

 understøttelsesberettigede børn.
Efterindtægt kan ikke udbetales til  

 boet.
 Efterindtægt dyrtidsreguleres i samme omfang som egenunderstøttelse.
Opsat understøttelse l5. Ved opsat understøttelse forstås en understøttelse med udskudt  

 udbetaling beregnet ud fra den beløbssats, der gælder for vedkommende  

 stillingstype, og på grundlag af den pågældendes understøttelsesanciennitet.
 Opsat understøttelse kan ifølge cirkulæret om opsat understøttelse  

 tillægges personer, der fratræder deres stilling i alderen 60-66 år  

for at modtage efterløn i henhold til L 555 l5/ll l978 om ændring af  

 lov om arbejdsformidling og arbejdsløshedsforsikring.
 Med hensyn til udbetaling af opsat understøttelse og tillæggelse af  

 ægtefælle- og børneunderstøttelse henvises til pkt. 3-4 i cirkulæret om opsat  

 understøttelse.
 Samme regler om beregning og udbetaling anvendes ved ydelse af opsat  

 understøttelse til personer, der afskediges på grund af ganske særlige  

 omstændigheder, jfr. pkt. 3.
 En opsat understøttelse dyrtidsreguleres, også i perioden fra fratrædelsen  

 til udbetalingen påbegyndes.
Administration l6. Ekspeditionen af understøttelsessager foretages efter de i  

 vejledningens afsnit IV angivne retningslinier og pkt. 6 i cirkulæret om  

 opsat understøttelse.
Ældre regler l7. De ældre regler i understøttelsescirkulæret af 8/5 l950 var gældende  

 indtil l/4 l97l og kan efter overgangsreglerne være anvendt ved  

 tillæggelse af egenunderstøttelse eller ægtefælleunderstøttelse efter en  

 ansat, der døde i tjenesten, i perioden l/4 l97l - 3l/3 l976.
 Indholdet af disse regler og konsekvensen for understøttelsen til en  

 eventuel ægtefælle af, at disse har været anvendt ved beregningen af  

 egenunderstøttelsen, fremgår af understøttelsescirkulæret samt af  

 vejledningen.
 Man skal i denne forbindelse for så vidt angår pensionslignende  

 understøttelser specielt henlede opmærksomheden på, at den myndighed, der  

 foranledigede understøttelsen tillagt, skal underrette lønnings- og  

 pensionsdepartementet om ændringer i understøttelsesmodtagerens eller dennes  

 ægtefælles sociale pensionsforhold, jfr. understøttelsescirkulærets afsnit  

 l0.
Bilags- og henvisningsoversigt Bilag til kap. 40 Bilag 40.1 Økonomi- og budgetministeriets cirk. 25 26/1 1972 om ændrede regler om  

 ydelse af understøttelse til ikke-pensionssikret personale i statens tjeneste  

(understøttelsescirkulæret).
Bilag 40.2 Fmst. cirkskr. 17/6 1977 om vejledning 17/6 1977 vedrørende tillæggelse af  

 understøttelse i henhold til ovennævnte cirk. samt enkeunderstøttelse m.v. i  

 henhold til tidligere understøttelsesregler (vejledningen).
Bilag 40.3 Fmst. cirk. 84 27/4 1979 om opsat understøttelse til ikke-pensionssikret  

 personale i statens tjeneste (cirkulæret om opsat understøttelse).
Bilag 40.4 Fmst. cirkskr. 127 27/7 1979 om beregning af understøttelse til  

 håndværkere (håndværkercirkulæret).
Bilag 40.5 Fmst. cirk. 19/5 1982 om deling og refusion af udgifter til understøttelse  

 til ikke-pensionssikret personale, der i forbindelse med opgaveomlægninger  

 mellem stat og kommuner er overgået til kommunal ansættelse. (LP.nr. 099/82).
Bilag 40.6 Fmst. cirk. 9/7 1982 om ansøgningsskemaer til brug ved behandling af sager  

 om tillæggelse af understøttelse til ikke-pensionssikret personale i statens  

 tjeneste (cirkulæret om ansøgningsskemaer) (LP.nr. 133/82).
Bilag til andre kapitler Bilag 39.12 Fmst. cirk. 25/3 1987 om regulering af pensioner m.v. fra 1/4 1987  

(reguleringscirkulæret) (LP.nr. 019/87).
