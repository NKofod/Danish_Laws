 Indledning.
 1. Ved en mellem Danmark og Sverige den 16. november  

 1973 indgået overenskomst til undgåelse af dobbeltbeskatning vedrørende  

 skatter af indkomst og formue er dobbeltbeskatningsoverenskomsten mellem  

 Danmark og Sverige af 21. juli 1958 med tillægsoverenskomst af 13. maj 1959  

 ophævet og afløst af en ny overenskomst.
 Om den nye overenskomst, der ligesom den tidligere indeholder en række  

 bestemmelser, der medfører afvigelser fra skattelovgivningens almindelige  

 regler i tilfælde, hvor en skatteyder udsættes for dobbeltbeskatning på grund  

 af sammenstødende skattekrav fra dansk og svensk side, bemærkes følgende:
 Ikrafttræden m.m.
 2. Overenskomsten trådte i kraft den 21. december 1973  

 og finder første gang anvendelse på indkomst, som erhverves den 1. januar  

 1974 eller senere, samt på formue, hvoraf skat pålignes på grundlag af en  

 skatteansættelse foretaget i 1975, jfr. artikel 29.
Den tidligere overenskomst og tillægsoverenskomsten ophører med at gælde  

 for så vidt angår skatter af indkomst og formue, som den nye overenskomst finder anvendelse på.
3. Overenskomsten bygger såvel i sin udformning som i  

 sit indhold på OECD's modelkonvention af 1963 og svarer således  

 indholdsmæssigt til de fleste af de af Danmark i nyere tid indgåede  

 dobbeltbeskatningsoverenskomster.
Hvor intet særligt er anført kan derfor  

 henvises til modelkonventionen og kommentaren hertil.
Det bemærkes, at det følger af artikel 22, at indkomst, hvorom ikke andet  

 udtrykkeligt er fastsat, beskattes i bopælslandet.
Bopælslandet har også  

 beskatningsretten til formue, hvor intet andet er bestemt, jfr. artikel 23,  

 stk. 5.
 De væsentligste ændringer i forhold til den tidligere overenskomst er  

 følgende:
4. I artikel 2 er de af overenskomsten omfattede  

 skatter nærmere specificeret.
I den tidligere overenskomst nævntes alene  

 indkomst- og formueskat til staten samt kommunal indkomstskat.
For Danmarks  

 vedkommende er nu medtaget folkepensionsbidrag, bidrag til dagpengefonden,  

 sømandsskat, særlig indkomstskat, udbytteskat, kirkeskat samt amtskommunal  

 indkomstskat.
Baggrunden for, at de enkelte skatter er opregnet er, at den  

 nye overenskomst som hovedregel ophæver en foreliggende dobbeltbeskatning ved  

 en creditregel af samme indhold som bestemmelsen i ligningslovens § 33, og  

 det er derfor nødvendigt for skattemyndighederne at vide, hvilke ydelser til  

 det offentlige, der anses for skatter af en sådan karakter, at de er omfattet  

 af overenskomsten.
Overenskomsten finder ikke anvendelse på særlige skatter af  

 lotterigevinster eller på arve- og gaveskatter.
Om disse sidste henvises til  

 overenskomsten af 27. oktober 1953 med tillægsoverenskomst af 29. august  

 1973.
 Såfremt der efter undertegnelsen af overenskomsten pålægges nye skatter  

 eller tillægsskatter, finder overenskomsten anvendelse, hvis disse er af  

 samme eller væsentlig samme art, som de særligt angivne skatter.
5. I artikel 3, der indeholder forskellige  

 definitioner, er definitionen af "Danmark" udvidet til at omfatte  

 den danske del af kontinentalsoklen, medens Færøerne og Grønland fortsat er  

 undtaget.
Overenskomsten kan dog i henhold til artikel 28 udvides til at  

 omfatte disse områder.
Der er endvidere indsat en definition af begrebet  

 "international trafik", jfr. artiklerne 8 og 23 om indkomst- og  

 formuebeskatning af skibs- og luftfartsvirksomhed.
6. I artikel 10 er beskatningsretten til udbytter  

 fordelt mellem bopælsland og kildeland, således at kildelandet kan beholde 15  

 pct. af bruttoudbyttet i udbytteskat (i datterselskabsforhold dog kun 5  

 pct.). Efter den tidligere overenskomst tilkom beskatningsretten til udbytte  

 alene bopælslandet.
Danmark kan med hjemmel i kildeskattelovens § 2, jfr. §  

 65, udnytte denne beskatningsret.
 Reglen i artiklens stykke 4, der tilsigter at hindre, at et selskab kan  

 opnå dobbelt datterselskabslempelse, har kun betydning for Sverige.
 I artiklens stykke 5 er indsat en bestemmelse svarende til vor  

 overenskomst af 8. oktober 1971 (skattedepartementets cirkulære af 30.  

 november 1971) med Norge, der går ud på, at institutioner, der er skattefrie  

 i det ene land på grund af deres velgørende formål, kan blive fritaget for  

 beskatning af aktieudbytter, som de modtager fra det andet land.
7. Ifølge artikel 11 og artikel 12 tilkommer  

 beskatningsretten - ligesom i den tidligere overenskomst - til renter og  

 royalties udelukkende bopælslandet.
Dette er i overensstemmelse med reglerne  

 i OECD-modelkonventionen samt med vore overenskomster med Norge, Finland og  

 Island.
8. Ifølge artikel 15 tilkommer beskatningsretten til  

 vederlag for personligt arbejde som hovedregel fortsat det land, hvori  

 arbejdet er udført.
Fra denne hovedregel gælder dog følgende afvigelser:
 driftssted i Danmark.
 Reglen gælder ikke lønninger, udbetalt af en offentlig myndighed, se herom  

 under pkt. 12, og ej heller vederlag, der oppebæres af kunstnere og  

 sportsfolk m.fl., se herom under pkt. 10, samt søfolk, pkt. 8 b).
9. Ifølge artikel 16 tilkommer beskatningsretten til  

 bestyrelseshonorarer den stat, i hvilket selskabet er hjemmehørende.
Denne  

 beskatningsret, der tidligere var tillagt bestyrelsesmedlemmets bopælsstat,  

 kan Danmark med hjemmel i kildeskattelovens § 2, jfr. § 43, stk. 2, a), nu  

 udnytte.
 10. Ifølge artikel 17 er beskatningsretten til  

 vederlag, der oppebæres af artister og idrætsmænd, tillagt den stat, hvori  

 disse personer udøver deres virksomhed.
Som et nyt stykke 2 er indføjet en bestemmelse, hvorefter samme regel  

 finder anvendelse, selv om den pågældende f.eks. måtte være engageret af et  

 bureau hjemmehørende i en anden stat.
Danmark er imidlertid ikke for tiden i  

 stand til at udnytte denne beskatningsret.
11. Ifølge artikel 18 tilkommer beskatningsretten til  

 private pensioner den stat, hvori pensionisten er bosiddende.
Dette er i  

 overensstemmelse med artikel 3 i den tidligere overenskomst.
Som et nyt stykke 2 er tilføjet en bestemmelse om, at udbetalinger i  

 henhold til socialforsikringslovgivningen (herunder f.eks. folkepension) kan  

 beskattes i udbetalingsstaten.
Denne beskatningsret kan Danmark udnytte med  

 hjemmel i kildeskattelovens § 2, jfr. § 43, stk. 2, c).
12. I artikel 19 er indføjet en ny bestemmelse,  

 hvorefter beskatningsretten til vederlag og pensioner i forbindelse med  

 offentlige hverv, tillægges den stat, hvorfra vederlaget hidrører, medmindre  

 arbejdet udføres i den anden stat og erhververen er fast bosiddende i og er  

 statsborger i den anden stat.
I så fald tillægges beskatningsretten  

 bopælsstaten.
Beskatningsretten overgår tillige til bopælsstaten, hvis den  

 udbetalende stat ikke kan udnytte sin beskatningsret efter sin interne  

 lovgivning.
Dette gælder dog ikke pensioner.
13. Ifølge artikel 20 fritages studerende, lærlinge og  

 praktikanter for beskatning af beløb, som de modtager til deres underhold,  

 undervisning eller uddannelse, under forudsætning af, at beløbene betales til  

 dem fra kilder uden for opholdsstaten.
Studerende ved universitet eller anden undervisningsanstalt i Sverige, som  

 under et midlertidigt ophold i Danmark har beskæftigelse i højst 100 dage  

 inden for samme kalenderår for at opnå praktisk erfaring i tilslutning til  

 studierne, beskattes her kun af den del af indkomsten ved beskæftigelsen, som  

 overstiger modværdien i danske kroner af 1.500 svenske kroner pr.  

 kalendermåned.
Fra beskatning undtages dog højst 4.500 svenske kroner årlig  

 eller modværdien i danske kroner.
De nævnte beløb omfatter de for det  

 pågældende kalenderår gældende personfradrag.
 14. Artikel 21 vedrører arbejdsindkomster og  

 fortjenester, som oppebæres i forbindelse med opførelsen og driften af faste  

 forbindelser over Øresund.
Princippet for beskatningen af sådanne indtægter er, at beskatningsretten  

 tillægges bopælsstaten, d.v.s. den stat, hvor virksomheden er hjemmehørende,  

 eller hvor arbejdstageren har sin bolig.
Bestemmelsen udgør således en  

 undtagelse fra overenskomstens hovedregel om, at arbejdsvederlag beskattes,  

 hvor arbejdet er udført, og at fortjeneste ved erhvervsvirksomhed beskattes,  

 hvor der foreligger et fast driftssted.
 15. Artikel 23 indeholder i stykke 4 for så vidt angår  

 formuebeskatningen en tilsvarende undtagelsesregel vedrørende  

 Øresundsforbindelserne som anført under punkt 14 vedrørende  

 indkomstbeskatningen.
 16. Artikel 24 angiver metoderne til undgåelse af  

 dobbeltbeskatning.
 Denne bestemmelse indeholder en væsentlig ændring i forhold til den  

 tidligere overenskomst, hvis regel til ophævelse af dobbeltbeskatningen  

 hvilede på den såkaldte "gamle exemptions-metode", der navnlig  

 adskiller sig fra den i den nye overenskomst indførte  

 "creditmetode" og fra den såkaldte "nye  

 exemptions-metode" ved, at den udenlandske, d.v.s. kildelandets,  

 indkomst ikke medregnes til den skattepligtige indkomst i bopælslandet.
Creditreglen i artikel 24, stk. 1 svarer til bestemmelsen i ligningslovens  

 § 33. Der forholdes herefter således, at dansk og svensk indkomst  

 sammenlægges, og skatten beregnes af den samlede indkomst eller formue.
Der  

 gives herefter et nedslag i den danske skat med det mindste af følgende  

 beløb:
Ifølge artikel 24, stk. 2 skal i visse tilfælde dog den såkaldte "nye  

 exemptions-metode" anvendes.
Den adskiller sig fra  

 "credit-metoden" ved, at den svenske indkomst eller formue vel skal  

 medregnes i beskatningsgrundlaget (den skattepligtige indkomst eller formue),  

 men at der herefter gives nedslag i den danske skat med den del heraf, der  

 forholdsmæssigt falder på den svenske indkomst eller formue.
Denne metode  

 anvendes for så vidt angår følgende indkomster:
 Skibs- og luftfartsindkomster (artikel 8), vederlag for arbejde om bord på  

 svensk eller dansk fartøj bortset fra fiske- og sælfangstfartøjer (artikel  

 15, stk. 3), vederlag for offentlig tjeneste, herunder tjeneste der udføres  

 under midlertidigt ophold i det andet land, hvor modtageren ikke er  

 statsborger (artikel 19, stk. 1, a) og b)), samt pensioner efter offentlig  

 tjeneste under samme betingelser (artikel 19, stk. 2, a) og b)).
 Den svenske indkomst medregnes således nu i alle tilfælde til den  

 skattepligtige indkomst i Danmark.
 Gensidig bistand.
17. Overenskomsten indeholder ingen bestemmelser om  

 gensidig oplysningspligt eller om hjælp til inddrivelse af skatter.
Sådanne  

 bestemmelser findes nu i den mellem de fem nordiske lande den 9. november 1972 indgåede aftale om bistand i skattesager  

 (udenrigsministeriets bekendtgørelse nr. 49 af 28. maj 1973).
 Særaftale om beskatning af underholdsbidrag.
18. Efter svensk ret kan underholdsbidrag til børn,  

 bortset fra et beløb på 1500 kr., ikke fradrages af yderen, men skal til  

 gengæld heller ikke indtægtsføres hos modtageren.
Efter dansk ret gælder det  

 modsatte: Underholdsbidrag kan fradrages af yderen, men skal til gengæld  

 indtægtsføres hos modtageren.
 For at undgå den dobbeltbeskatning af underholdsbidrag, som vil opstå (og  

 som kun kan opstå), såfremt modtageren er bosat i Danmark, og den  

 bidragspligtige er bosat i Sverige, er der med virkning fra den 1. januar  

 1973 mellem Riksskatteverket, Stockholm, og skattedepartementet indgået en  

 aftale, der bygger på det princip, at man i disse situationer både i Sverige  

 og i Danmark skal anvende svenske skatteregler på bidrag, som er fastsat  

 under hensyntagen til svensk ret, og danske skatteregler på bidrag som er  

 fastsat under hensyntagen til dansk ret:
Aftalen gælder også i tilfælde, hvor bidragene lovligt ydes i henhold til  

 en privat aftale, der ikke er godkendt af offentlig myndighed.
For de under  

 a) nævnte tilfælde er det en forudsætning, at yderen ikke er dansk - for de  

 under b) nævnte tilfælde er det en forudsætning, at han er dansk.
Aftalens anvendelse forudsætter ansøgning til skattedepartementet i det  

 omfang de danske skatteregler skal fraviges, og til det svenske  

 "Riksskatteverket", i det omfang svensk ret skal fraviges.
Der  

 henvises iøvrigt til aftaleteksten, der er optrykt som bilag til nærværende  

 vejledning.
 Overenskomstens praktisering.
 19. Overenskomstens bestemmelser skal praktiseres ved  

 selve skatteligningen.
 For så vidt angår indkomståret 1974 vil en forskudsregistrering, der er  

 foretaget i strid med overenskomstens bestemmelser, på begæring kunne ændres,  

 jfr. reglen i kildeskattelovens § 53.
 20. Tvivlsspørgsmål med hensyn til overenskomstens  

 praktisering skal forelægges skattedepartementet.
 Skattedepartementet, den 18. januar  

 1974.
Hans P.
Gøtrik.
/ E.
Møller.
 Bilag.
 Overenskomst vedrørende beskatning af underholdsbidrag fra bidragspligtig  

 i Sverige til barn i Danmark.
For så vidt angår underholdsbidrag, som er fastsat eller godkendt af en  

 svensk domstol eller en anden svensk offentlig myndighed, skal de svenske  

 skatteregler anvendes, hvorefter fradrag ved beskatningen i Sverige alene indrømmes inden for et beløb af 1500 sv. kr. for hvert barn, medens  

 modtageren i Danmark ikke beskattes der af modtagne beløb.
Det samme gælder  

 underholdsbidrag, som lovligt ydes i henhold til en af en offentlig myndighed  

 ikke godkendt skriftlig aftale indgået mellem en modtager i Danmark og en  

 ikke-dansk yder i Sverige.
Modtageren skal indgive ansøgning om fritagelse  

 for beskatning til skattedepartementet.
For så vidt angår underholdsbidrag, som er fastsat eller godkendt af en  

 dansk domstol eller dansk overøvrighed (vedkommende amt; i København:  

 overpræsidiet), skal de danske skatteregler anvendes, hvorefter fradrag ved  

 beskatning i Sverige indrømmes yderen for det betalte beløb, medens  

 modtageren i Danmark beskattes der af modtagne beløb.
Det samme gælder  

 underholdsbidrag, som lovligt ydes i henhold til en af en offentlig myndighed  

 ikke godkendt skriftlig aftale indgået mellem en modtager i Danmark og en  

 dansk yder i Sverige.
Den bidragspligtige skal indgive ansøgning om  

 fritagelse for beskatning til det svenske "Riksskatteverket" i det  

 omfang, der er tale om fradrag udover det beløb på 1500 sv. kr., der i  

 henhold til "46 § 2 mom., 1. stykke, punkt 4) Kommunalskattelagen"  

 indrømmes for hvert barn, og som godskrives den skattepligtige af vedkommende  

 svenske "taxeringsnaemnd".
 For at indrømme fradrag kan "Riksskatteverket" kræve bevis for,  

 at modtageren i Danmark beskattes af oppebårne underholdsbidrag.
 Overenskomsten finder anvendelse på underholdsbidrag, som ydes efter  

 udgangen af 1972. Overenskomsten finder dog også anvendelse på  

 underholdsbidrag, som før udgangen af 1973 ydes til børn født uden for  

 ægteskab, hvis ansøgning om fradrag for et sådant bidrag er indgivet til  

 "Riksskatteverket" før dette tidspunkt.
Ved denne overenskomst ophæves den mellem det daværende  

 "Riksskattenaemnd" og skattedepartementet - ved en i 1960 afsluttet  

 skriftveksling - indgået overenskomst vedrørende beskatning af  

 underholdsbidrag fra fraskilt ægtefælle i Sverige til barn i Danmark.
Den  

 ophævede overenskomst gælder fortsat for så vidt angår de i overenskomsten  

 omhandlede underholdsbidrag, som ydes inden året 1973's begyndelse.
