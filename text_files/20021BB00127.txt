Fremsat den 27. marts 2003 af  

 Elsebeth Gerner Nielsen (RV), Elisabeth Arnold (RV) og  

 Marianne  

 Jelved (RV) Forslag til folketingsbeslutning om indførelse af kærestevisum Folketinget opfordrer regeringen til at gennemføre et  

 lovforberedende arbejde med henblik på fremsættelse af lovforslag i  

 folketingsåret 2003-04 om at indføre et kærestevisum, som gør det muligt for  

 danske statsborgere og udlændinge, som har opholdt sig i Danmark i 2 år, at  

 få  

 en udenlandsk kæreste til Danmark på et tidsbegrænset, etårigt visum.
Bemærkninger til forslaget Med forslaget om indførelse af et kærestevisum ønsker Det  

 Radikale Venstre at hjælpe de mange borgere, der i dag er klemt af stive  

 regler  

 og utilsigtede konsekvenser af stramninger i udlændingelovgivningen, som  

 forhindrer dem i at etablere et samliv med en udlænding i Danmark, herunder  

 at  

 fortsætte et forhold til en udenlandsk kæreste.
Regering har strammet vilkårene for udlændinges ophold i  

 Danmark så meget, at det har fået alvorlige konsekvenser for borgerne i  

 Danmark.
I forbindelse med familiesammenføring af udenlandske ægtefæller har  

 især 24-års-reglen og kravet om  

 »  

 størst  

 samlet tilknytning  

 «  

 til Danmark ramt  

 borgernes muligheder for samliv med en udlænding i Danmark.
Regeringen har  

 fået  

 opfyldt sit ønske om at holde mennesker med udenlandsk baggrund ude af  

 Danmark,  

 men regeringens politik har også medført en dansk folkevandring til Sverige.
Et etårigt kærestevisum vil være særlig relevant for yngre  

 mennesker, der i forbindelse med studier eller arbejde i udlandet indleder et  

 forhold til en person fra et ikke-EU-land.
Forslaget vil betyde, at parret  

 ikke  

 længere vil være tvunget til kortvarige besøg på turistvisum uden mulighed  

 for  

 reel afprøvning af forholdet inden eventuelt giftermål.
Samtidig vil en sådan  

 visummulighed betyde, at parret ikke føler sig tvunget til at indgå ægteskab  

 for at få mulighed for samliv.
Forslaget kan samtidig have en positiv effekt på udbuddet  

 af kvalificeret arbejdskraft i Danmark og dermed være til fordel for  

 erhvervslivet og Danmarks samfundsøkonomi.
Det er forslagsstillernes  

 forventning, at der blandt udenlandske kærester til danske studerende og  

 danske  

 beskæftigede i udlandet vil være en overvægt af højtuddannede personer, som  

 vil  

 have relativt nemt ved at få arbejde i Danmark.
Dansk erhvervsliv  

 efterspørger  

 arbejdskraft med gode sprogkundskaber og international baggrund.
 Et kærestevisum kan derfor medvirke til at dække dette  

 behov.
Dette visum skal være tidsbegrænset til 1 år og skal ikke  

 kunne forlænges.
Hvis den udenlandske statsborger ønsker at fortsætte sit  

 ophold i Danmark, må et nyt opholdsgrundlag enten være baseret på  

 arbejdstilladelse, studieophold eller familiesammenføring.
 Det Radikale Venstre foreslår, at et kærestevisum udformes  

 efter nedenstående model:
 Begge parter skal være  

 over 18 år.
 Et kærestevisum skal  

 være tidsbegrænset til 1 år, og der skal ikke kunne skiftes til et andet  

 kærestevisum i perioden.
 Et ophold på  

 kærestevisum skal tælle med i beregningen af, hvornår der kan gives permanent  

 opholdstilladelse og statsborgerskab.
 Den herboende skal  

 kun kunne fungere som reference for et kærestevisum med 3 års mellemrum.
 Den herboende må ikke  

 være dømt for vold mod en ægtefælle eller samlever i 10 år før  

 ansøgningstidspunktet.
 Udlændingens vilkår:
 Ingen ret til offentlig  

 forsørgelse.
 Ret til  

 arbejdstilladelse.
 Gyldig  

 sygeforsikring (typisk almindelig rejseforsikring).
 Indrejse med gyldig  

 returbillet (alternativt deponering af tilsvarende beløb).
Parterne skal ved  

 ansøgning om visum erklære, at de er i et  

 kæresteforhold, den herboendes  

 folkeregisteradresse er fælles bopæl og de er indforståede  

 med, at den udenlandske kæreste ikke har krav på offentlige ydelser.
Skriftlig fremsættelse Elsebeth Gerner  

 Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af kærestevisum.
(Beslutningsforslag nr.
B 127).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
