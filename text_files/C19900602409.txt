Almindelige bemærkninger Det meddeles herved, at Finansministeriet og Dansk Funktionærforbund den  

 10. januar 1990 har indgået medfølgende overenskomst for optikere ved Statens  

 øjenklinik.
Overenskomsten afløser overenskomsten af 2. november 1987.
 Der henvises til Finansministeriets cirkulære af 22. maj 1989 om  

 ministeriepuljer (LP.nr. 40/89) med tilhørende vejledning.
Bemærkninger til de enkelte bestemmelser Til § 6. Ferie De ændrede regler om beregningsgrundlaget for den særlige feriegodtgørelse  

 har virkning fra ferieåret 1990/91 (optjeningsåret 1989). For ferieåret  

 1989/90 er reglerne i den oprindelige overenskomst fortsat gældende.
Til § 10. Hovedaftale Overenskomsten er omfattet af hovedaftalen af 20. juni 1988 mellem  

 Finansministeriet og Statsansattes Kartel, Overenskomstsektionen, jf.  

 cirkulære herfra af sammen dato (LP.nr. 066/88).
 Cirkulæret har virkning fra 1. april 1989. Samtidig ophæves cirkulære af  

 21. december 1987 (LP.nr. 201/87) om overenskomst for optikere ved statens  

 øjenklinik.
 Tvivlsspørgsmål vedrørende overenskomsten forelægges Finansministeriet.
Finansministeriet, Administrations- og Personaledepartementet, Den 10. januar 1990 P.M.V.
 E.B.
Pia Thunbo OVERENSKOMST FOR OPTIKERE VED STATENS ØJENKLINIK Overenskomstens område § 1.  Optikere, der ansættes ved Statens Øjenklinik,  

 uden at ansættelse sker som tjenestemand, aflønnes i overensstemmelse med de  

 i nærværende overenskomst indeholdte regler.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer understøttelse eller  

 egenpension fra en pensionsordning, hvortil det offentlige har ydet bidrag,  

 samt personer, der er fyldt 70 år, er ikke omfattet af overenskomsten.
Løn § 2.  Lønnen fastsættes og reguleres efter skalatrin  

 38 som anført i den for perioden 1. april 1989 til 31. marts 1990 gældende  

 lønjusteringsaftale for statens tjenestemænd.
 Stk. 2.  Lønnen udbetales månedsvis bagud.
Pension § 3.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Tjenestemænds og Overenskomstsansattes Kartel.
 Arbejdstid m.v.
 § 4.  Lønnen, jf. § 2, forudsætter  

 fuldtidsbeskæftigelse svarende til normalt 38 timer (fra 1. september 1990:  

 37 timer) ugentlig.
Overarbejde § 5.  Overarbejde bør så vidt muligt undgås.
 Stk. 2.  For beordret og kontrollabelt overarbejde ydes  

 der timebetaling på 1/1976 (pr. 1. september 1990 1/1924) af den pågældendes  

 løn med tillæg af 50 pct.
 Stk. 3.  Overarbejde skal dog så vidt muligt godtgøres  

 med fritid af samme varighed som det præsterede overarbejde med tillæg af 50  

 pct.
Stk. 4.  Der ydes ikke overtidsbetaling til den ledende  

 optiker.
I stedet følges regler svarende til de for tjenestemænd gældende,  

 jf. Økonomi- og Budgetministeriets cirkulære nr. 206 af 10. november 1971 om  

 godtgørelse for merarbejde til tjenestemænd i staten, for hvem der ikke  

 gælder en højeste arbejdstid, samt Finansministeriets skrivelse af 21.  

 november 1977 til samtlige departementer mv. vedrørende anvendelse af  

 gældende regler for merarbejde (j.nr. 1. kt. 760/77).
Ferie § 6.  Ansatte i henhold til denne overenskomst er  

 omfattet af ferieloven.
 Stk. 2.  Ansatte, der holder ferie med løn, ydes en  

 særlig feriegodtgørelse på 1 1/2 pct., der træder i stedet for ferietillæg  

 efter ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD.
Stk. 4.  I det beløb, der er beregnet efter stk. 3,  

 fradrages 1. den ansattes eget pensionsbidrag og 2. udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
Graviditet, barsel og adoption § 7.  Optikere er omfattet af aftale af 5. september  

 1989, APD. nr. 064/89 mellem Finansministeriet og centralorganisationerne  

 under Centralorganisationernes Fællesudvalg om fravær fra arbejdet i  

 forbindelse med graviditet, barsel og adoption finder anvendelse for ansatte  

 efter denne overenskomst.
Afskedigelse og opsigelse § 8.  Funktionærlovens regler om opsigelsesvarsler  

 gælder for optikere.
 Stk. 2.  Optikere er omfattet af afskedigelsesreglerne i  

 hovedaftalen af 20. juni 1988 mellem Finansministeriet og Statsansattes  

 Kartel, Overenskomstsektionen.
Befordringsgodtgørelse samt time- og dagpenge § 9.  Ansatte har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler og satser.
Hovedaftale § 10.  I tilfælde af faglig strid følges de regler,  

 som er aftalt i hovedaftale af 20. juni 1988 mellem Finansministeriet og  

 Statsansattes Kartel, Overenskomstsektionen.
Overenskomstens gyldighed § 11.  Nærværende overenskomst har virkning fra 1.  

 april 1989 og kan af parterne opsiges med 3 måneders varsel til en 1. april -  

 dog tidligst 31. marts 1991.
 Stk. 2.  Enhver regulering af lønnen, stilles i bero fra  

 den 31. marts, da en eventuel opsigelse får virkning, og indtil ny  

 overenskomst indgås.
København, den 10. januar 1990 Dansk Funktionærforbund  

 Finansministeriet P.M.V.
