 Instruktionen er udarbejdet i overensstemmelse med »Regler for  

 avlskontrol og certificering af markfrø og grønsagsfrø«, der er vedtaget  

 af Landbrugsministeriets Certifikaudvalg for Frø til ikrafttræden 1. juni  

 1988.
 Samtidig ophæves Vejledning i Besigtigelse af Frøavlsarealer udsendt i  

 februar 1985.
 Statsfrøkontrollen, marts 1988.
INDHOLDSFORTEGNELSE 1.INDLEDNING Reglerne for avlskontrol af markfrø er fastsat ved Statsfrøkontrollens  

 Regler for Avlskontrol og Certificering af Markfrø og Grønsagsfrø, marts  

 1988. I det følgende er disse benævnt som avlskontrolreglerne.
Efter  

 avlskontrolreglerne har Statsfrøkontrollen fastsat de nærmere bestemmelser om  

 udførelse af markbesigtigelser af frøarealer.
 Formålet med markkontrollen er at indsamle nøjagtige oplysninger om  

 dyrkningsmæssige forhold og at foretage besigtigelse af arealet med henblik  

 på en vurdering af afgrødens vækst og renhedstilstand.
Indberetningen om markbesigtigelsen sker ved udfyldelse og indsendelse af  

 besigtigelsesskemaer.
Det indberettede danner - sammen med bl.a.  

 kontrolmarksundersøgelser - grundlag for Statsfrøkontrollens bedømmelse af,  

 om avlen imødekommer kravene for godkendelse til certificering.
2. AVLSBESTEMMELSER 2.1 Avl af flere sorter/høstkontrol Hvis der på en ejendom eller på ejendomme i samdrift er:
a. frøavl af to sorter af samme art, b. frøavl til udsæd og avl af frø til andet formål, skal arealet være  

 anmeldt til høstkontrol efter pkt. 10 i avlskontrolreglerne.
 Statsfrøkontrollen tilrettelægger høstkontrollen og omfattede arealer  

 søges så vidt muligt besigtiget af medarbejdere på Statsfrøkontrollen. Øvrige  

 kontrollører, der inddrages, vil få tilsendt særlig instruktion.
2.2 Flere høstår Af de flerårige arter kan der på en ejendom i samme høstår forekomme avl  

 af samme sort fra forskellige udlægsår.
En forudsætning for godkendelse af  

 sådanne arealer er, at alle arealer hvert år har været anmeldt og godkendt  

 under avlskontrollen.
 Der må højst høstes frø i følgende antal høstår:
2.3 Forfrugt For at undgå forurening med afvigende typer (anden sort) eller med andre  

 arter skal der overholdes mindst følgende tidsintervaller til tidligere  

 frøavl på arealet:
Afstand i antal år til anden art eller sort 2.5 Mindsteafstande For selvbefrugtende arter (markært, hør) og apomiktiske arter (engrapgræs)  

 skal der være en afstand på mindst 1 meter mellem forskellige sorter.
 For fremmedbefrugtende arter skal der være følgende afstande mellem  

 frømarker og andre pollenkilder, hvorved forstås:
a.
Andre frømarker med anden sort - for rajgræsarterne dog kun for sorter  

 med samme ploidi, b.
Andre frømarker med beslægtede arter, som kan indkrydses. f.eks. sorter  

 af rajgræsarterne med samme ploidi, c.
Marker og udyrkede områder med ukendte sorter af arten, der kommer til  

 blomstring.
 Markbesigtigelsen skal gennemføres i den del af vækstperioden, hvor der er  

 størst mulighed for at konstatere afgrødens sortsrenhed og eventuel iblanding  

 af andre plantearter, d.v.s. i perioden fra begyndende blomstring - for  

 græssernes vedkommende fra begyndende skridning til begyndelsen af juli.
 For arter, hvor gunstigste tidspunkt for at kontrollere sortsægthed er for  

 tidligt for kontrol med forekomst af flyvehavre, kan det være nødvendigt med  

 en senere særlig besigtigelse for flyvehavre.
3.1 Besigtigelsesskemaet Resultaterne af markbesigtigelsen noteres på dertil beregnede  

 besigtigelsesskemaer, som i forvejen er påført oplysninger om firma, avlers  

 navn og adresse, art, sort, udlægsår, udlægsparti samt kontraheret areal.
Der  

 benyttes følgende typer af skemaer:
Formular III.
Græsmarksplanter Formular IIIa.
Olie- og spindplanter samt bælgsæd og rodfrugter Formular IIIb.
Græsmarksplanter til avl af præbasis- eller basisfrø.  

 Skemaet er kun til brug for firmaets kontrollør.
3.2 Arealstørrelse Høstarealet afviger ofte fra det kontraherede areal, der er angivet på skemaet.
Da det ved markkontrollen, påførte høstareal indgår i  

 opgørelser over frøhøsten, er det vigtigt, at arealet opgives så korrekt som  

 muligt.
3.3 Forurening med anden sort Forurening med anden sort kan skyldes enten forurening af udlægspartiet  

 eller forurening fra tidligere frøavl på arealet.
Når der forekommer flere afvigende planter (anden sort) pr. arealenhed end  

 de i pkt. 2.4 anførte marknormer, bør der indhentes oplysninger om arealets  

 sædskifte.
Især bør det søges oplyst, om der har været frøavl af anden sort  

 af pågældende art.
Oplysninger herom kan eventuelt anføres på bagsiden af  

 besigtigelsesskemaet.
Statsfrøkontrollen skal straks orienteres om sagen.
 Afvigende planter skal optælles flere steder i marken og skal opgives som  

 antal pr. arealenhed efter pkt. 2.4 (10, 20, 30 m2).
Ved forureninger lige omkring det højst tilladte skal der foretages mindst  

 15 optællinger.
Resultatet af hver optælling anføres i den afsatte plads på  

 indberetningsskemaet eller eventuelt på bagsiden.
 Hvis forureningen er uens fordelt, f.eks. kun i dele af marken, markeres  

 dette på en skitse, der kan tegnes på bagsiden af skemaet.
3.4 Forurening med andre arter Forekomst af anden rajgræsart i rajgræs opgives som antal planter pr. 10,  

 50 eller 100 m2. Ved forureninger lige omkring det højst tilladte (se pkt.  

 2.4) skal der foretages mindst 15 optællinger.
I den beregnede rubrik skrives  

 »Vend«, og resultaterne anføres på skemaets bagside.
 Ved bedømmelse af afgrødens forurening med andre plantearter - kulturarter  

 og ukrudt - benyttes følgende karakterskala:
 Da besigtigelsesskemaet skal give et helhedsindtryk af en frømark, skal  

 ovennævnte karakterskala principielt benyttes for alle de arter, der findes i  

 marken, uanset om arten let kan frarenses.
Ved markkontrollen må man i særlig grad have opmærksomheden henledt på  

 forurening med andre kulturarter eller ukrudtsarter, der er vanskelige at  

 frarense.
Som eksempel på særligt generende forureninger kan nævnes:
3.5 Forekomst af flyvehavre Hvis der ved besigtigelsen konstateres flyvehavre, skal markkontrolløren  

 gøre avleren bekendt med forekomsten, og det skal rapporteres på  

 besigtigelsesskemaet, som angivet i pkt. 4.5.
Firmaets kontrollør : Hvor firmaets kontrollør skønner, at en forsvarlig  

 aflugning kan foretages, kan han/hun aftale aflugning med avleren.
Efter  

 aflugning skal der foretages en ny besigtigelse.
Ved den afsluttende  

 besigtigelse må der ikke forekomme flyvehavre.
 Den officielle kontrollør : Den officielle kontrollør bør ikke - uden  

 særlig aftale med Statsfrøkontrollen - aftale aflugning med avleren.  

 Forekomst, indberettet af den officielle kontrollør, vil Statsfrøkontrollen  

 skriftligt meddele avler og firma, så firmakontrolløren kan træffe aftale og  

 foretage ny besigtigelse som ovenfor.
4. RAPPORT OM MARKKONTROLLEN 4.1 Udfyldning af besigtigelsesskemaet Besigtigelsesskemaet er et arbejdsdokument og bør derfor udfyldes under  

 markkontrollens udførelse.
4.2 Høstareal Høstarealet opgives i ha med een decimal.
Ved omregning fra td.ld. kan  

 benyttes omregningsfaktoren 2 td.ld. = 1.1 ha.
4.3 Forurening med anden sort Antallet af planter af anden sort noteres, og der angives, hvordan de  

 afviger fra den øvrige bestand f.eks. med hensyn til tidlighed og højde.
Se  

 endvidere under pkt. 3.3 side 10.
 De afvigende planter opgives som antal planter pr. 10, 20 eller 30 m2. Ved  

 mindre forureninger kan antallet f.eks. opgives som 1 pr. 50 m2 eller 1 pr.  

 100 m2.
4.4 Forurening med andre arter Forurening med kulturplanter og ukrudt bedømmes i henhold til den i punkt  

 3.4 (side 11) omtalte skala, dog angives eventuel forurening af rajgræs med  

 anden rajgræsart som antal planter pr. 10, 50 eller 100 m2. Ved flere  

 optællinger (se pkt. 3.4) kan resultaterne anføres på bagsiden.
 Hvis der forekommer enkelte planter af f.eks. hundegræs fordelt over hele  

 arealet, anføres det som: hundegræs 2. Er nævnte forurening suppleret med  

 stærk hundegræsforurening af et begrænset areal, anføres det som: hundegræs  

 2(5).
 Se i øvrigt det udfyldte besigtigelsesskema på bagsiden af vejledningen.
4.5 Forekomst af flyvehavre Ved forekomst af flyvehavre noteres antal enkeltstående planter og antal  

 kolonier.
F.eks. noteres 5 enkeltstående og 2 kolonier med i alt 30 planter  

 som "Fly: 5 enk. + 2(30)". Fordelingen i marken angives ved en  

 skitse på bagsiden af skemaet.
4.6 Besvarelse af de øvrige spørgsmål på skemaet 4.7 Markskitse Markkontrollen kan i mange tilfælde suppleres med en skitse på bagsiden af  

 skemaet.
En skitse kan give værdifulde oplysninger om placering af arealet i  

 forhold til andre marker, hvor krydsningsfare er til stede, og en skitse kan  

 også benyttes til orientering om pletvis forekomst af andre arter eller  

 afvigende typer samt om forekomst af flyvehavre.
5. SÆRLIGE KRAV OM OPLYSNINGER VEDRØRENDE RODFRUGTER SAMT OLIE- OG SPINDPLANTER Oplysninger om sædskifte er af afgørende betydning ved frøavl af bederoer  

 og korsblomstrede arter.
Har der ikke været frøavl eller avl af frø til andet  

 formål inden for det krævede åremål, kan der på besigtigelsesskemaet anføres  

 »Mere end .. år siden«.
Af hensyn til krydsningsfare skal afstanden til frømarker af samme art eller af beslægtet art opgives, når de ligger inden for de på side 8 anførte minimumsafstande.
Ved frøavl af såvel bederoe som kålroe og turnips kræves der oplysninger  

 om, hvornår der sidst har været avl af roer af samme eller beslægtet art på  

 arealet.
Desuden skal afstanden til nærmeste arealer med mulighed for  

 blomstrende stokløbere oplyses.
 For bederoer skal endvidere oplyses om afstanden til blomstrende planter  

 af strandbede inden for 1.000 m.
 I korsblomstrede frøafgrøder er det særlig vigtigt, at forurening med  

 andre korsblomstrede arter bliver registreret.
 Ved markkontrol af raps, rybs og sennep skal der påføres  

 indberetningsskemaet oplysning om al avl af arten og beslægtede arter på  

 ejendommen eller ejendomme i samdrift, uanset om det er avl af udsæd eller  

 avl med henblik på oliepresning.
 6. INDSENDELSE AF BESIGTIGELSESSKEMAER.
 6.1 Den officielle kontrol.
De landøkonomiske foreninger, der bistår ved den officielle kontrol, skal  

 indsende besigtigelsesskemaer dagen efter markbesigtigelsen, og samtlige  

 skemaer skal være indsendt til Statsfrøkontrollen senest den 5. juli i  

 høståret.
Dette gælder dog ikke for arter, der udsås i høståret samt for  

 bederoer, hvor seneste dato er 20. juli, henholdsvis 15. august.
6.2 Firmakontrollen Besigtigelsesskemaer skal indsendes umiddelbart efter markbesigtigelsen,  

 og samtlige skemaer skal være indsendt til Statsfrøkontrollen senest den 20.  

 juli i høståret - for bederoer dog senest den 1. september.
