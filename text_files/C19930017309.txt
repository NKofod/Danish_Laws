 I bekendtgørelse nr. 525 af 3. december 1980 om henlæggelse af opgaver og  

 beføjelser efter lov om beskyttelse af havmiljøet (lov nr. 130 af 9. april  

 1980 med senere ændringer) er miljøministerens beføjelser efter bl.a. § 27,  

 stk. 1, hvorefter dumpning af stoffer og materialer ikke må finde sted uden  

 tilladelse, henlagt til Miljøstyrelsen.
 Med henblik på gennemførelse af art. 3 i Rådets direktiv 92/112/EØF af 15.  

 december 1992 om fastsættelse af nærmere regler for harmonisering af  

 programmer for nedbringelse af forurening fra titandioxidindustrien med  

 henblik på at bringe den til ophør (EF-Tidende 1992 L 409 s. 11), kan  

 Miljøstyrelsen ikke meddele tilladelse i henhold til § 27, stk. 1 i lov om  

 beskyttelse af havmiljøet til dumpning af affald, der er omfattet af dette  

 direktiv.
 Denne cirkulæreskrivelse bortfalder den 1. januar 1994, når lov nr. 476 af  

 30. juni 1993 om beskyttelse af havmiljøet træder i kraft.
