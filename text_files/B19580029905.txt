 I medfør af § 14 i færdselslov nr. 153 af 24. maj 1955 fastsætter  

 justitsministeriet herved følgende ændringer i justitsministeriets  

 bekendtgørelse nr. 42 af 2. marts 1956 om udenlandske køretøjer og  

 udenlandske førere af motorkøretøjer.
 Til § 1, stk. 1, føjes som nyt punktum:
 Er motorkøretøjet forsynet med lygter med asymetrisk nærlys, der er  

 indstillet til venstrekørsel, må det ikke benyttes her i landet, medmindre  

 den sektorformede del af lygteglasset, hvorfra de asymetriske stråler udgår,  

 tildækkes, eller lygterne omstilles til højrekørsel.
 § 10,  stk. 1, affattes således:
Personer bosiddende i udlandet kan under midlertidigt ophold her i landet  

 føre motorkøretøj uden at have dansk førerbevis, dersom de er i besiddelse af  

 et i overensstemmelse med den internationale konvention af 24. april 1926  

 eller den internationale færdselskonvention af 19. september 1949, anneks 10,  

 udfærdiget internationalt førerbevis.
Lige med besiddelse af de nævnte  

 internationale førerbeviser stilles besiddelse af et i vedkommendes hjemland  

 udstedt nationalt førerbevis, for så vidt dette enten er udfærdiget med  

 latinske bogstaver eller er ledsaget af en oversættelse til dansk, engelsk  

 eller fransk, udfærdiget af en offentlig myndighed eller af en organisation,  

 der i udstederlandet er autoriseret til at udstede tolddokumenter for  

 motorkøretøjer.
Et i udlandet udstedt førerbevis giver dog ikke adgang til at  

 føre et her i landet registreret køretøj i erhvervsmæssig trafik.
 Justitsministeriet, den 27. september  

 1958.
 P.M.V.
 Vilhelm Boas.
 /Mogens Grau.
