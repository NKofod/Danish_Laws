Fremsat den 27. oktober 2006 af  

 Kirsten Brosbøl (S), Lise von Seelen (S),  

 Lone Dybkjær (RV), Pernille Vigsø Bagge (SF), Jørgen  

 Arbo-Bæhr (EL) og Line Barfod (EL) Forslag til folketingsbeslutning om  

 at udvide beskyttelsestilbuddet for kvinder, der har været ofre for  

 menneskehandel Folketinget pålægger regeringen at udvide beskyttelsestilbuddet  

 for kvinder, der har været ofre for menneskehandel, fra 30 dage til 3  

 måneder.
Bemærkninger til forslaget Beslutningsforslaget er en stort set uændret genfremsættelse af  

 beslutningsforslag nr.
B 113 fra folketingsåret 2005-06 (se Folketingstidende  

 2005-06, forhandlingerne side 7214 og tillæg A side 7362 og 7365)  

.
Menneskehandel Ifølge FN handles der hvert år 4 millioner mennesker over  

 landegrænser.
Menneskehandel er, uanset hvem der handles og til hvilket  

 formål,  

 et brud på menneskerettighederne, men faktum er, at langt størstedelen af  

 ofrene for menneskehandel er kvinder og børn, der sælges til seksuel  

 udnyttelse.
Ifølge International Organization for Migration sælges op mod  

 500.000 kvinder og børn hvert år til prostitutionsmarkederne i Europa.
Antallet af kvinder i prostitution i Danmark er eksploderet i  

 løbet af de sidste 10-15 år.
Det er svært at anslå det præcise antal, fordi  

 megen prostitution foregår skjult, men det vurderes, at der i dag er et sted  

 mellem 4.000 og 8.000 kvinder i prostitution i Danmark  

1) .
En stadig større del af kvinderne i prostitution i Danmark   

 mindst halvdelen  er udenlandske kvinder  

2) . Deres vej til  

 prostitution hænger som oftest sammen med fattigdom og begrænsede muligheder  

 i  

 hjemlandet.
Nogle af kvinderne ved godt, at de kommer hertil for at  

 prostituere  

 sig, men bliver udnyttet økonomisk og grænseoverskridende på andre måder.  

 Andre  

 er ofre for kidnapning og menneskehandel organiseret af dybt kriminelle  

 internationale netværk, som tjener godt på at udnytte kvindernes skrøbelige  

 situation.
Frihedsberøvelse, bedrageri, løgne, vold og voldtægt er en del af  

 disse kvinders hverdag.
 Prostitutionsmiljøet er dybt infiltreret af organiserede  

 kriminelle netværk, som handler med mennesker på tværs af grænser.  

 Omsætningen  

 ved denne handel er godt på vej til at overhale både narko- og våbenhandel.
Når kun få bagmænd er blevet straffet for menneskehandel og  

 rufferi i Danmark, er det bl.a., fordi så få af de handlede kvinder står frem  

 som vidner.
De fleste af de kvinder, som opholder sig ulovligt i Danmark,  

 forlader landet, så snart de bliver identificeret af myndighederne.
Det er et  

 problem for efterforskningen, men ofte i endnu højere grad for kvinderne  

 selv.
 Forslagsstillerne mener, at en forlænget beskyttelsesperiode  

 har to meget vigtige formål: at beskytte og behandle de kvinder, som har  

 været  

 ofre for menneskehandel, og at få flere kvinder til at samarbejde med  

 politiet  

 og vidne, så de kriminelle netværk kan blive optrevlet, bagmændene dømt og  

 yderligere menneskehandel forhindret.
Beskyttelsestilbuddet I dag har handlede kvinder mulighed for at blive i Danmark i 30  

 dage, inden de udvises  den såkaldte refleksionsperiode.
Opholdet  

 tilbydes  

 kvinderne, uanset om de vælger at samarbejde med politiet om retsforfølgelse  

 af  

 bagmændene eller ej.
Opholdstilladelsen kan forlænges, så længe det gavner  

 efterforskningen i sagen, men denne mulighed bliver ikke udnyttet efter  

 hensigten.
Reden-Stop Kvindehandel, som er en selvejende institution under  

 KFUKs sociale arbejde, driver beskyttelsestilbuddet for handlede  

 kvinder på en  

 tidsbegrænset bevilling under regeringens handlingsplan.
I alt 63 kvinder har  

 fra 2003 frem til og med 2005 taget imod beskyttelsestilbuddet, som indtil  

 tidligere i år var på 15 dage.
Men ifølge Reden-Stop Kvindehandel forlader  

 mange handlede kvinder landet med det samme uden at have fået hjælp.
Det har  

 selvfølgelig noget at gøre med, at kvinderne er dobbelt udsatte og frygter  

 hjemsendelse, retsforfølgelse og repressalier fra deres alfonser, som truer  

 med  

 chikane af familien i hjemlandet.
Kvinderne er ofte skamfulde og bange, når de bliver pågrebet.  

 De skammer sig over at have solgt seksuelle ydelser og ønsker ikke at blive  

 stemplet som prostituerede.
Samtidig frygter de bagmændenes straf, når de  

 ikke  

 længere er i stand til at betale af på gælden til dem.
Konsekvensen er, at  

 mange kvinder forlader Danmark uden at have fået den nødvendige hjælp, og  

 uden at  

 det har været muligt for politiet at skabe et tillidsforhold til dem, så de  

 står frem og vidner.
Der er også risiko for, at kvinderne ender med at blive  

 genhandlet til prostitution, når de vender hjem, hvis de ikke får  

 tilstrækkeligt med hjælp.
Forslagsstillerne mener, at de 30 dage er alt for kort tid til  

 at yde kvinderne den hjælp, der er behov for.
Det gælder både psykologhjælp,  

 sundhedstjek, juridisk bistand og en rehabiliteringsindsats koordineret med  

 myndigheder og ngoer i hjemlandet. 30 dage er også langtfra nok til at  

 opbygge  

 kvindernes tillid til retssystemet, så de er villige til at vidne mod  

 bagmændene.
 En længere refleksionsperiode vil dels gøre  

 beskyttelsestilbuddet mere attraktivt for kvinderne, dels give de danske  

 myndigheder den nødvendige tid til at vinde kvindernes tillid og forberede  

 deres rehabilitering i hjemlandet på en holdbar måde.
Erfaringerne fra andre EU-lande viser, at både de oprindelige  

 15 eller de nuværende 30 dage langtfra er tilstrækkeligt.
Derfor anbefaler  

 EUs  

 ekspertgruppe om menneskehandel, at beskyttelsestilbuddet i EU-landene  

 udvides  

 til 3 måneder  

3) .  


  

 Dette bakkes op af både Reden-Stop  

 Kvindehandel og Videns- og Formidlingscenter for Socialt Udsattes Tema  

 Prostitution.
Forslagsstillerne mener, at Danmark bør følge EUs  

 anbefaling.
Forslaget Forslagsstillerne ønsker på ovenstående baggrund at udvide den  

 såkaldte refleksionsperiode fra 30 dage til 3 måneder  stadig med  

 mulighed for  

 forlængelse, så længe det gavner efterforskningen.
Da EUs kamp mod menneskehandel primært vedrører retsområdet,  

 deltager Danmark ikke.
Der er derfor behov for, at alle ansvarlige partier i  

 Danmark selv stiller sig bag en sideløbende national indsats mod kvindehandel  

 og for en forbedring af de handlede kvinders vilkår.
 Forslagsstillerne har noteret sig, at forslaget om at udvide  

 beskyttelsestilbudet har tilslutning også uden for oppositionpartierne.  

 Intentionen med dette forslag er at få en konstruktiv debat med regeringen om  

 den fremtidige danske indsats for at hjælpe ofre for menneskehandel.
En bred indsats Forslagsstillerne vil bekæmpe salg af kvinder til seksuel  

 udnyttelse, uanset om det foregår over grænser eller lokalt i Danmark.  

 Forslagsstillerne medvirkede i 2002 til en ændring af straffeloven, så det  

 også  

 blev strafbart at handle med kvinder til prostitution, jf. vedtagelsen af §  

 262 a  

 i straffeloven (vedtaget den 31.  

 maj 2002). Forslaget om udvidelse af beskyttelsesperioden er et led i en bred  

 national og international indsats.
Skriftlig fremsættelse Kirsten Brosbøl  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at udvide beskyttelsestilbuddet for kvinder, der har  

 været ofre for menneskehandel.
(Beslutningsforslag nr.
B 19).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
1)  

 I 2001 anslog PRO-Centret, at der var mellem 5.450 og 7.800 kvinder i  

 prostitution i Danmark.
Den seneste vurdering fra Videns- og  

 Formidlings-center  

 for Socialt Udsatte lyder på 3.750 plus et ukendt mørketal.  

 Ligestillingsministeren har anslået antallet til 6.000 kvinder, jf.  

 regeringens  

 hand-lingsplan til bekæmpelse af kvindehandel.
 2)  

 Ifølge Reden-Stop Kvindehandel gælder det ca. 50 pct. af kvinderne i  

 indendørs  

 prostitution og 75 pct. af kvinderne i udendørs prostitution.
 3)  

 Report of  

 Experts Group on Trafficking in Human Beings, Bruxelles, 22.  

 December 2004.
