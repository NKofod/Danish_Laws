A.
Indledende bemærkninger Nærmere regler om retten til forældreorlovsydelse er fastsat i  

 Arbejdsministeriets bekendtgørelse nr. 555 af 23. juni 1992. Denne vejledning  

 vedrører konsekvenserne efter arbejdsløshedsforsikringsloven for medlemmer,  

 der bliver omfattet af lov om forældreorlovsydelse.
 Det følger af bekendtgørelsen, at retten til forældreorlovsydelse er  

 forbeholdt medlemmer af arbejdsløshedskasser, der ved orlovens start vil være  

 berettiget til dagpenge ved ledighed.
Betingelsen om dagpengeret medfører bl.a., at  

 arbejdsløshedsforsikringslovens § 53 om medlemsanciennitet og § 55 om  

 arbejdskravet skal være opfyldt.
Derimod skal der ikke ske overførsel af  

 eventuelle overskydende timer efter arbejdsløshedsforsikringslovens § 59,  

 stk. 2, for et medlem, der går på forældreorlovsydelse.
 Har et medlem ved forældreorlovsydelsens start en effektiv karantæne efter  

 arbejdsløshedsforsikringslovens § 87, stk. 1 eller 3, kan der ikke udbetales  

 forældreorlovsydelse i en periode, svarende til karantænen, der herefter  

 anses for udstået.
I henhold til arbejdsløshedsforsikringslovens § 97 e, stk. 1, udgør  

 forældreorlovsydelsen til et fuldtidsbeskæftiget medlem 80% af  

 arbejdsløshedsdagpengenes højeste beløb.
Til et medlem, der er  

 deltidsbeskæftiget, udgør forældreorlovsydelsen 1/37 af ydelsen til  

 fuldtidsbeskæftigede for hver time pr. uge, medlemmet i de sidste 10 uger  

 forud for orloven gennemsnitligt har arbejdet for arbejdsgiveren.
Et medlem anses for at være fuldtidsbeskæftiget, hvis medlemmet de sidste  

 10 uger forud for orlovens begyndelse har været ansat på fuld tid.
I alle  

 andre tilfælde anses medlemmet for at være deltidsbeskæftiget.
 Når der tales om deltidsbeskæftigede medlemmer, omfatter det både  

 fuldtidsforsikrede medlemmer på nedsat tid og deltidsforsikrede medlemmer.  

 Ordningen omfatter altså såvel fuldtids- som deltidsforsikrede medlemmer.
Det er arbejdsløshedskassen, der træffer afgørelse om, hvorvidt medlemmet  

 opfylder dagpengeretsbetingelsen, og om medlemmet skal betragtes som  

 fuldtids- eller deltidsbeskæftiget, medens det er Arbejdsformidlingen, der  

 træffer de øvrige afgørelser for ret til udbetaling af orlovsydelsen.
Det er  

 arbejdsløshedskasserne, der udbetaler orlovsydelsen.
Modtager medlemmet i  

 orlovsperioden løn fra arbejdsgiveren, udbetales orlovsydelsen til  

 arbejdsgiveren.
 Arbejdsløshedskassen udbetaler ydelsen i den orlovsperiode, der er  

 godkendt af Arbejdsformidlingen.
 Som grundlag for arbejdsløshedskassens udbetaling af orlovsydelsen  

 udfylder medlemmet blanket AR 282 »Erklæring til udbetaling af  

 forældreorlovsydelse«.
B.
Konsekvenser for den ledige, der ansættes i orlovsstillingen For medlemmer, der ansættes i orlovsstillinger efter lov om  

 forældreorlovsydelse, gælder de almindelige regler i  

 arbejdsløshedsforsikringsloven, herunder reglerne om arbejdsgiverens betaling  

 af godtgørelse for 1. ledighedsdag.
Hvis der er tale om ansættelse i en deltidsstilling  

 (deltidsbeskæftigelse), er det en betingelse, at den, der ansættes, giver  

 afkald på eventuel ret til supplerende dagpenge, jf. § 7, stk. 2, i lov om  

 forældreorlovsydelse.
Sker der under ansættelsen væsentlige uforudsete  

 ændringer i beskæftigelsens omfang - f.eks. fordi der etableres en  

 arbejdsfordelingsordning eller ved hjemsendelse - kan der dog udbetales  

 supplerende dagpenge.
 Det bemærkes, at et medlem, der accepterer at blive ansat som  

 deltidsbeskæftiget uden ret til supplerende dagpenge, og som ikke samtidig  

 står tilmeldt Arbejdsformidlingen ved ledighedens indtræden, skal have  

 beregnet en ny sats, hvis de almindelige betingelser herfor er opfyldt.
C.
Konsekvenser for medlemmet på forældreorlov 1. Selvforskyldt ledighed Orlov med forældreorlovsydelse anses for fyldestgørende grund til  

 arbejdsophør efter reglerne i direktoratets bekendtgørelse omet  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed.
Hvis et medlem ikke vender tilbage til arbejdspladsen som aftalt, skal  

 forholdet behandles som et arbejdsophør efter reglerne i direktoratets  

 bekendtgørelse om et arbejdsløshedskassemedlems rådighedsforpligtelse og  

 konsekvenserne af selvforskyldt ledighed.
En eventuel karantæne regnes fra  

 den dag, hvor såvel arbejdsgiveren som medlemmet er frigjort fra  

 ansættelsesforholdet.
2. Rådighed Umiddelbart forud for orlovsperioden skal medlemmet opfylde de  

 almindelige rådighedsbetingelser i arbejdsløshedsforsikringsloven.
Medlemmet  

 må f.eks. ikke være syg eller drive selvstændig virksomhed i et omfang, der  

 udelukker fra ret til dagpenge.
Det er uden betydning, at der i perioden  

 mellem orlovsaftalens indgåelse og orlovens start indtræder sygdom af kortere  

 varighed, hvis sygdommen ikke forhindrer medlemmet i at opfylde  

 orlovsaftalen.
 I orlovsperioden er medlemmet derimod fritaget for den almindelige pligt  

 til at stå til rådighed for arbejdsmarkedet.
 Hvis et medlem før orlovsperiodens udløb ønsker at stille sig til rådighed  

 for arbejdsmarkedet og modtage dagpenge, skal medlemmet, for at kunne anses  

 for at stå til rådighed i den resterende orlovsperiode, opfylde betingelserne  

 i § 17 i direktoratets bekendtgørelse om et arbejdsløshedskassemedlems  

 rådighedsforpligtelse og konsekvenserne af selvforskyldt ledighed.
 Perioder med forældreorlovsydelse medregnes ikke til ledighedskravet for  

 afholdelse af vejledningssamtaler, jf. arbejdsløshedsforsikringslovens § 65,  

 og for efterfølgende systematiske rådighedsvurderinger.
3. Fradrag i orlovsydelsen Når et medlem på forældreorlovsydelse samtidig har arbejde og/eller andre  

 indtægter, skal der ske fradrag i orlovsydelsen efter samme regler, som  

 gælder for nedsættelse af dagpenge.
Der henvises til direktoratets  

 bekendtgørelse om arbejdes og indtægters betydning for  

 arbejdsløshedsdagpengenes størrelse.
 Fradraget i forældreorlovsydelsen foretages efter reglerne i direktoratets  

 bekendtgørelse om supplerende (nedsatte) dagpenge til et  

 arbejdsløshedskassemedlem, der er lønmodtager og har nedsat arbejdstid.  

 Bekendtgørelsens regler om tidsbegrænsning for udbetaling af supplerende  

 dagpenge, udbetaling af supplerende dagpenge med dimittendsatsen,  

 mindsteudbetalingsreglen, reglerne om udbetaling af dagpenge for  

 søgnehelligdage og reglerne om arbejdsfordeling finder ikke anvendelse ved  

 udbetaling af forældreorlovsydelse.
 For så vidt angår fradrag for ferie med feriegodtgørelse henvises til pkt.  

 6 nedenfor.
 Der henvises endvidere til direktoratets bekendtgørelse om medlemmer, der  

 har bibeskæftigelse ved selvstændig virksomhed, hvorefter der skal ske  

 fradrag for de timer, der anvendes i virksomheden.
 Der foretages ikke fradrag i orlovsydelsen for sygeperioder i  

 orlovsperioden, hvorunder der ikke modtages ydelser efter lov om dagpenge ved  

 sygdom eller fødsel, jf. pkt. 5 nedenfor.
4. Arbejdskravet Perioder, hvor der udbetales forældreorlovsydelse, medregnes ikke til  

 opfyldelse af arbejdskravet i henhold til arbejdsløshedsforsikringslovens §  

 55, stk. 1 og § 72, stk. 1. Perioden anses for »død periode« i  

 relation til arbejdskravet og forlænger perioden, indenfor hvilken  

 arbejdskravet skal være opfyldt.
Orlovsperioden er ikke omfattet af  

 2-års-grænsen i § 3 i direktoratets bekendtgørelse om beregning af  

 arbejdskravet (26-ugers-reglen) i henhold til § 55 i lov om arbejdsformidling  

 og arbejdsløshedsforsikring m.v., og vil derfor altid medføre, at der ved  

 beregning af arbejdskravet skal ske en forlængelse for orlovsperioden.
 Da det er hele orlovsperioden, der anses for »død periode«, kan  

 lønarbejde der udføres i orlovsperioden, ikke medregnes til opfyldelse af  

 arbejdskravet.
5. Modtagelse af anden offentlig ydelse Når der modtages forældreorlovsydelse, kan der ikke samtidig modtages løn  

 under barsel, ydelse efter lov om dagpenge ved sygdom eller fødsel,  

 orlovsydelse til uddannelse, uddannelsesydelse, statens uddannelsesstøtte,  

 godtgørelse på arbejdsmarkedsuddannelserne eller anden lignende offentlig  

 ydelse til uddannelse, jf. § 4, stk. 2, i lov om forældreorlovsydelse.
6. Ferie og feriedagpenge Holder medlemmet i orlovsperioden ferie med feriegodtgørelse, skal der i  

 henhold til § 4, stk. 1, i direktoratets bekendtgørelse om arbejdes og  

 indtægters betydning for arbejdsløshedsdagpengenes størrelse foretages  

 fradrag i orlovsydelsen for den periode, som udbetalingen dækker.
Et medlem på forældreorlovsydelse betragtes hverken som ledig eller  

 lønmodtager i relation til arbejdsløshedsforsikringslovens § 75 h.
Medlemmet  

 vil derfor ikke kunne modtage feriedagpenge i orlovsperioden.
Derimod vil der  

 i efterfølgende ferieår kunne udbetales feriedagpenge på grundlag af en  

 orlovsperiode i optjeningsåret, medmindre medlemmet har fået udbetalt fuld  

 løn fra arbejdsgiveren.
7. Oplysningspligt og tilbagebetaling Et medlem, der modtager forældreorlovsydelse, er forpligtet til at  

 underrette arbejdsløshedskassen om forhold, der har betydning for retten til  

 ydelsen.
 Har medlemmet givet arbejdsløshedskassen urigtige oplysninger eller  

 fortiet forhold af betydning for retten til ydelsen, eller i øvrigt mod bedre  

 vidende uberettiget modtaget ydelsen, skal forældreorlovsydelsen, der er  

 modtaget med urette, tilbagebetales af medlemmet, jf.  

 arbejdsløshedsforsikringslovens § 86, der i henhold til lovens § 97 h finder  

 tilsvarende anvendelse på forældreorlovsydelse, der er udbetalt med urette.
8. Sanktion Et medlem på forældreorlov kan idømmes sanktion efter  

 arbejdsløshedsforsikringslovens § 87 for svigagtigt eller uagtsomt forhold  

 over for kassen i forbindelse med modtagelsen af ydelsen, jf. lovens § 97 h.
 Medlemmet kan således blive udelukket fra retten til orlovsydelse,  

 dagpenge m.v. eller miste sit medlemskab af kassen.
9. Kasseansvar I tilfælde, hvor der er udbetalt forældreorlovsydelse med urette, har  

 kassen ikke krav på refusion fra statskassen, og udbetalte refusionsbeløb  

 skal tilbagebetales, medmindre den fejlagtige udbetaling skyldes medlemmets  

 svigagtige forhold, jf. arbejdsløshedsforsikringslovens § 97 h og § 86, stk.  

 4 og 5.
Direktoratets bekendtgørelse om refusion fra statskassen i tilfælde, hvor  

 der er udbetalt dagpenge m.v. med urette, finder tilsvarende anvendelse på  

 forældreorlovsydelse, herunder de undtagelser, der - udover svig - gælder for  

 ansvaret.
Det er herunder bestemt, at kasserne også har ret til refusion i  

 tilfælde, hvor fejludbetalingen skyldes Arbejdsformidlingen.
10. Klageadgang Klage over en kasses afgørelse om ret til forældreorlovsydelse, fradrag i  

 ydelsen, ydelsens størrelse, tilbagebetaling, sanktion m.v. kan af den,  

 afgørelsen vedrører, indbringes for direktøren for arbejdsløshedsforsikringen  

 inden 4 uger efter, at klageren har fået meddelelse om afgørelsen, og  

 direktoratets afgørelser vil kunne indbringes for Arbejdsmarkedets Ankenævn,  

 jf. arbejdsløshedsforsikringslovens § 97 i, der henviser til lovens §§ 98 og  

 99.
 Derimod kan Arbejdsformidlingens afgørelser om forældreorlovsydelse ikke  

 indbringes for anden administrativ myndighed, jf. § 9 i lov om  

 forældreorlovsydelse.
