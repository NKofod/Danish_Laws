 I tilslutning til udenrigsministeriets bekendtgørelse nr. 39 af 14. juli  

 1958 og efterfølgende bekendtgørelser, senest nr. 94 af 4. oktober 1976,  

 Lovtidende C, meddeles det, at yderligere følgende lande med virkning fra de  

 anførte datoer har tiltrådt den i London den 12. maj 1954 undertegnede  

 konvention, som ændret i 1962, til undgåelse af olieforurening af havet:
Bahama har erklæret, at landets tiltrædelse er betinget af, at artikel XI  

 skal forstås således, at den forbeholder konventionsdeltagerne ret til selv  

 at træffe lovgivningsmæssige foranstaltninger for havområder, over hvilke de  

 har jurisdiktion.
Bahama har endvidere taget forbehold over for artikel VIII,  

 idet man fralægger sig ansvar for eksistensen af tilstrækkelige  

 bortskaffelsesfaciliteter i landet.
Endelig har Bahama erklæret, at man kun  

 vil føle sig bundet af ændringer i konventionen, foretaget efter proceduren i  

 art.
XVI, stk. 2, såfremt man udtrykkeligt har godkendt disse.
 Argentina har taget forbehold over for artikel XIII om indbringelse for  

 Den internationale Domstol af tvistigheder om konventionens anvendelse og har  

 endvidere erklæret, at landet for så vidt angår ændringer til konventionen,  

 vedtaget i medfør af artikel XVI, stk. 4, kun vil føle sig bundet af sådanne,  

 som landet udtrykkeligt har godkendt.
 Bulgarien har taget det forbehold over for konventionen, at tvistigheder  

 om konventionens anvendelse kun skal kunne behandles ved Den internationale  

 Domstol eller ved voldgift, når alle parter i tvistigheden er enige herom.
 Chile har taget forbehold over for artikel VIII, idet man fralægger sig  

 ansvar for eksistensen af tilstrækkelige bortskaffelsesfaciliteter i landet.
 Udenrigsministeriet, den 17. april 1978.
 F.M.
