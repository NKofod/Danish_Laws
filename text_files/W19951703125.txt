Ikke givet erstatning for støjgener fra motorvejen og dominans ved  

 motorvejsdæmningen U D S K R I F T AF FORHANDLINGSPROTOKOLLEN FOR EKSPRROPRIATIONSKOMMISSIONEN VEDRØRENDE FREMTIDIGE MOTORVEJSANLÆG I JYLLAND BØRUP - HERSLEV (Protokoltilførsel den 1. juni 1995) 29. hæfte Torsdag den 1. juni 1995 lod kommissarius protokollen tilføre  

 nedenstående kendelse vedrørende et erstatningsspørgsmål, der blev behandlet  

 under forretningen den 3. maj 1995, uden at der blev opnået forlig.
Protokollen førtes af fuldmægtig, cand. jur.
Karen Buskgaard.
 Kommissionen har afsagt følgende kendelse:
 Lb. nr. 46. Matr. nr. x, y by.
Ejer: NN Da der ikke har kunnet opnås forlig om erstatningsspørgsmålet vedrørende  

 nærhedsgener fra motorvejen, er der blevet afsagt følgende KENDELSE:
Ejendommen og motorvejsanlægget ejendommen ligger øst for motorvejen og har ikke afstået areal til denne.  

 Kommunevej z, der forløber gennem matr. nr. x og deler det i to lodder,  

 afbrydes ved motorvejen.
Der etableres en ny kommunal sti under motorvejen,  

 der forbinder de to ender af v.
Til brug ved arbejdet med etablering af stien  

 blev der midlertidigt eksproprieret ca. 100 (m2) af ejendommen.
Ellers blev  

 ejendommen ikke berørt af ekspropriationerne til motorvejen.
Ejendommen ligger i et meget kuperet terræn.
Syd for ejendommen løber v  

 Bæk i retning vest-øst.
Terrænet skråner fra både nord og syd ned mod bækken.  

 Syd for bækken ligger terrænet højere end nord for.
Motorvejen skærer bækken  

 vinkelret og passerer denne på en ca. 20 m høj dæmning.
Fra dæmningen og  

 sydpå er motorvejen nedgravet i højdedraget.
Ejendommens bygninger er placeret på den sydligste lod af matr. nr. x, med  

 en staldbygning nærmest motorvejen og parallelt med denne.
Stuehuset ligger  

 på tværs ud for staldbygningens nordlige ende. Øst for stuehuset ligger andre  

 driftsbygninger.
Haven ligger nord og øst for stuehuset.
Stuehuset, der har uudnyttet tagetage, er indrettet med soveværelse og  

 køkken i nordsiden og stuer i sydsiden ud mod gårdspladsen.
Mindsteafstanden  

 fra foden af motorvejsdæmningen til nærmeste hjørne af stuehuset er ca. 125  

 m, og dæmningen kan ikke ses fra stuehuset.
Udsigten fra stuen og  

 gårdspladsen mod syd over dalen og højdedraget bagved er uændret.
Vejdirektoratet har udarbejdet en støjvurdering for ejendommen.
Behovet  

 for støjbeskyttelse er vurderet ud fra de græseværdier, som skal overholdes  

 ved nybyggeri langs eksisterende veje.
Dissse grænseværdier er 55 dB(A) på  

 facade udendørs og 35 dB(A) indendørs i opholdsrum.
Vurderingen er foretaget  

 på grundlag af beregninger efter den fællesnordiske beregningsmodel for  

 beregning af vejtrafikstøj, der er angivet i vejdatalaboratoriets rapport nr.  

 93, 1989 »Beregningsmodel for vejtrafikstøj, revideret 1989«.
Der  

 anvendes trafikdata for år 2010. Der er gennemført beregning af  

 støjbelastningen ved facade af stuehus mod gård og ved nærmeste hjørne af  

 svinestald.
Omkringliggende bygningers skærmeffekt er medregnet.
 Støjbelastning er beregnet til 57 dB(A) ved stuehus og 64,5 dB(A) ved  

 stald.
Ved støjafskærmning med en ca. 300 m lang og 2 m høj skærm ved motorvejens  

 kronekant vil belastningen ved stalden kunne reduceres til 62 dB(A), medens  

 belastningen ved stuehuset vil være uændret.
Som alternativ til  

 støjafskærmning kan udføres facadeisolering af boligen.
Der er dog ifølge  

 beregningern allerede et indendørs lydtrykniveau i opholdsrum på under 35  

 dB(A).
 Priserne for støjbeskyttelse er af Vejdirektoratet ansat til 800.000 kr.  

 for skærm ved motorvejen og 20.000 kr. for udskiftning af vinduer mod  

 motorvejen med termolydruder, begge priser excl. moms.
Parternes-påstande Ejerne har nedlagt påstand om, at der tillægges dem erstatning for  

 støjgener fra motorvejen og dominans ved motorvejsdæmningen, men de har ikke  

 nøjere opgjort deres erstatningskrav.
 Vejdirektoratet har nedlagt påstand om, at der ikke gives erstatning for  

 gener som følge af vejanlæggets nærhed.
Ekspropriationskommissionens afgørelse Ekspropriationskommissionen har taget udgangspunkt i, at der ikke findes  

 bestemmelser om støjbeskyttelse ved udbygning af bestående veje eller anlæg  

 af nye veje.
Der er således ikke fastsat bestemte grænseværdier, der skal  

 overholdes, som det er tilfældet ved nybyggeri langs eksisterende veje.  

 Spørgsmålet om foranstaltninger imod eller erstatning for støjgener må  

 afgøres ud fra en konkret vurdering af forholdene på de enkelte ejendomme.  

 Det samme gælder spørgsmålet om erstatning for et anlægs dominerende  

 virkning.
I det foreliggende tilfælde er der efter kommissionens opfattelse ikke  

 grundlag for at bekoste støjafskærmning hverken i form af en støjskærm eller  

 facadeisolering.
Der er herved dels lagt vægt på de foretagne støjberegninger  

 dels på iagttagelser i marken.
Under kommissionens besøg på ejendommen, der  

 foregik i tørvejr og jævn vestenvind, føltes trafikstøjen fra motorvejen ikke  

 generende hverken inde i stuehuset eller ude i haven.
I stuen, der vender ud  

 mod gårdspladsen, kunne motorvejen hverken ses eller høres.
Ej heller er der  

 efter kommissionens vurdering grundlag for at yde erstatning for dominans fra  

 motorvejsdæmningen, der for det første ikke kan ses fra ejendommens stuehus  

 eller indre gårdsplads, og for det andet synes at falde godt ind i det i  

 forvejen stærkt kuperede landskab.
Herefter b e s t e m m e s:
 Der tilkendes ikke ejerne nogen erstatning for vejanlæggets nærhed.
 For konsulentbistand 1.500 kr.
Således passeret K.
Junge Pedersen /K.
Buskgaard Udskriftens rigtighed bekræftes.
