Feriedagpenge, arbejdsplads i udlandet, dansk arbejdsgiver Ankenævnet har behandlet Deres klage på møde den 2008.
Nævnet traf denne A F G Ø R E L S E Ankenævnet finder, at De var ansat i X for en dansk arbejdsgiver.
 De har således ret til feriedagpenge, såfremt de øvrige betingelser herfor er opfyldt.
 Ankenævnet ændrer således Arbejdsdirektoratets afgørelse af den 25. juli 2008.
B E G R U N D E L S E Ankenævnet har lagt til grund, at  De i perioden fra 1. maj 2007 til 30. april 2008 var ansat i XXX i X,  De var ansat lokalt i XX,  De har anmodet om feriedagpenge i perioderne 7. december til 11. december 2007 og 24. december 2007 til 1. januar 2008,  XXXs hjemsted ifølge foreningens vedtægter er XXXXXX, Danmark,  foreningens medlemmer er XXXX og YY,  foreningens overordnede ledelse varetages af bestyrelsen bestående af en repræsentant udpeget af hver medlemsorganisation,  bestyrelsen varetager foreningens overordnede ledelse og fastlægger herved retningslinjerne for foreningens arbejde.
Det påhviler bestyrelsen at føre tilsyn med foreningens virksomhed,  XXXX har oplyst, at man i XXXX har ansat en faglig koordinator på programmet, som indkalder bestyrelsen, når der er overordnede ting på programmet, og  bestyrelsen er med, når der ansættes direktør i XX.
 Ankenævnet finder, at De i X arbejdede for en dansk arbejdsgiver.
 Ankenævnet har lagt vægt på, at foreningens hjemsted er i Danmark.
 Ankenævnet har endvidere lagt vægt på, at foreningens medlemmer er XXXX og YY.
Videre har ankenævnet lagt vægt på, at foreningens overordnede ledelse varetages af bestyrelsen bestående af en repræsentant udpeget af hver medlemsorganisation.
Bestyrelsen varetager foreningens overordnede ledelse og fastlægger herved retningslinjerne for foreningens arbejde.
Det påhviler bestyrelsen at føre tilsyn med foreningens virksomhed.
 Endelig har ankenævnet lagt vægt på, at bestyrelsen er med, når der ansættes direktør i XX.
R E G L E R Ankenævnet henviser til  § 75 h i lov om arbejdsløshedsforsikring mv., jf. lovbekendtgørelse nr. 994 af 8. august 2007, og  § 3, stk. 3 Arbejdsdirektoratets bekendtgørelse nr. 480 af 10. juni 2003 om feriedagpenge.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K YYY Regler Lov om arbejdsløshedsforsikring mv., jf.
Lovbekendtgørelse nr. 994 af 8. august 2007 Feriedagpenge § 75 h.
Et medlem optjener ret til ferie med feriedagpenge på grundlag af perioder, hvorunder arbejdsløshedskassen har udbetalt ydelser til medlemmet.
Udbetaling af efterløn giver dog ikke ret til feriedagpenge.
Stk. 2. Et medlem optjener endvidere ret til ferie med feriedagpenge på grundlag af perioder, for hvilke medlemmet har fået udbetalt 1) sygedagpenge i henhold til lov om sygedagpenge eller dagpenge i henhold til lov om ret til orlov og dagpenge ved barsel, men ikke har optjent ret til ferie med feriegodtgørelse eller løn, 2) voksenuddannelsesstøtte i henhold til lov om statens voksenuddannelsesstøtte eller 3) ydelser, der efter regler fastsat af direktøren for Arbejdsdirektoratet, kan sidestilles med de i stk. 1 og de under nr. 1 og 2 nævnte ydelser.
 Stk. 3. For et medlem, der er optaget i arbejdsløshedskassen på grundlag af gennemførelse af en erhvervsmæssig uddannelse, jf. § 41, stk. 1, nr. 3, litra b, gælder følgende:
 1) Er optagelsen sket i perioden 2. maj til og med 31. juli i et ferieår, har medlemmet ret til 15 dage med feriedagpenge i såvel det pågældende som det følgende ferieår.
 2) Er optagelsen sket i perioden 1. august til og med 31. december i et ferieår, har medlemmet ret til 10 dage med feriedagpenge i det pågældende ferieår og 15 dage med feriedagpenge i det følgende ferieår.
 3) Er optagelsen sket i perioden 1. januar til og med 1. maj i et ferieår, har medlemmet ret til 5 dage med feriedagpenge i det pågældende ferieår og 15 dage med feriedagpenge i det følgende ferieår.
 4) Der sker fradrag i antallet af dage med ret til feriedagpenge i et ferieår efter nr. 1-3, i det omfang medlemmet til brug for samme ferieår har optjent ret til ferie med feriegodtgørelse eller løn.
Stk. 4. Retten til feriedagpenge er betinget af, at medlemmet på ferietidspunktet 1) er i et arbejdsforhold som lønmodtager eller er ledigt, 2) ville have dagpengeret i tilfælde af ledighed og 3) har afholdt sin optjente ferie med feriegodtgørelse eller løn.
 Stk. 5. Uanset bestemmelsen i stk. 4, nr. 1, kan ledige medlemmer, der deltager i uddannelse og modtager aktiveringsydelse efter denne lov, godtgørelse efter lov om godtgørelse ved deltagelse i erhvervsrettet voksen- og efteruddannelse eller voksenuddannelsesstøtte efter lov om statens voksenuddannelsesstøtte, i stedet for disse ydelser vælge at få udbetalt optjente feriedagpenge under uddannelsesinstitutionens ferielukning og lignende.
Stk. 6. Beregning af feriedagpengeretten efter stk. 1 sker således, at et medlem, der i hele optjeningsåret har modtaget ydelser svarende til dagpenge ved fuld ledighed, vil optjene ret til 25 dage med feriedagpenge.
I øvrige tilfælde sker der en forholdsmæssig beregning.
Stk. 7. Nærmere regler om feriedagpenge, herunder om beregning af feriedagpengeretten, feriedagpengenes størrelse, lediges underretning til staten i jobcenteret om tidspunktet for feriens afholdelse og kommunernes medvirken efter stk. 2, fastsættes af direktøren for Arbejdsdirektoratet efter forhandling med Beskæftigelsesrådet.
Endvidere fastsætter beskæftigelsesministeren efter forhandling med undervisningsministeren regler om indberetning til arbejdsløshedskasserne fra de myndigheder, der varetager udbetalingen af voksenuddannelsesstøtten.
Arbejdsdirektoratets bekendtgørelse nr. 480 af 10. juni 2003 om feriedagpenge Betingelser for ret til feriedagpenge Før ferien § 1. Før ferien skal man 1) være enten lønmodtager eller ledig, 2) stå til rådighed for arbejdsmarkedet, jf. lovens §§ 62 og 62 a, og 3) opholde sig i Danmark, jf. dog § 2, 1. pkt.
Stk. 2. Uanset stk. 1, nr. 3, kan man rejse ud af Danmark efter normal arbejdstids ophør dagen før ferien begynder.
Hvis ferien begynder en mandag, kan man rejse ud af Danmark efter normal arbejdstids ophør om fredagen eller i weekenden før ferien, jf. dog § 2.
 Stk. 3. Man må ikke være omfattet af konflikt, jf. lovens § 61.
§ 2. Man kan få feriedagpenge, hvis man har bopæl i Danmark og vender tilbage hertil fra et ophold i udlandet.
Man skal opholde sig i Danmark, når ferien begynder, og man skal kunne dokumentere det.
Under ferien § 3. Under ferien skal man opfylde de samme betingelser for at få dagpenge, som hvis man var ledig, jf. dog § 4. Man skal dog ikke stå til rådighed, jf. lovens § 62.
Stk. 2. Man skal desuden 1) holde ferie, 2) have optjent ret til feriedagpenge, jf. kapitel 2, 3) have holdt den betalte ferie, man har ret til efter ferieloven, jf. dog § 13, og 4) have bopæl i Danmark.
 Stk. 3. Hvis man er ansat i udlandet for en udenlandsk arbejdsgiver, kan man ikke få feriedagpenge.
Stk. 4. Uanset stk. 1, kan man få feriedagpenge, hvis man deltager i et forløb på en højskole el.lign., hvis forløbet ikke på forhånd er fastsat til at vare længere end ferien.
Forløbet må ikke være begyndt før ferien.
Stk. 5. Hvis man bliver syg eller frihedsberøvet under ferien, har man stadig ret til feriedagpenge.
Det gælder dog kun, hvis man ikke før ferien vidste, at man ville blive syg eller frihedsberøvet.
 Stk. 6. Man kan ikke få både feriedagpenge og løn eller indtægter, der træder i stedet for løn, for den samme ferie, jf. dog § 13, stk. 1 og 2, og § 15.
