(Kriminalforsorgens anstalter og  

 arresthusene) På baggrund af et afholdt møde i Nordisk arbejdsgruppe vedrørende  

 Grebsteknik hvor man konkluderede, at brugen af sidehalsgreb burde afskaffes  

 på grund af meget stor skaderisiko, har spørgsmålet været forelagt  

 Retslægerådet.
Retslægerådet har i udtalelse af den 21. maj 1996 tilkendegivet, at  

 regelret anlæggelse af et sidehalsgreb formentlig kan indebære risiko for  

 mindre led- og muskelskader i halsen.
Retslægerådet finder imidlertid, at der  

 ved såvel anlæggelse af grebet, under faldet og efterfølgende fastholdelse i  

 liggende stilling, er en nærliggende fare for en utilsigtet sammentrykning og  

 påvirkning af halsen med heraf følgende livsfare ved kvælning eller  

 chokvirkning udløst fra halsens pulsårer eller strubehovedet.
 Under henvisning hertil er det direktoratets opfattelse, at brugen af  

 sidehalsgreb skal afskaffes og erstattes af et mere skånsomt greb.
 Der er allerede iværksat tiltag med henblik på at få udviklet et mindre  

 risikabelt og mere skånsomt og hensigtsmæssigt greb som afløser for  

 sidehalsgrebet.
 Indtil dette er helt afklaret, må sidehalsgreb herefter kun bruges i  

 ganske særlige nødretslignende situationer.
 Personalet bedes straks gjort bekendt hermed.
