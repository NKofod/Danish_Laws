 Ved kgl. resolution af 6. december 1966 har Danmark ratificeret den under  

 14. september 1963 i Tokio undertegnede konvention angående lovovertrædelser  

 og visse andre handlinger begået ombord i luftfartøjer.
 Konventionens ordlyd er som følger (den spanske tekst er udeladt):
KONVENTION angående lovovertrædelser og visse andre handlinger begået ombord i  

 luftfartøjer DE STATER, som er deltagere i denne konvention, ER BLEVET ENIGE om følgende:
 Konventionens anvendelsesområde.
 Artikel 1.
 1. Denne konvention skal finde anvendelse på:
 2. Bortset fra bestemmelserne i kapitel III skal denne  

 konvention finde anvendelse på lovovertrædelser eller handlinger, begået af  

 en person ombord i et luftfartøj registreret i en kontraherende stat, medens  

 dette luftfartøj er under flyvning eller på overfladen af det åbne hav eller  

 på et hvilket som helst andet område uden for nogen stats territorium.
 3. I denne konvention anses et luftfartøj for at være  

 under flyvning fra det øjeblik, da motoreffekten anvendes med henblik på  

 start, og indtil det øjeblik, da landingsafløbet er tilendebragt.
 4. Denne konvention skal ikke finde anvendelse på  

 luftfartøjer, der benyttes i militær-, told- eller polititjeneste.
 Artikel 2.
 Uden præjudice for bestemmelserne i artikel 4 og med forbehold af  

 tilfælde, hvor sikkerheden for luftfartøjet eller for ombordværende personer  

 eller gods gør det påkrævet, skal ingen bestemmelse i denne konvention  

 fortolkes som givende bemyndigelse til eller nødvendiggørende nogen  

 foranstaltning med hensyn til overtrædelser af straffelove af politisk  

 karakter eller baseret på race- eller religionsdiskrimination.
 Jurisdiktion.
 Artikel 3.
 1. Luftfartøjets registreringsland er kompetent til at  

 udøve jurisdiktion over lovovertrædelser og handlinger begået ombord.
 2. Enhver kontraherende stat skal tage sådanne  

 forholdsregler, som måtte være nødvendige for at fastslå dens jurisdiktion  

 som registreringsland over lovovertrædelser begået ombord i luftfartøjer, der  

 er registreret i en sådan stat.
 3. Denne konvention udelukker ikke strafferetslig  

 jurisdiktion udøvet i overensstemmelse med national lovgivning.
 Artikel 4.
 En kontraherende stat, som ikke er registreringslandet, kan ikke skride  

 ind over for et luftfartøj under flyvning for at udøve sin strafferetslige  

 jurisdiktion over en lovovertrædelse begået ombord, undtagen i følgende  

 tilfælde:
 Fartøjschefens beføjelser.
 Artikel 5.
 1. Bestemmelserne i dette kapitel skal ikke finde  

 anvendelse på lovovertrædelser og handlinger, der er begået eller er ved at  

 blive begået af en person ombord i et luftfartøj under flyvning i  

 registreringslandets luftrum eller over det åbne hav eller over et hvilket  

 som helst andet område uden for en stats territorium, medmindre stedet for  

 sidste afgang eller næste påtænkte landing er beliggende i en anden stat end  

 registreringslandet, eller luftfartøjet senere - stadig med en sådan person  

 ombord - flyver ind i luftrummet over en anden stat end registreringslandet.
2. Uanset bestemmelserne i artikel 1, stk. 3, skal et  

 luftfartøje i dette kapitel anses for at være under flyvning på et hvilket  

 som helst tidspunkt fra det øjeblik, da alle dets udvendige døre er lukket  

 efter indstigning, og indtil det øjeblik, da nogen sådan dør er åbnet for  

 udstigning.
I tilfælde af nødlanding skal bestemmelserne i dette kapitel  

 fortsat være gældende med hensyn til lovovertrædelser o handlinger begået  

 ombord, indtil en stats kompetente myndigheder overtager ansvaret for  

 luftfartøjet og for ombordværende personer og gods.
 Artikel 6.
 1. Luftfartøjschefen kan, når han har rimelig grund  

 til at tro, at en person ombord i luftfartøjet har begået eller står i begreb  

 med at begå en lovovertrædelse eller handling, som er omtalt i artikel 1,  

 stk. 1, over for en sådan person træffe de rimelige foranstaltninger,  

 herunder anvendelse af tvang, som er påkrævede:
2. Luftfartøjschefen kan forlange eller give  

 bemyndigelse til assistance fra andre besætningsmedlemmer og kan anmode om  

 eller give bemyndigelse til, men ikke forlange assistance fra passagerer til  

 anvendelse af tvang mod en person, over for hvem han er berettiget til at  

 anvende tvangsforanstaltninger.
Ethvert besætningsmedlem eller enhver  

 passager kan også tage rimelige præventive forholdsregler uden sådan  

 bemyndigelse, når han har rimelige grunde til at tro, at en sådan handling er  

 umiddelbart nødvendig for at beskytte sikkerheden for luftfartøjet eller for  

 deri værende personer eller gods.
 Artikel 7.
 1. Tvangsforanstaltninger anvendt mod en person i  

 overensstemmelse med artikel 6 må ikke opretholdes ud over noget som helst  

 sted, hvor luftfartøjet lander, medmindre.
 2. Luftfartøjschefen skal snarest gørligt, og om  

 muligt før landing på en stats territorium med en person om bord, mod hvem  

 der er truffet tvangsforanstaltninger i overensstemmelse med bestemmelserne i  

 artikel 6, underrette en sådan stats myndighed om, at en person ombord er  

 underkastet tvangsforanstaltninger, og om grundene til sådanne  

 foranstaltninger.
 Artikel 8.
 1. Luftfartøjschefen kan, for så vidt det er  

 nødvendigt for formålet med artikel 6, stk. 1 a) eller b), på en hvilken som  

 helst stats territorium, hvor luftfartøjet lander, sætte enhver person fra  

 borde, som han har rimelig grund til at tro har begået eller står i begreb  

 med at begå en handling som omtalt i artikel 1, stk. 1 b), ombord i  

 luftfartøjet.
 2. Luftfartøjschefen skal til myndighederne i den  

 stat, hvori han sætter en person fra borde i henhold til denne artikel,  

 indberette, at en sådan afsætning har fundet sted, samt grundene hertil.
 Artikel 9.
 1. Luftfartøjschefen kan til de kompetente myndigheder  

 i enhver kontraherende stat, på hvis territorium luftfartøjet lander,  

 udlevere enhver person, som han har rimelig grund til at tro har begået en  

 handling ombord i luftfartøjet, der efter hans mening er en alvorlig  

 lovovertrædelse i henhold til straffelovgivningen i luftfartøjets  

 registreringsland.
 2. Luftfartøjschefen skal snarest gørligt og om muligt  

 før landing på en kontraherende stats territorium med en person ombord, som  

 luftfartøjschefen agter at udlevere i overensstemmelse med ovenstående  

 stykke, underrette en sådan stats myndigheder om, at det er hans hensigt at  

 udlevere en sådan person og om grundene dertil.
 3. Luftfartøjschefen skal til de myndigheder, til hvem  

 en mistænkt lovovertræder udleveres i overensstemmelse med denne artikels  

 bestemmelser, afgive bevismateriale og oplysninger, som ifølge loven i  

 luftfartøjets registreringsland er lovligt i hans besiddelse.
 Artikel 10.
 For forholdsregler taget i overensstemmelse med denne konvention skal  

 hverken luftfartøjschefen, nogen andet besætningsmedlem, nogen passager,  

 luftfartøjets ejer eller bruger eller den person, for hvem flyvninger er  

 udført, kunne holdes ansvarlig i nogen som helst proces på grund af den  

 behandling, der blev den person til del, mod hvem forholdsreglerne blev  

 taget.
 Ulovlig bemægtigelse a luftfartøjer.
 Artikel 11.
 1. Når en person ombord på ulovlig vis ved vold eller  

 trussel herom har foretaget indgreb i, bemægtiget sig eller på anden måde  

 udøvet uretmæssig kontrol over et luftfartøj under flyvning, eller når en  

 sådan handling er ved at blive begået, skal de kontraherende stater træffe  

 alle egnede foranstaltninger til at tilbagegive kontrollen over luftfartøjet  

 til dets lovlige chef eller til at bevare hans kontrol over luftfartøjet.
 2. I de i det forgående stykke omhandlede tilfælde  

 skal den kontraherende stat, hvori luftfartøjet lander, tillade dets passager  

 og besætning at fortsætte deres rejse snarest muligt og skal tilbagegive  

 luftfartøjet og godset deri til de personer, der er lovligt berettigede  

 dertil.
 Staternes beføjelser og pligter.
 Artikel 12.
 Enhver kontraherende stat skal tillade chefen på et luftfartøj, der er  

 registreret i en anden kontraherende stat, at sætte en hvilken som helst  

 person fra borde i henhold til artikel 8, stk. 1.
 Artikel 13.
 1. Enhver kontraherende stat skal modtage enhver  

 person, som luftfartøjschefen udleverer i henhold til artikel 9, stk. 1.
2. Efter at have sikret sig, at omstændighederne  

 berettiger dertil, skal enhver kontraherende stat tage i forvaring eller ved  

 andre foranstaltninger sikre sig tilstedeværelsen af enhver person, der er  

 mistænkt for at have begået en handling som omhandlet i artikel 11, stk. 1,  

 og af enhver person, den har modtaget.
Forvaringen og de andre  

 foranstaltninger skal være i overensstemmelse med loven i den pågældende  

 stat, men kan kun opretholdes i et sådant tidsrum, som med rimelighed er  

 nødvendigt for at muliggøre, at foranstaltninger til strafforfølgning eller  

 udlevering indledes.
 3. Enhver person, der er taget i forvaring i henhold  

 til foregående stykke, skal have bistand til straks at komme i forbindelse  

 med den nærmeste kompetente repræsentant for den stat, hvori han er  

 statsborger.
 4. En kontraherende stat, til hvem en person udleveres  

 i henhold til artikel 9, stk. 1, eller på hvis territorium et luftfartøj  

 lander efter begåelsen af en handling som omtalt i artikel 11, stk. 1, skal  

 omgående foretage en foreløbig undersøgelse af omstændighederne.
5. Når en stat i henhold til denne artikel har taget  

 en person i forvaring, skal den omgående underrette luftfartøjets  

 registreringsland og det land, hvori den tilbageholdte person er statsborger,  

 samt, såfremt den skønner det tilrådeligt, enhver anden deri interesseret  

 stat om, at en sådan person er i forvaring, og om de omstændigheder, der  

 berettiger hans tilbageholdelse.
Den stat, der foretager den i denne artikels  

 stk. 4 omhandlede foreløbige undersøgelse, skal straks meddele udfaldet heraf  

 til de nævnte stater samt angive, om den påtænker at udøve jurisdiktion.
 Artikel 14.
 1. Når en person er blevet sat fra borde i  

 overensstemmelse med artikel 8, stk. 1, eller udleveret i overensstemmelse  

 med artikel 9, stk. 1, eller er gået fra borde efter at have begået en  

 handling som omtalt i artikel 11, stk. 1, og når en sådan person ikke kan  

 eller ikke ønsker at fortsætte sin rejse, og den stat, hvori han er landet,  

 nægter ham adgang, kan denne stat, såfremt den pågældende person ikke er  

 statsborger eller fast bosiddende deri, sende ham tilbage til den stats  

 territorium, hvor han er statsborger eller fast bosiddende, eller til den  

 stats territorium, hvor han begyndte sin flyverejse.
 2. Hverken afsætning eller udlevering, ej heller  

 indsættelse i forvaring eller andre foranstaltninger som omhandlet i artikel  

 13, stk. 2, eller tilbagesendelse af den pågældende person skal anses for  

 ensbetydende med, at den pågældende har fået adgang til vedkommende  

 kontraherende stats territorium i henhold til dens lovgivning om personers  

 indrejse eller adgang, og intet i denne konvention skal have indflydelse på  

 en kontraherende stats lovgivning om udvisning af personer fra dens  

 territorium.
 Artikel 15.
 1. Med forbehold af artikel 14 skal enhver person, der  

 er blevet sat fra borde i overensstemmelse med artikel 8, stk. 1, eller  

 udleveret i overensstemmelse med artikel 9, stk. 1, eller er gået fra borde  

 efter at have begået en handling som omtalt i artikel 11, stk. 1, og som  

 ønsker at fortsætte sin rejse, uhindret kunne rejse videre så snart som  

 muligt til ethvert sted efter eget ønske, medmindre hans nærværelse er  

 påkrævet ifølge loven i den stat, hvor han er landet, med henblik på  

 foranstaltninger til udlevering eller strafforfølgning.
 2. Med forbehold af dens lovgivning om indrejse i og  

 adgang til samt udlevering og udvisning fra dens territorium skal en  

 kontraherende stat, på hvis territorium en person er blevet sat fra borde i  

 overensstemmelse med artikel 8, stk. 1, eller udleveret i overensstemmelse  

 med artikel 9, stk. 1, eller er gået fra borde og er mistænkt for at have  

 begået en handling som omtalt i artikel 11, stk. 1, give en sådan person en  

 behandling, som ikke er mindre gunstig for hans beskyttelse og sikkerhed end  

 den, der tilstås samme kontraherende stats statsborgere under lignende  

 omstændigheder.
 Andre bestemmelser.
 Artikel 16.
 1. Lovovertrædelser begået i luftfartøjer, der er  

 registreret i en kontraherende stat, skal, for så vidt angår udlevering,  

 behandles, som om de var begået ikke blot på det sted, hvor de fandt sted,  

 men også på luftfartøjets registreringslands territorium.
 2. Med forbehold af bestemmelserne i foregående stykke  

 skal intet i denne konvention anses som skabende en forpligtelse til at  

 tilstå udlevering.
 Artikel 17.
 Ved udførelsen af foranstaltninger vedrørende undersøgelse eller arrest  

 eller anden udøvelse af jurisdiktion i forbindelse med en lovovertrædelse  

 begået om bord i luftfartøjer skal de kontraherende stater tage skyldigt  

 hensyn til luftfartens sikkerhed og andre interesser og skal handle således,  

 at unødig forsinkelse af luftfartøjet, passagererne, besætningen eller godset  

 undgås.
 Artikel 18.
 Såfremt kontraherende stater opretter fælles lufttransportorganisationer  

 eller internationale luftfartsforetagender der benytter luftfartøjer, som  

 ikke er registreret i en bestemt stat, skal disse stater under hensyn til  

 forholdene udpege en stat iblandt dem, som for denne konventions formål skal  

 betragtes som registreringslandet, og give meddelelse herom til  

 Organisationen for international civil luftfart, der skal videregive  

 meddelelsen til alle stater, som er deltagere i denne konvention.
 Slutbestemmelser.
 Artikel 19.
 Indtil den dato, da denne konvention træder i kraft i henhold til  

 bestemmelserne i artikel 21, skal den stå åben for undertegnelse af enhver  

 stat, som på den dato er medlem af De forenede Nationer eller af nogen af  

 særorganisationerne.
 Artikel 20.
 1. Denne konvention skal ratificeres af  

 signatarstaterne i overensstemmelse med deres forfatningsmæssige regler.
 2. Ratifikationsinstrumenterne skal deponeres hos  

 Organisationen for international civil luftfart.
 Artikel 21.
1. Så snart tolv af signatarstaterne har deponeret  

 deres ratifikationsinstrumenter vedrørende denne konvention, træder den i  

 kraft mellem dem på den halvfemsindstyvende dag efter datoen for deponeringen  

 af det tolvte ratifikationsinstrument.
Den træder i kraft for hver stat, der  

 derefter ratificerer den, på den halvfemsindstyvende dag efter deponeringen  

 af dens ratifikationsinstrument.
 2. Så snart denne konvention træder i kraft, skal den  

 af Organisationen for international civil luftfart registreres hos De  

 forenede Nationers generalsekretær.
 Artikel 22.
 1. Denne konvention skal, når den er trådt i kraft,  

 stå åben for tiltrædelse af enhver stat, der er medlem af De forenede  

 Nationer eller nogen af særorganisationerne.
 2. En stats tiltrædelse skal ske ved deponering af et  

 tiltrædelsesinstrument hos Organisationen for international civil luftfart og  

 får virkning fr den halvfemsindstyvende dag efter datoen for denne  

 deponering.
 Artikel 23.
 1. Enhver kontraherende stat kan opsige denne  

 konvention ved notifikation, stilet til Organisationen for international  

 civil luftfart.
 2. Opsigelsen får virkning seks måneder efter den  

 dato, på hvilken Organisationen for international civil luftfart har modtaget  

 notifikation om opsigelsen.
 Artikel 24.
1. Enhver tvist mellem to eller flere kontraherende  

 stater vedrørende fortolkningen eller anvendelsen af denne konvention, som  

 ikke kan afgøres ved forhandling, skal efter anmodning fra en af dem henvises  

 til voldgift.
Såfremt parterne ikke inden for seks måneder fra datoen for  

 anmodning om voldgift er i stand til at enes om voldgiftsrettens  

 sammensætning, kan enhver af disse parter henvise tvisten til Den  

 internationale Domstol efter anmodning i overensstemmelse med domstolens  

 statutter.
2. Enhver stat kan på tidspunktet for dens  

 undertegnelse eller ratifikation eller tiltrædelse af denne konvention  

 erklære, at den ikke anser sig bundet af det foregående stykke.
De andre  

 kontraherende stater skal ikke være bundet af ovenstående stykke over for en  

 kontraherende stat, der har taget et sådant forbehold.
 3. En kontraherende stat, der har taget forbehold i  

 overensstemmelse med det foregående stykke, kan når som helst trække dette  

 forbehold tilbage ved notifikation til Organisationen for international civil  

 luftfart.
 Artikel 25.
 Bortset fra bestemmelsen i artikel 24 kan der ikke tages forbehold med  

 hensyn til denne konvention.
 Artikel 26.
Organisationen for international civil luftfart skal give meddelelse til  

 samtlige stater, der er medlemmer af De forenede Nationer eller af nogen af  

 særorganisationerne, TIL BEKRÆFTELSE HERAF har undertegnede befuldmægtigede, som er behørigt  

 bemyndigede, underskrevet denne konvention.
 UDFÆRDIGET i Tokio den fjortende dag i september nitten hundrede og  

 treogtres i tre autentiske tekster på det engelske, franske og spanske sprog.
 Denne konvention skal deponeres hos Organisationen for international civil  

 luftfart, hos hvilken den i overensstemmelse med artikel 19 skal forblive  

 åben for undertegnelse, og nævnte organisation skal sende bekræftede  

 genparter deraf til samtlige stater, der er medlemmer af De forenede Nationer  

 eller af nogen særorganisation.
 Danmarks ratifikationsinstrument deponeredes hos Organisationen for  

 international civil luftfart den 17. januar 1967.
 I medfør af artikel 21 træder konventionen i kraft den 4. december 1969  

 for følgende 12 lande:
Amerikas forenede Stater Danmark Italien Republikken Kina (Formosa) (* 1) Mexico Niger Norge Philippinerne Portugal Det forenede Kongerige Storbritanien og Nordirland (Ratifikationen  

 omfatter indtil videre ikke Syd-Rhodesia) Sverige Øvrige Volta.
 For Israel og Spanien træder den i kraft henholdsvis den 18. og 30.  

 december 1969.
 Konventionen er desuden undertegnet af følgende lande:
Barbados Belgien Brasilien Canada Columbia Congo (Brazzaville) Ecuador Frankrig Guatemala Indonesien Irland Japan Jugoslavien Korea Liberia Nederlandene Nigeria Pakistan Panama Pavestolen Saudi-Arabien Senegal Forbundsrepublikken Tyskland Venezuela.
 Udenrigsministeriet, den 14. november  

 1969.
 Poul Hartling.
 (* 1) Ikke anerkendt af Danmark.
