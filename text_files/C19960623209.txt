I henhold til § 16 i overenskomsten af 20. juni 1995 for akademikere i  

 staten(* 2) er de ansatte omfattet af aftalen mellem Finansministeriet og  

 centralorganisationerne om barsel, adoption og omsorgsdage.
Det vil for tiden  

 sige aftalen af 26. juni 1995, jf.
Finansministeriets cirkulære af 26. juni  

 1995.(* 3) Som det fremgår af cirkulæret, vil der som supplement til den nye  

 ordning i henhold til de respektive arbejdstidsregler blive indført mulighed  

 for at opspare omsorgsdage ved konvertering af ikke-afviklet afspadsering.
 Der er herefter opnået enighed mellem Finansministeriet og Akademikernes  

 Centralorganisation om, at der efter § 11 i overenskomsten for akademikere i  

 staten indsættes følgende bestemmelse:
»§ 11a.
Konvertering af ikke-afviklet afspadsering til  

 omsorgsdage Hvis merarbejde ikke har kunnet afspadseres inden for den i § 11, stk. 5  

 angivne frist, kan den ansatte i stedet for merarbejdsbetaling vælge at få  

 den ikke-afviklede afspadsering godskrevet som omsorgsdage/-timer.
Stk. 2. Sådanne omsorgsdage/-timer registreres sammen med eventuelle  

 omsorgsdage, som den ansatte måtte have opnået i forbindelse med barsel og  

 adoption, jf. den mellem Finansministeriet og centralorganisationerne  

 indgåede aftale om barsel, adoption og omsorgsdage.
Omsorgsdagene/-timerne  

 afvikles efter anmodning i overensstemmelse med reglerne i kapitel 4 i nævnte  

 aftale.
 Stk. 3. Afspadseringsfrihed, der efter bestemmelsen i stk. 1 er  

 konverteret til omsorgsdage/-timer, kan ikke senere tilbageføres og godtgøres  

 med merarbejdsbetaling.
Stk. 4. Den enkelte ansættelsesmyndighed kan fastsætte et maksimum pr.  

 medarbejder for antallet af merarbejdstimer, der kan konverteres til  

 omsorgsdage/-timer.
Maksimum kan dog ikke fastsættes lavere end et timetal  

 svarende til i alt 10 omsorgsdage.« Bemærkninger til § 11a Som led i overenskomstforhandlingerne i 1995 blev der i barselsaftalen  

 indført ret til 10 omsorgsdage som følge af barsel og adoption for ansatte,  

 der bliver forældre efter den nye aftales ikrafttræden.
 I tilknytning hertil blev det samtidig aftalt at åbne mulighed for, at  

 ansatte, herunder også medarbejdere, der ikke opfylder betingelserne for at  

 opnå omsorgsdage i henhold til barselsaftalen, kan opspare omsorgsdage ved  

 konvertering af eventuel ikke-afviklet afspadseringsfrihed, der er givet som  

 kompensation for tidligere udført merarbejde.
 Ordningen er frivillig, således at det er den ansatte, der vælger, om den  

 ikke-afviklede frihed ved afspadseringsfristens udløb skal honoreres efter de  

 almindelige regler om merarbejdsbetaling eller konverteres til omsorgsdage.
Der kan fastsættes et maksimum for antallet af afspadseringstimer, der kan  

 omdannes til omsorgsdage.
Maksimum fastsættes af ansættelsesmyndigheden, dog  

 således at de ansatte som maksimum skal have mulighed for at opspare 10  

 omsorgsdage.
Finansministeriet Den 25. marts 1996 P.M.V.
 E.B.
