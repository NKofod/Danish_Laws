 I medfør af § 4 og § 5, stk. 3, i lov nr. 259 af 9. juni 1971 om  

 kontinentalsoklen, som ændret ved lov nr. 278 af 7. juni 1972, fastsættes  

 følgende:
 § 1.  Etablering og drift af rørledningsanlæg på dansk  

 kontinentalsokkelområde til transport af kulbrinter må kun finde sted i  

 henhold til en af ministeren for offentlige arbejder meddelt tilladelse.
 Stk. 2.  Bekendtgørelsen finder ikke anvendelse på  

 lokale rørledninger, der indgår som en integrerende del af et anlæg, som  

 anvendes til indvinding af kulbrinter fra den danske kontinentalsokkel, eller  

 på andre rørledninger fra sådant anlæg, i det omfang disse ligger inden for  

 en sikkerhedszone omkring anlægget.
§ 2.  En tilladelse i medfør af § 1 kan bl.a. betinges  

 af, § 3.  Af en ansøger om tilladelse i medfør af § 1 kan  

 ministeren for offentlige arbejder forlange sig tilstillet alle oplysninger,  

 som skønnes af betydning for behandlingen af ansøgningen.
 § 4.  Tilladelsens indehaver skal erstatte skader, som  

 forvoldes ved den i henhold til tilladelsen udøvede virksomhed, selv om  

 skaden er hændelig.
 Stk. 2.  Har skadelidte ved forsæt eller grov uagtsomhed  

 medvirket til skaden, kan erstatningen nedsættes eller bortfalde.
 Stk. 3.  Det kan i tilladelsen pålægges tilladelsens  

 indehaver at tegne forsikring til hel eller delvis dækning af  

 erstatningsansvaret efter bestemmelsen i stk. 1.
 § 5.  Overtrædelse af § 1, stk. 1, straffes med bøde.
§ 6.  Tvistigheder, som måtte opstå, mellem den danske  

 stat og tilladelsens indehaver om noget spørgsmål vedrørende tilladelsen,  

 afgøres af de danske domstole.
Værneting er, medmindre andet fastsættes af  

 ministeren for offentlige arbejder, København.
 § 7.  Bekendtgørelsen træder i kraft straks.
 Ministeriet for offentlige arbejder, den  

 13. marts 1974.
 Kresten Damsgaard.
/A.
K.
Sørensen.
