 I årene 1978-80 modtog S hjælp til uddannelse efter bistandslovens §  

 42, stk. 1. Tilbagebetaling begyndte i 1984.
Forældelsesreglen i § 27, stk. 4, var fra 1. januar 1981 ændret fra 3  

 til 5 år.
Den 5-årige forældelse kunne ikke uden udtrykkelig lovhjemmel finde  

 anvendelse i dette tilfælde, hvor forældelsen var begyndt at løbe før 1.  

 januar 1981. Tilbagebetalingskravet var derfor forældet i 1984, da S for  

 første gang var i stand til at yde en delvis tilbagebetaling. (* 1) REDEGØRELSE FOR SAGEN:
I slutningen af 1978 fik S tildelt hjælp efter bistandslovens § 42, stk.  

 1, til uddannelse til socialpædagog.
Hjælpen blev ydet delvis som lån, og  

 hjælpen ophørte den 30. juni 1980. I 1984 og de 2 efterfølgende år var der  

 etableret en tilbagebetalingsordning ved tilbageholdelse af overskydende  

 skat.
 AFGØRELSEN, DER KLAGES OVER:
 Amtsankenævnet fandt, at tilbagebetalingskravet ikke var bortfaldet, idet  

 der i 1984 og de 2 efterfølgende år var etableret en tilbagebetalingsordning  

 ved tilbageholdelse af overskydende skat.
 Nævnet begrundede sin afgørelse med, at Socialministeriet havde haft  

 fornøden lovmæssig baggrund i pkt. 9 i cirkulære af 17. oktober 1980 om hjælp  

 efter bistandslovens § 42 til at bestemme, at fristen for bortfald af  

 tilbagebetalingskravet var 5 år, også for så vidt angår den hjælp, der var  

 ydet før 1. januar 1981.
Nævnet traf samtidig den afgørelse, at den tilbageholdte overskydende skat  

 fra 1986 skulle tilbagebetales til S.
Nævnet henviste herved til, at der  

 efter Ankestyrelsens afgørelse af 11. april 1986 ikke har været hjemmel til  

 at yde hjælp i form af delvis lån til socialpædagoguddannelsen.
 KLAGEN TIL ANKESTYRELSEN:
S henviste primært til, at hjælp til en socialpædagoguddannelse ifølge en  

 afgørelse truffet af Ankestyrelsen den 29. april 1986 ikke skal gives med  

 tilbagebetalingspligt.
Subsidiært anførte S, at der i september 1984 blev  

 givet ham henstand med tilbagebetaling til marts 1985, og at restgælden måtte  

 anses for forældet.
S mente derfor, at den tilbageholdte overskydende skat  

 fra 1985 skulle tilbagebetales til ham.
 LOVGRUNDLAG:
 Bistandslovens § 42, stk. 1, (som formuleret indtil 1.juli 1987).
 Forældelsesfristen efter bistandslovens § 27.
 Socialministeriets cirkulære af 30. marts 1976 om hjælp efter  

 bistandslovens § 42.
 Socialministeriets cirkulære af 17. oktober 1980 om ændring af cirkulære  

 om hjælp efter bistandslovens § 42.
 ANKESTYRELSENS AFGØRELSE:
 Den forældelsesregel, der er indeholdt i bistandslovens § 27 har også  

 fundet og finder anvendelse på tilbagebetaling af hjælp ydet efter  

 bistandslovens § 42.
 Ankestyrelsen finder, at den 5-årige forældelse, der blev indført i lovens  

 § 27 med ikrafttræden den 1. januar 1981, ikke uden udtrykkelig lovhjemmel  

 kan finde anvendelse i et tilfælde som det foreliggende, hvor forældelsen er  

 begyndt at løbe før 1. januar 1981.
 Den tilbagebetalte hjælp skal derfor udbetales til S.
 Ankestyrelsen ændrer således amtsankenævnets afgørelse.
 (* 1) Se også SM O-034-86 om forældelse af tilbagebetalingskrav.
