Vejledning om substitution  

 og bagatelgrænser Indhold 1.  

 	  

 Substitution og  

 bagatelgrænser 2.  

 	  

 Substitution mellem  

 lægemiddelpakninger 2.1.  

 	  

 Bagatelgrænsen i  

 praksis 2.2.  

 	  

 Substitution ved  

 leveringsproblemer 3.  

 	  

 Substitution ved  

 dosisdispensering 3.1.  

 	  

 Bagatelgrænsen i  

 praksis 4.  

 	  

 Fravalg af  

 substitution 4.1.  

 	  

 Fortolkning af  

 recepten mht. entydighed 5.  

 	  

 Substitution af  

 lægemidler til dyr 6.  

 	  

 Substitution af  

 lægemidler under udleveringsgruppe HF eller HX 7.  

 	  

 Tidligere vejledning 1. Substitution og  

 bagatelgrænser For at patienten og den offentlige sygesikring ikke skal  

 blive påført unødvendige udgifter, skal apoteket ifølge  

 receptbekendtgørelsens  

 § 38 udlevere det billigste lægemiddel i den gruppe af ligeværdige  

 lægemidler, som det ordinerede lægemiddel indgår i.
Det kaldes substitution,  

 og  

 gruppen af ligeværdige lægemidler kaldes substitutionsgruppen.
For  

 tilskudsberettigede lægemidler er tilskudsgruppen identisk med  

 substitutionsgruppen.
Direkte forhandlede og parallelimporterede lægemidler  

 markedsføres ofte under samme navn.
Hvis receptudstederen anfører et sådant  

 lægemiddelnavn på recepten uden nærmere angivelse af f.eks. varenummer eller  

 forhandler, omfatter ordinationen principielt begge lægemidler.
Ifølge  

 receptbekendtgørelsens  

 § 38, stk. 2, skal der dog foretages substitution på samme måde som  

 for lægemidler med forskelligt navn.
 Receptudstederen har mulighed for i særlige tilfælde, når  

 han skønner det nødvendigt, at fravælge apotekets mulighed for substitution.  

 Dette sker ved at anføre »Ej S« på recepten jf. receptbekendtgørelsens  

 § 41,  

 stk. 1.
For at undgå at apoteket er forpligtet til at foretage  

 substitution, når prisforskellen mellem det ordinerede lægemiddel og det  

 billigste lægemiddel i substitutionsgruppen er af beskeden størrelse,  

 indeholder receptbekendtgørelsen i § 38, stk. 4, nr. 1 og 3,  

 bestemmelser om to såkaldte bagatelgrænser.
Når prisforskellen ligger under  

 bagatelgrænsen, kan apoteket vælge at undlade at foretage substitution.  

 Stk. 4, nr. 1, gælder i forbindelse med substitution på grundlag af fast  

 definerede grupper af lægemiddelpakninger, og stk. 4, nr. 3, gælder i  

 forbindelse med substitution ved dosisdispensering.
Beregning af  

 prisforskellene tager altid udgangspunkt i den billigste pakning i en  

 substitutionsgruppe.
Lægemiddelstyrelsen udarbejder to fortegnelser over  

 lægemidler, der kan substitueres.
Disse fortegnelser findes som bilag til  

 receptbekendtgørelsen.
Bilag 1 indeholder en gruppering af lægemidler på  

 lægemiddelniveau, hvor det er vurderet om forskellige lægemidler kan erstatte  

 hinanden enhed for enhed, dvs. fx tablet for tablet.
Bilag 1 ligger bl.a. til  

 grund for substitution ved dosisdispensering.
Bilag 2 indeholder en  

 gruppering  

 af lægemidler på pakningsniveau, hvor det er vurderet, hvorvidt pakninger  

 indeholdende substituerbare lægemidler er så ens i pakningsstørrelse, at de  

 vil  

 kunne erstatte hinanden jf. receptbekendtgørelsens § 31, stk. 1.
 Der må kun foretages substitution mellem lægemidler, når det  

 ordinerede lægemiddel af Lægemiddelstyrelsen er vurderet at være  

 substituerbart  

 med andre lægemidler og dermed optræder på bilag 1.
 Der må endvidere kun foretages substitution mellem  

 lægemiddelpakninger, når den ordinerede lægemiddelpakning af  

 Lægemiddelstyrelsen er indplaceret i en substitutionsgruppe og dermed  

 optræder  

 på bilag 2.
Receptbekendtgørelsens bilag 1 og 2 bliver, i modsætning til  

 selve bekendtgørelsen, ikke offentliggjort i Lovtidende.
De udsendes i stedet  

 (indarbejdet i Medicinpriser) til apotekerne, offentliggøres løbende på  

 Lægemiddelstyrelsens hjemmeside og kan derudover fås ved henvendelse til  

 Lægemiddelstyrelsen.
I den elektroniske udgave af Medicinpriser er det markeret,  

 hvilket prisniveau i forhold til bagatelgrænsen, det enkelte lægemiddel i en  

 substitutionsgruppe har.
Det lægemiddel, som har den laveste pris i gruppen,  

 markeres  

 med A.
Det lægemiddel, som ikke er billigst, men som dog ligger  

 indenfor  

 bagatelgrænsen, markeres med B, og det lægemiddel som ligger  

 udenfor  

 bagatelgrænsen markeres med C.
ABC-markeringen fastsættes på  

 baggrund af  

 lægemidlets ekspeditionspris og ligger fast i den 14-dages periode, hvor  

 prisen  

 er gældende.
Markeringen er tænkt som en hjælp til apoteket til hurtigt at  

 se,  

 hvordan der må substitueres i forbindelse med den enkelte receptekspedition.
2. Substitution mellem  

 lægemiddelpakninger Med mindre receptudstederen har anført »Ej S« på recepten,  

 skal apoteket undersøge, om det ordinerede lægemiddel indgår i en  

 substitutionsgruppe (optræder på bilag 2), og i bekræftende fald om der  

 findes  

 et billigere lægemiddel i substitutionsgruppen.
Hvis det er tilfældet, skal  

 apoteket udlevere det billigste lægemiddel frem for det ordinerede, jf.  

 receptbekendtgørelsens § 38 og § 41, stk. 1.
Hvis det ordinerede lægemiddel er det billigste i gruppen,  

 må apoteket ikke på eget initiativ udlevere et andet lægemiddel end det  

 ordinerede  heller ikke selv om det andet lægemiddel har samme pris.  

 Hvis  

 prisforskellen mellem det ordinerede og det billigste lægemiddel i gruppen er  

 beskeden  

 (dvs. indenfor bagatelgrænsen), kan apoteket undlade at foretage  

 substitution.  

 Dvs. apoteket er ikke forpligtet til at foretage substitution, men må gerne.  

 Det fremgår af receptbekendtgørelsens § 38, stk. 4, nr. 1, der  

 bestemmer, at apoteket kan foretage substitution, hvis prisforskellen mellem  

 det billigste lægemiddel i gruppen og det ordinerede lægemiddel er mindre end 1)  

 	  

 5 kr., såfremt det  

 billigste lægemiddel i gruppen koster 100 kr. eller derunder, 2)  

 	  

 5 pct., såfremt det  

 billigste lægemiddel i gruppen koster over 100 kr., men under 400 kr., eller 3)  

 	  

 20 kr., såfremt det  

 billigste lægemiddel i gruppen koster 400 kr. eller derover.
Ved beregning af prisforskellen skal apoteket anvende  

 forbrugerprisen inkl. recepturgebyr og eventuelt færdigfremstillingsgebyr.  

 Hvis  

 ordinationen omfatter flere lægemidler med samme navn (et direkte forhandlet  

 og  

 et eller flere parallelimporterede lægemidler), skal prisforskellen beregnes  

 for dét af lægemidlerne, som apoteket har til hensigt at udlevere.
I praksis  

 beregnes  

 prisforskellen dog for alle de lægemidler, der er omfattet af ordinationen,  

 hvorefter apoteket lovligt kan ekspedere recepten med et hvilket som helst af  

 de ordinerede lægemidler, hvis pris ligger indenfor bagatelgrænsen, jf.  

 § 38, stk. 5.
Patienten kan ifølge § 38, stk. 6, altid forlange  

 at få udleveret enten det ordinerede lægemiddel eller et hvilket som helst  

 andet lægemiddel, som indgår i substitutionsgruppen.
Det gælder dog ikke,  

 hvis  

 receptudstederen udtrykkeligt har anført ej S på recepten.
2.1. Bagatelgrænsen i  

 praksis Når det ordinerede lægemiddel er med i en  

 substitutionsgruppe, skal apoteket udlevere det billigste lægemiddel i  

 gruppen.  

 Hvis prisforskellen mellem det ordinerede og det billigste lægemiddel i  

 gruppen  

 ikke overstiger bagatelgrænsen, kan apoteket dog vælge, om det vil udlevere  

 det  

 ordinerede lægemiddel eller det billigste lægemiddel, jf. pkt. 2 (ovenfor)  

 samt  

 receptbekendtgørelsens § 38, stk. 4.
 Patienten kan under alle omstændigheder - når  

 receptudstederen ikke har fravalgt substitution - forlange at få udleveret  

 det  

 ordinerede lægemiddel eller et hvilket som helst andet lægemiddel i  

 substitutionsgruppen, jf. receptbekendtgørelsens § 38, stk. 6.  

 Apoteket er ikke forpligtet til på eget initiativ at informere patienten om  

 denne valgmulighed, medmindre særlige grunde taler derfor.
Eksempel 1 Ordination:
 X tabletter, 100 stk.
 Substitutionsgruppen:
X tabletter, 100 stk., 206 kr., B-pris Y tabletter, 100 stk., 200 kr., A-pris Udlevering:
 X eller Y, da prisforskellen udgør 6 kr. = 2,9 pct. (under  

 bagatelgrænsen).
I eksempel 1 kan apoteket på eget initiativ vælge  

 at foretage substitution.
Det må i almindelighed forventes, at apoteket  

 fortager  

 substitution til det billigste lægemiddel, med mindre der findes gode grunde,  

 som taler imod.
Eksempel 2 Ordination:
 X tabletter, 100 stk.
 Substitutionsgruppen:
X tabletter, 100 stk., 78 kr., C-pris Y tabletter, 100 stk., 72 kr., A-pris Z tabletter, 100 stk., 80 kr., C-pris U tabletter, 100 stk., 73 kr., B-pris Udlevering:
 Y, da prisforskellen mellem det ordinerede og det billigste  

 lægemiddel udgør 6 kr. (over bagatelgrænsen). Patienten kan dog forlange X, Z  

 eller U i stedet.
I eksempel 2 skal apoteket udlevere Y, da det er  

 billigst.
Apoteket kan ikke vælge i stedet at udlevere U, selvom  

 prisforskellen  

 mellem Y og U kun er 1 kr.
Har apoteket ikke Y på lager, må det hurtigst  

 muligt  

 fremskaffes, jf. apotekerlovens § 41, stk. 2. I sidstnævnte  

 situation  

 kan apoteket dog naturligvis orientere patienten om muligheden for at vælge  

 f.eks.
U i stedet for, hvis det er på lager, således at patienten ikke skal  

 gå  

 forgæves.
I en substitutionsgruppe kan der indgå lægemidler med  

 forskellige pakningsstørrelser.
Afvigelserne i pakningsstørrelse må dog ikke  

 overstige de grænser, som er fastsat i receptbekendtgørelsens § 31,  

 stk. 1 (dvs. som hovedregel 10 pct. afvigelse men 25 pct. afvigelse for  

 lægemidler i udleveringsgruppe B og lægemidler som ikke er receptpligtige).
Ved prissammenligninger mellem lægemidler i forskellige  

 pakningsstørrelser skal pakningsstørrelsen for det billigste lægemiddel i  

 gruppen (den pakning med lavest enhedspris) anvendes som udgangspunkt.
I  

 eksempel 3 skal prisen på de pakninger, der størrelsesmæssigt afviger fra det  

 billigste lægemiddel i gruppen (Z), derfor omregnes forholdsmæssigt.
Eksempel 3 Ordination:
 X tabletter, 90 stk.
 Substitutionsgruppen:
X tabletter, 90 stk., 78 kr. (0,87 kr./  

 enh.) (84,93 kr. for 98 stk.), C-pris Y tabletter, 90 stk., 74 kr. (0,82 kr./  

 enh.) (80,58 kr. for 98 stk.), B-pris Z tabletter, 98 stk., 79 kr. (0,81 kr./  

 enh.), A-pris U tabletter, 92 stk., 86 kr. (0,93 kr./  

 enh.) (91,61 kr. for 98 stk.), C-pris Udlevering:
 Z, da den forholdsmæssige prisforskel mellem det ordinerede  

 og det billigste lægemiddel udgør 5,93 kr. (over bagatelgrænsen). Patienten  

 kan dog forlange X, Y eller U i stedet.
Hvis ordinationen omfatter flere lægemidler med  

 samme navn (et direkte forhandlet og et eller flere parallelimporterede  

 lægemidler),  

 skal prisforskellen til det billigste lægemiddel i gruppen ifølge § 38,  

 stk. 5, beregnes for dét af lægemidlerne, som apoteket har til hensigt  

 at  

 udlevere.
I praksis beregnes prisforskellen dog for alle de lægemidler, der  

 er  

 omfattet af ordinationen, hvorefter apoteket lovligt kan ekspedere recepten  

 med  

 et hvilket som helst af de ordinerede lægemidler, hvis pris ligger indenfor  

 bagatelgrænsen.
Eksempel 4 illustrerer bestemmelsens betydning.
Eksempel 4 Ordination:
 X tabletter, 100 stk.
 Substitutionsgruppen:
X tabletter (direkte forhandlet), 100 stk., 92 kr.,  

 C-pris X tabletter (parallelimporteret nr. 1), 100 stk., 84 kr.,  

 B-pris X tabletter (parallelimporteret nr. 2), 100 stk., 83 kr.,  

 B-pris Y tabletter, 100 stk., 82 kr., B-pris Z tabletter, 100 stk., 80 kr., A-pris Udlevering:
X (parallelimporteret nr. 1) eller X (parallelimporteret  

 nr. 2), da begge lægemidler er omfattet af ordinationen, og prisforskellene  

 (hhv. 4 kr. og 3 kr.) ligger under bagatelgrænsen eller Z som er  

 billigst i gruppen.
 Patienten kan dog forlange X (direkte forhandlet), eller  

 Y i stedet.
I eksempel 4 findes der altså tre lægemidler med  

 navnet X.
Det dyreste af dem ligger over bagatelgrænsen og kan derfor ikke  

 udleveres,  

 mens de to andre lægemidler med navnet X ligger under bagatelgrænsen.  

 Apoteket  

 kan derfor frit vælge om det vil udlevere X (parallelimporteret nr. 1) eller  

 X  

 (parallelimporteret nr. 2). Apoteket kan også vælge at substituere til Z, som  

 er billigst i gruppen.
2.2. Substitution ved  

 leveringsproblemer Når der opstår problemer med at levere det billigste  

 lægemiddel i en substitutionsgruppe, vil apoteket i en periode kunne opleve,  

 at  

 det ikke kan skaffe lægemidlet fra grossisten.
I disse tilfælde skal apoteket  

 informere kunden om, at det ikke er muligt at fremskaffe lægemidlet, samt  

 oplyse hvornår det forventes igen at kunne leveres.
Patienten kan da tage  

 stilling til, om han ønsker at købe et andet lægemiddel i gruppen, eller om  

 han  

 ønsker at afvente, at det billigste lægemiddel igen kan skaffes.
Når der er tale om tilskudsberettigede lægemidler, vil der  

 blive beregnet en ny tilskudspris, når der er begyndende leveringsproblemer  

 for  

 det billigste lægemiddel i en gruppe.
Denne nye tilskudspris vil oftest blive  

 beregnet på et tidspunkt, hvor mange apoteker stadig kan skaffe det billigste  

 lægemiddel fra deres grossist.
For disse apoteker vil det være en  

 overtrædelse  

 af substitutionsreglerne, hvis de uden patientens udtrykkelige samtykke  

 substituerer til det  

 næstbilligste  

 lægemiddel, når  

 man kan skaffe det billigste  også selvom der er fuldt tilskud til det  

 næstbilligste  

 lægemiddel.
 Uanset at der er fuldt tilskud til det  

 næstbilligste  

 lægemiddel, vil det altså stadig have en B-pris, og substitutionsreglerne vil  

 fungere som sædvanligt, hvorfor det altså kræver kundens aktive stillingtagen  

 at substituere til B-produktet.
3. Substitution ved  

 dosisdispensering Med mindre receptudstederen har anført »Ej S« på recepten,  

 skal apoteket undersøge, om det ordinerede lægemiddel optræder på bilag 1 til  

 receptbekendtgørelsen, og i bekræftende fald om der kan substitueres til et  

 lægemiddel med en lavere enhedspris.
Hvis det er tilfældet, skal apoteket  

 dosisdispensere  

 det billige lægemiddel frem for det ordinerede, jf. receptbekendtgørelsens  

 § 38 og § 41, stk. 1.
Hvis det ordinerede lægemiddel er det billigste i gruppen,  

 eller hvis prisforskellen mellem det ordinerede og det billigste lægemiddel i  

 gruppen er beskeden (dvs. under bagatelgrænsen), kan apoteket på eget  

 initiativ  

 dosisdispensere det billigste lægemiddel i gruppen.
Det fremgår af  

 receptbekendtgørelsens  

 § 38, stk. 4, nr. 3, der bestemmer, at apoteket kan foretage  

 substitution, hvis prisforskellen mellem det billigste lægemiddel i gruppen  

 og  

 det ordinerede lægemiddel er mindre end 10 pct. opgjort ud fra den billigste  

 lægemiddelenhedspris i gruppen.
Ved beregning af prisforskellen skal apoteket anvende  

 forbrugerprisen.
Hvis ordinationen omfatter flere lægemidler med samme navn  

 (et  

 direkte forhandlet og et eller flere parallelimporterede lægemidler), skal  

 prisforskellen beregnes for dét af lægemidlerne, som apoteket har til hensigt  

 at udlevere.
Apoteket kan lovligt ekspedere recepten med et hvilket som helst  

 af de ordinerede lægemidler, hvis pris ligger indenfor bagatelgrænsen.
Patienten kan ifølge § 38, stk. 6, altid forlange  

 at få udleveret enten det ordinerede lægemiddel eller et hvilket som helst  

 andet lægemiddel, som indgår i substitutionsgruppen.
Det gælder dog ikke,  

 hvis  

 receptudstederen udtrykkeligt på recepten har anført, at der ikke må ske  

 substitution.
Ved dosisdispensering skal patientens ønske om at få udleveret  

 et  

 bestemt lægemiddel være fremsat senest ved afgivelse af bestilling eller  

 genbestilling til det receptekspederende apotek.
 I tilfælde hvor pakkeapoteket ikke har en kalibreret  

 kassette til doseringsmaskinen til et nyt billigere synonympræparat, som er  

 det  

 billigste lægemiddel i gruppen, er pakkeapoteket ikke forpligtiget til at  

 foretage substitution jf. receptbekendtgørelsens § 38, stk. 4, nr.  

 2.  

 Det må dog forventes, at pakkeapoteket indenfor 6 til 8 uger anskaffer sig en  

 kanister til det nye præparat, og det må naturligvis i almindelighed  

 forventes,  

 at apoteket i denne situation, uanset det ikke er påkrævet, orienterer  

 patienten om, at man ikke kan udlevere det billigste lægemiddel, da dette  

 ikke  

 kan dosisdispenseres maskinelt.
3.1. Bagatelgrænsen i  

 praksis Når det ordinerede lægemiddel er opført på bilag 1 til  

 receptbekendtgørelsen, skal apoteket udlevere det substituerbare lægemiddel,  

 som har den laveste enhedspris.
Hvis prisforskellen mellem det ordinerede og  

 det billigste lægemiddel ikke overstiger bagatelgrænsen på 10 pct., kan  

 apoteket vælge at udlevere det ordinerede lægemiddel, jf. pkt. 3 (ovenfor)  

 samt  

 receptbekendtgørelsens § 38, stk. 4.
 Patienten kan under alle omstændigheder - når  

 receptudstederen ikke udtrykkeligt har fravalgt substitution - forlange at få  

 udleveret det ordinerede lægemiddel eller et hvilket som helst andet  

 lægemiddel  

 i substitutionsgruppen, jf. receptbekendtgørelsens § 38, stk. 6.  

 Anmodningen  

 herom skal dog være fremkommet senest ved afgivelsen af bestilling eller  

 genbestilling af dosisdispenseringen.
Eksempel 5 Ordination:
X tabletter Substitutionsgruppen:
X tabletter, 20 stk., 50 kr. (2,50 kr./  

 enh.) X tabletter, 100 stk., 219 kr. (2,19 kr./  

 enh.), B-pris Y tabletter, 50 stk., 105 kr. (2,10 kr./  

 enh.) Y tabletter, 100 stk., 200 kr. (2,00 kr./  

 enh.), A-pris Dosisdispenseres:
 X eller Y tabletter, da den laveste enhedspris for Y tabletter  

 er 0,19 kr. (= 9,5 pct.) lavere end den laveste enhedspris for X tabletter  

 (dvs. under bagatelgrænsen).
 I eksempel 5 kan apoteket altså på eget initiativ  

 vælge at foretage substitution.
Eksempel 6 Ordination:
X tabletter »Ej S« Substitutionsgruppen:
X tabletter, 20 stk., 50 kr. (2,50 kr./  

 enh.) X tabletter, 100 stk., 225 kr. (2,25 kr./  

 enh.), C-pris Y tabletter, 50 stk., 105 kr. (2,10 kr./  

 enh.) Y tabletter, 100 stk., 200 kr. (2,00 kr./  

 enh.), A-pris Dosisdispenseres:
X tabletter, da der er fravalgt substitution.
Patienten  

 kan ikke vælge Y tabletter i stedet.
4. Fravalg af  

 substitution Som hovedregel må apoteket substituere indenfor de givne  

 rammer, dvs. som angivet i bilag 1 og 2 til receptbekendtgørelsen.  

 Receptudstederen har dog mulighed for at fravælge apotekets mulighed for at  

 substituere ved at anføre »Ej S« på recepten, jf. § 41, stk. 1.
For at fravalgspåtegnelsen skal have gyldighed, er det dog  

 en betingelse, at receptudstederen samtidig entydigt angiver hvilket  

 lægemiddel, der ikke må substitueres væk fra.
Det betyder, at såfremt  

 ordinationen omfatter flere lægemidler med samme navn, skal der f.eks.  

 anføres  

 varenummer eller forhandler på recepten.
Indeholder recepten ikke et entydigt  

 præparatvalg, kan apoteket vælge at se bort fra fravalgspåtegnelsen jf.  

 § 41,  

 stk. 2, og substituere efter de sædvanlige regler i § 38.
4.1. Fortolkning af  

 recepten mht. entydighed Såfremt receptudstederen på recepten anfører »Ej S«, skal  

 recepten samtidig indeholde et entydigt præparatvalg.
Er dette ikke  

 tilfældet,  

 kan apoteket som nævnt ovenfor vælge at se bort fra fravalgspåtegnelsen.  

 Findes  

 der kun et lægemiddel med det ordinerede navn, er recepten entydig uden  

 angivelse  

 af f.eks. varenummer eller forhandler.
Omfatter ordinationen flere lægemidler  

 med samme navn (direkte forhandlede og parallelimporterede), kan en entydig  

 recept opnås ved f.eks. at angive varenummer eller forhandler.
Der kan dog  

 fortsat opstå tvivlstilfælde, hvor apoteket må skønne, hvordan recepten skal  

 forstås.
 Én tilkendegivelse må i almindelighed opfattes som så klar,  

 at den bør betragtes som entydig:
 Direkte forhandlet:  

  

 Receptudsteder ønsker, at apoteket udleverer det direkte forhandlede  

 lægemiddel.
 Andre angivelser er mindre klare, men må dog i almindelighed  

 forstås som værende entydige:
 Original:  

  

 Receptudsteder ønsker, at apoteket udleverer det direkte forhandlede  

 lægemiddel.
 Fremstillerens  

 firmanavn eller mærke:  

  

 Receptudsteder ønsker, at apoteket udleverer det  

 direkte forhandlede lægemiddel.
 Følgende angivelse, der umiddelbart fremtræder som entydig,  

 kan der ikke generelt lægges afgørende vægt på:
 Parallelimporteret:  

  

 Angivelsen er ikke entydig, når der findes flere parallelimporterede  

 lægemidler  

 i en substitutionsgruppe, og apoteket kan derfor vælge at se bort fra  

 fravalgspåtegnelsen.
Markedsføres det direkte forhandlede og det  

 parallelimporterede lægemiddel ikke i samme pakningsstørrelse, opstår  

 spørgsmålet, om mængdeangivelsen på recepten skal tages som udtryk for, at  

 receptudsteder mener at have foretaget et entydigt præparatvalg.
Som  

 udgangspunkt kan mængdeangivelsen ikke opfattes som et bevidst præparatvalg,  

 hvis pakningerne tilhører samme substitutionsgruppe.
Hvis receptudstederen  

 ved  

 at understrege den ordinerede mængde har tilkendegivet, at denne ikke må  

 fraviges, jf. receptbekendtgørelsens § 31, stk. 2, må  

 mængdeangivelsen dog opfattes som et entydigt valg af præparat.
I eksempel 7  

 kan den ordinerede mængde fraviges, da den ikke er understreget på recepten.
Eksempel 7 Ordination:
X tabletter (direkte forhandlet), 100 stk. »Ej S« Substitutionsgruppen:
X tabletter (direkte forhandlet), 98 stk., 79 kr., C-pris X tabletter (parallelimporteret), 100 stk., 74 kr.,  

 C-pris Y tabletter, 100 stk., 65 kr., A-pris Udlevering:
 X (direkte forhandlet) da recepten er entydig i sin angivelse  

 af forhandler af lægemidlet.
Receptudstederen har derimod i eksempel 8 ved at  

 understrege mængdeangivelsen tilkendegivet, at denne ikke må fraviges.
I  

 eksemplet kan hverken apoteket eller patienten vælge den parallelimporterede  

 pakning med 100 stk.
Eksempel 8 Ordination:
 X tabletter,  

  

 98 stk.
 Substitutionsgruppen:
 X tabletter (direkte  

 forhandlet  

 ),  

 98 stk., 80 kr.
 X tabletter (parallelimporteret), 100 stk., 74 kr.
 Udlevering:
 X (direkte forhandlet), da receptudsteder har foretaget  

 et entydigt præparatvalg.
 I eksempel 9 er recepten derimod ikke entydig, og  

 apoteket kan derfor frit vælge om det vil efterleve receptudstederens fravalg  

 af substitution.
Eksempel 9 Ordination:
 X tabletter, 100 stk. »Ej S«.
 Substitutionsgruppen:
X tabletter (direkte forhandlet), 100 stk., 80 kr.,  

 C-pris X tabletter (parallelimporteret), 100 stk., 74 kr.,  

 C-pris Y tabletter, 100 stk., 66 kr., A-pris Udlevering:
 Der er to muligheder:
1. Y, da recepten ikke er entydig, og apoteket derfor kan  

 vælge at se bort fra »Ej S« og substituere efter de sædvanlige regler til det  

 billigste lægemiddel i gruppen.
Patienten kan dog under alle omstændigheder  

 forlange X (direkte forhandlet) eller X (parallelimporteret).
 2. X (direkte importeret) eller X (parallelimporteret),  

 da apoteket kan vælge at efterleve receptudstederens fravalg og udlevere X.
5. Substitution af  

 lægemidler til dyr Lægemidler til dyr substitueres efter de samme regler som  

 gælder for lægemidler til mennesker.
Dog er  

 V-mærkede  

 lægemidler ikke omfattet af receptbekendtgørelsens § 39, hvilket  

 betyder,  

 at apoteket ikke kan substituere disse lægemidler.
Endvidere foretages der  

 ikke  

 dosisdispensering af lægemidler til dyr.
Afsnit 3 gælder derfor ikke for  

 lægemidler til dyr.
6. Substitution af  

 lægemidler under udleveringsgruppe HF eller HX Visse lægemidler må sælges af andre salgssteder end apoteksenheder.  

 De tilhører udleveringsgrupperne HF og HX.
For disse lægemidler fastsætter  

 salgsstedet selv priserne.
Disse lægemidler er, hvis de er substituerbare med  

 andre lægemidler, optaget på bilag 1 til receptbekendtgørelsen, og de enkelte  

 pakninger er optaget på bilag 2. Da prisen på lægemidlerne kan svinge fra  

 apotek til apotek og i øvrigt er Lægemiddelstyrelsen ukendte, er det ikke  

 muligt for Lægemiddelstyrelsen at give lægemidlerne en ABC-markering Receptbekendtgørelsens § 39 åbner mulighed for, at apoteket  

 kan substituere til det billigste alternativ blandt disse lægemidler.
Dette  

 under forudsætning af, at receptudsteder ikke har fravalgt substitution.
Der  

 er  

 altså for lægemidler under udleveringsgrupperne HF og HX ikke noget krav om,  

 at  

 apoteket skal substituere til billigere lægemidler, og der er heller ikke  

 nogen  

 bagatelgrænse for substitution.
Såfremt apoteket ønsker at substituere, skal  

 der tages udgangspunkt i priserne på de omhandlede lægemidler på det  

 pågældende  

 apotek på den aktuelle dato jf. prisberegningsbekendtgørelsens § 7.
 Hvis et lægemiddel, der ordineres til dosisdispensering,  

 både findes i pakningsstørrelser, der har udlevering HX eller HF, og  

 pakningsstørrelser der er apoteksforbeholdte, skal apoteket følge de  

 sædvanlige  

 regler i § 38 for substitution mellem apoteksforbeholdte lægemidler jf.  

 § 40.
7. Tidligere vejledning Lægemiddelstyrelsens vejledning nr. 89 af 12. september 2002  

 om bagatelgrænser og udlevering af lægemidler bortfalder.
