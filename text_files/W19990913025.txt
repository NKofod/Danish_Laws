Varemærket AZEP fundet forvekslelig med  

 varemærket ASEPTA År 1996, den 30. oktober afsagde  

 Patentankenævnet (Grønning-Nielsen, Hans Chr.
Thomsen, Finn  

 Mikkelsen) følgende KENDELSE i sagen j.nr.
V 11/95:
Klage fra  ASTA MEDICA AKTIENGESELLSCHAFT Tyskland,  

 v/Patentbureauet Budde, Schou & Co.
A/S over Patentdirektoratets afgørelse af 21. december 1994  

 afvaremærkeansøgning nr.
VA 4887 1987.
 Den 22. juli 1987 indleverede Internationalt Patent-Bureau  

 på vegne ASTA PHARMA AKTIENGESELLSCHAFT en ansøgning om  

 registrering af varemærket AZEP (ordmærke) for klasse 5,  

 især farmaceutiske præparater til behandling af  

 luftvejssygdomme.
 I skrivelse af 14. marts 1989 udtalte Patentdirektoratet,  

 at det ansøgte varemærke var fundet forveksleligt med  

 følgende registrerede varemærker:
 VR 0006 1935, VR 2610 1960, VR 0914 1977, VR 1782  

 1985.
 Klageren begrænsede ved skrivelse af 13. juli 1989  

 ansøgningen til at angå klasse 5: farmaceutiske præparater  

 til behandling af luftvejssygdomme.
 Patentdirektoratet skrev herefter den 25. september 1989  

 følgende til klageren:
 "Direktoratet kan efter den foretagne begrænsning se  

 bort fra: VR 2610/60, VR 914/77 og VR 1782/85.
Direktoratet må dog stadig fastholde VR 6/35,  

 medmindre samtykke til registreringen fremskaffes fra indehaveren af  

 ovennævnte registrerede varemærke." Med skrivelse af 16. juli 1991 meddelte Patentbureauet  

 Budde, Schou & Co, at bureauet var indtrådt som fuldmægtige i  

 sagen.
 Klageren besvarede herefter den 27. august 1991  

 Patentdirektoratets skrivelse af 25. september 1989 som følger:
 "Direktoratet har i sin nævnte skrivelse modholdt  

 følgende registrering:
 Reg. nr. 6/35 ASEPTA.
 Efter ansøgernes formening bør den af  

 direktoratet fremdragne registrering ikke danne nogen hindring for  

 registrering af ansøgte mærke, og på ansøgernes  

 vegne andrager vi høfligst om, at sagen må blive taget op til  

 fornyet overvejelse med henblik på offentliggørelse af  

 ansøgningen, uanset reg. nr. 6/35 ASEPTA.
 Vi anfører i denne forbindelse følgende.
Reg. nr.     6/35  ASEPTA Reg. nr.  1993/65  ASEPTEX Reg. nr.   278/68  NORI-ASEPT Reg. nr.  3141/68  ASEPCLEAN Reg. nr.  3818/83  aseptogyl 20 Reg. nr.  3837/83  aseptogyl enfant Reg. nr.  6731/83  ASEPTICUF Reg. nr.  3977/90  ASEPTICAN Reg. nr.  2616/90  TETRA BRIK ASEPTIC Reg. nr.  1273/90  BLUEPRINT-ASEP.
 Vi går ud fra, at direktoratet er enig i, at  

 indehaverne af reg. nr. 6/35 ikke har nogen eneret til beskyttelse af "ASEP"  

 som mærkebestanddel, se vedlagte kopi af side 109 af Fransk-Dansk  

 Ordbog, Andreas Blinkenberg og Poul Høybye.
 ASEPTA er registreret under reg. nr. 6/35 uanset reg. nr.  

 596/32 CIRE ASEPTINE.
 For så vidt angår AZEP/ASEPTA bemærkes  

 specielt følgende:
 1. AZEP indeholder bogstavet "z" mod "s" i ASEPTA.
 2. ASEPTA består af stavelserne A - SEP - TA overfor stavelserne A -  

 ZEP i AZEP.
 3. ASEPTA er "bygget op" over "aseptisk" og tilsvarende ord, medens AZEP  

 fremtræder som et rent fantasiord.
 4. AZEP indeholder 4 bogstaver mod 6 bogstaver i ASEPTA.
På baggrund af de anførte  

 omstændigheder er det ansøgernes opfattelse, at reg. nr. 6/35  

 ASEPTA ikke bør stille sig i vejen for AZEP." I skrivelse af 7. april 1992 fastholdt direktoratet, at  

 det ansøgte mærke var forveksleligt med det tidligere  

 registrerede varemærke VR 06 1935 ASEPTA.
 I skrivelse af 23. september 1992 meddeltes  

 navneændring for klageren til ASTA MEDICA AKTIENGESELLSCHAFT.
 Klageren anmodede i skrivelse af 7. december 1992  

 Patentdirektoratet om at tage modholdet af VR 06 1935 ASEPTA op til fornyet  

 overvejelse og anførte:
 "Til begrundelse for vor anmodning skal vi som  

 udgangspunkt henholde os til den i sagen tidligere fremførte  

 argumentation mod forvekslelighed mellem de to mærker.
 Til supplement heraf kan det nævnes, at vor klient  

 er indehaver af varemærkeregistrering angående det ansøgte  

 AZEP i følgende lande:
Tyskland,  reg.nr. 1 122 994 af 10.03.1987 IR-reg.    reg.nr. 554164    af 15.05.1990 Finland,   reg.nr. 105368    af 15.11.1989 Irland,    reg.nr. 123865    af 10.09.1987 Marokko,   reg.nr. 40876     af 07.04.1988 Norge,     reg.nr. 134519    af 08.12.1988 Panama,    reg.nr. 053529    af 07.06.1990 Thailand,  reg.nr. 123039    af 10.05.1988 Tyrkiet,   reg.nr. 104353    af 04.04.1988 samt at ansøgeren har verserende ansøgninger  

 angående AZEP-mærket i følgende lande:
Indien,    ans.nr. 535034    af 13.08.1990 Singapore, ans.nr. 6112/89   af 16.09.1989 Sydafrika, ans.nr. 0088/1922 af 11.03.1988 Vi vedlægger til orientering kopi af den  

 nævnte internationale registrering.
Såfremt direktoratet  

 ønsker kopi af øvrige af de nævnte  

 registreringer/ansøgninger, anmoder vi om at blive gjort bekendt  

 hermed.
 Det kan oplyses, at vor klient ved behandlingen af de  

 ovennævnte registreringer og ansøgninger på intet  

 tidspunkt er stødt på konflikt/modhold baseret på  

 varemærket ASEPTA.
Vi har ved varemærkeundersøgelse i Irland,  

 Finland og Norge konstateret, at der i hvert tilfælde i disse lande  

 findes identiske registreringer angående betegnelsen ASEPTA.
Vi  

 vedlægger til orientering kopi af de nævnte tre  

 ASEPTA-registreringer, der som anført på intet tidspunkt har  

 været modholdt af patentmyndighederne i de respektive lande, og ej  

 heller har været lagt til grund for eventuelle indsigelser.
 I alle de tre lande, men måske mest i Norge, har man  

 en forvekslelighedsbedømmelse, der ligger forholdsvis tæt op ad  

 den danske, og det er derfor vor klients og vor opfattelse, at den  

 nævnte sameksistens bør lægges til grund ved  

 afgørelsen i den danske varemærkeansøgning.
 Ved vurderingen af  

 forvekslelighedsspørgsmålet bør det derudover - som  

 tidligere påpeget - lægges til grund, at det modholdte  

 mærke ASEPTA helt utvetydigt er beregnet til anvendelse i forbindelse  

 med forskellige former for desinfektionsmidler o.lign.
Vi henviser i denne forbindelse til den indleverede kopi  

 af den norske registrering af ASEPTA-mærket.
Der kan således ikke  

 herske tvivl om det modholdte mærkes beskrivende karakter (jfr.  

 aseptisk).
 Herudover står det ansøgte mærke AZEP,  

 der dels er et rent fantasiord, dels dækker et vareområde, der  

 på ingen måde kan siges at vække tilsvarende associationer,  

 idet det er beregnet til behandling af forskellige luftvejssygdomme.
På baggrund af det anførte henstiller vi, at  

 direktoratet må se bort fra den modholdte registrering og godkende det  

 ansøgte mærke til registrering." Direktoratet fastholdt igen i skrivelse af 11. december  

 1992, at de to varemærker AZEP og ASEPTA var forvekslelige.
 Efter at have fået bevilget diverse svarfrister  

 på baggrund af pågående samtykkeforhandlinger parterne  

 imellem, anførte klageren i skrivelse af 12. december 1994 som  

 følger:
 "Idet vi henviser til tidligere korrespondance i den  

 foreliggende sag, skal det indledningsvis oplyses, at det på trods af  

 de førte forhandlinger ikke har været muligt at nå frem  

 til en aftale med indehaverne af den modholdte registrering nr. 6/35  

 ASEPTA.
 Vi anmoder derfor om, at den foreliggende sag må  

 blive optaget til fornyet overvejelse, idet det som tidligere anført  

 er vor klients og vor faktiske opfattelse, at mærkerne AZEP og ASEPTA  

 ikke bør anses for forvekslelige.
 Vi henviser i denne forbindelse specielt til den i vore  

 indlæg af 27. august 1991 og 7. december 1992 anførte  

 argumentation, jævnfør vedlagte kopier.
 Specielt skal understreges de faktiske forskelle mellem  

 mærkerne AZEP/ASEPTA, hvor AZEP klart fremtræder som et  

 fantasiord, medens ASEPTA lige så klart associeres til aseptisk.
På baggrund af ovenstående henstiller vi, at  

 der ved den fortsatte behandling af den foreliggende ansøgning  

 må blive set bort fra den tidligere modholdte registrering, og at  

 ansøgningen må blive godkendt til registrering." Den 21. december 1994 afslog Patentdirektoratet  

 ansøgningen under henvisning til varemærkelovens § 15, stk. 1 og  

 2, idet "Det ansøgte mærke, AZEP, indgår i det  

 registrerede mærke, ASEPTA, som de to første stavelser, og  

 bogstaverne "Z" og "S" anses for forvekslelig bogstaver.
 For så vidt angår varesammenfald, så  

 omfatter registreringen bl.a. "lægemidler til mennesker og dyr (med  

 undtagelse af forbindsstoffer og medicin til pelsdyr)".
Deres ansøgning omfatter "farmaceutiske  

 præparater til behandling af luftvejssygdomme", og der foreligger  

 således varesammenfald mellem varerne omfattet af registreringen og de  

 varer, som er omfattet af Deres ansøgning." Denne afgørelse har klageren ved skrivelse af 21.  

 februar 1995 indbragt for Patentankenævnet med påstand om, at  

 direktoratets afgørelse omgøres.
 I ankebegrundelsen skriver klageren:
"Det kan ikke bestrides, at der foreligger formel  

 varekollision mellem det ansøgte mærke, der dækker Klasse 5: Farmaceutiske præparater til behandling af  

 luftvejssygdomme, og de af den modholdte registrering nr. 6/35 ASEPTA  

 omfattede varer i Klasse 5: Desinfektionsmidler, midler til bekæmpelse  

 af utøj og plantesygdomme, farmaceutiske antigæringsmidler,  

 antiseptiske midler, lægemidler til mennesker og dyr (med undtagelse af  

 forbindsstoffer og medicin til pelsdyr).
 Under hensyntagen til det modholdte mærkes  

 høje grad af associationsvirkning, respektive beskrivende fremtoning,  

 i retning af aseptiske produkter, er det reelt ulogisk, om det ansøgte  

 mærke AZEP skulle være forveksleligt hermed.
Ganske vist vil de to indledende stavelser ASEP - i det  

 modholdte mærke - udtalemæssigt ligge meget tæt op ad det  

 ansøgte mærke AZEP.
Dette forrykker dog ikke den kendsgerning,  

 at det ansøgte mærke besidder helt selvstændigt  

 særpræg og derfor ikke selv hos en lægmand vil kunne give  

 anledning til forveksling.
 Endnu mindre vil forveksling være relevant,  

 når det drejer sig om fagmænd, hvilket jo netop er  

 tilfældet i den foreliggende sag, hvor det drejer sig om produkter  

 inden for det medicinske område, og hvor specielt det ansøgte  

 mærke er til brug for et helt specifikt præparat, som normalt kun  

 vil kunne administreres ved recept.
 Ud over det ovenfor anførte henholder vi os til den  

 med indlæg af 27. august 1991 (Bilag A) og 7. december 1992 (Bilag C)  

 indleverede argumentation og de med vore indlæg følgende  

 bilag.
 Vi vedlægger kopi af de to nævnte indlæg  

 med bilag tilligemed kopi af Patentdirektoratets skrivelse af 7. april 92  

 (Bilag B).
På baggrund af det anførte henstiller vi, at  

 det registrerede mærke må bortfalde som modhold og det  

 ansøgte mærke blive godkendt til registrering." Ankenævnet har behandlet sagen på sit  

 møde den 7. maj 1996.
For klageren mødte cand.jur.
Inge Lise Persson.
 Klageren nedlagde påstand om, principalt at  

 det af Direktoratet modholdte varemærke "ASEPTA" ikke er til hinder for  

 registrering af det ansøgte mærke, subsidiært at  

 sagen sendes tilbage til Direktoratet, og at behandlingen sættes i bero  

 på en sleltningsprocedure af det modholdte mærke.
Klageren ville ikke bestride at der foreligger  

 varekollision mellem det ansøgte og det modholdte mærke men  

 gjorde gældende, at mærkerne ikke er forvekslelige.
Det blev  

 oplyst, at mærkerne har sameksisteret i Finland, Norge og Island, og  

 der henvistes til eksempler fra registreringspraksis.
Endvidere  

 bemærkedes, at varemærkelovens nye regler om brugspligt giver  

 mulighed for delvis sletning, og anvendelsen af varemærkelovens § 28,  

 stk. 3, kommenteredes.
2 af Ankenævnets medlemmer (Grønning-Nielsen  

 og Hans Chr.
Thomsen) udtaler:
 I henhold til de af Patentdirektoratet anførte  

 grunde og idet det over for Ankenævnet anførte ikke findes at  

 kunne føre til andet resultat, bør Patentdirektoratets  

 afgørelse stadfæstes.
 1 medlem af Nævnet (Finn Mikkelsen) finder, at de to  

 mærker er så forskellige, når de betragtes i deres helhed,  

 at der ikke kan siges at foreligge mærkelighed.
 Der træffes afgørelse efter  

 stemmeflertallet.
 Herefter bestemmes:
 Den påklagede afgørelse stadfæstes.
