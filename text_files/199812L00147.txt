Fremsat den 17. december 1998 af skatteministeren (Ole  

 Stavad) Forslag til Lov om ændring af lov om skattefri  

 virksomhedsomdannelse, virksomhedsskatteloven og fusionsskatteloven (Lempelse af betingelserne for omdannelse af virksomheder  

 med flere ejere samt indførelse af krav om fuldt vederlag i aktier  

 eller anparter m.v.) § 1 I lov om skattefri virksomhedsomdannelse, jf. lovbekendtgørelse nr.  

 727 af 4. september 1995, som ændret ved § 23 i lov nr. 1219 af  

 27. december 1996 og § 35 i lov nr. 1223 af 27. december 1996, foretages  

 følgende ændringer:
 1. § 1, stk. 2, affattes således:
»Stk. 2. Hvis omdannelsen sker ved overdragelse til et  

 selskab, der allerede er registreret, er det en betingelse, at selskabet er  

 stiftet senest på omdannelsesdatoen, at selskabet ikke forud for  

 tidspunktet, hvor overdragelsen finder sted, har drevet erhvervsmæssig  

 virksomhed, og at hele dets egenkapital fra stiftelsen har henstået som  

 et ubehæftet kontant indestående i et pengeinstitut.
Ejeren af  

 den personligt ejede virksomhed skal på overdragelsestidspunktet eje  

 hele aktiekapitalen i selskabet.
Er der tale om en virksomhed med flere  

 ejere, skal ejerne på overdragelsestidspunktet eje aktiekapitalen i  

 samme forhold som deres andele i den personligt ejede virksomhed.«.
 2. I § 1 indsættes som stk. 3:
 »Stk. 3. Lovens regler finder ikke anvendelse på  

 omdannelse af virksomheder som nævnt i personskattelovens § 4,  

 stk. 1, nr. 10, 12 og 13.«.
 3. § 2 affattes således:
 »§ 2. Lovens regler kan anvendes, såfremt  

 følgende betingelser alle er opfyldt:
 1)	Ejeren er undergivet fuld skattepligt efter kildeskattelovens  

 § 1 eller dødsboskattelovens § 1, stk. 2.
2)	Alle aktiver og passiver i virksomheden overdrages til selskabet.  

 Det gælder også likvider, eller hvad der måtte være  

 trådt i stedet herfor, som hidrører fra lån optaget i  

 virksomheden.
Er midlerne fra lånet indgået i ejerens  

 privatøkonomi, anses gælden for privat og kan ikke indgå i  

 omdannelsen.
 3)	Hele vederlaget for virksomheden ydes i form af aktier eller  

 anparter eller ved, at værdien af aktierne eller anparterne i et  

 bestående selskab, jf. § 1, stk. 2, forøges som  

 følge af omdannelsen.
 4)	Omdannelsen finder sted senest 6 måneder efter den i § 3  

 anførte dato.
 5)	I den åbningsbalance, som udarbejdes i forbindelse med  

 omdannelsen, hensættes i overensstemmelse med anerkendte danske  

 regnskabsstandarder skat af indkomst, der er udskudt til beskatning i et  

 senere regnskabsår, samt skat, der vil kunne udløses ved  

 realisation af aktiver eller passiver til den værdi, der er angivet i  

 åbningsbalancen.
Stk. 2. For en virksomhed med flere ejere er anvendelse af  

 lovens regler yderligere betinget af, at alle ejerne 1)	anvender reglerne i denne lov, 2)	har anvendt samme regnskabsperiode, og 3)	vederlægges i forhold til deres andele i den personligt ejede  

 virksomhed, jf. dog stk. 3.
Stk. 3. Omdannes en virksomhed med flere ejere, skal der  

 udarbejdes en opgørelse over, hvorledes den beregnede skat af den  

 samlede skattepligtige fortjeneste, som ville være konstateret ved et  

 sædvanligt salg, jf. § 4, stk. 2, 3. pkt., kan  

 henføres til de enkelte ejere.
Fordeler den beregnede skat sig ikke  

 på ejerne i samme forhold som deres andele af den personligt ejede  

 virksomhed, skal ejerne udligne dette ved indbetaling til selskabet i  

 forbindelse med stiftelsen.
Et således indbetalt beløb  

 tillægges anskaffelsessummen, opgjort efter § 4, for de aktier  

 eller anparter, som den pågældende ejer erhverver ved  

 omdannelsen.«.
 4. § 4, stk. 2, 2. pkt., ophæves, og i  

 stedet indsættes:
»Den ifølge § 2, stk. 1, nr. 5, hensatte  

 skat indgår dog ikke i opgørelsen af aktiernes eller anparternes  

 anskaffelsessum.
Den skattemæssige værdi af virksomhedens aktiver  

 og passiver opgøres til det kontante beløb, som ville  

 være opnået ved sædvanligt salg af virksomheden  

 (handelsværdien) med fradrag af skattepligtig fortjeneste, der ville  

 være konstateret ved et sådant salg.
Skatteministeren kan  

 fastsætte nærmere regler om opgørelsen af den  

 skattemæssige værdi af virksomheden.«.
 5. § 4, stk. 3, ophæves.
 Stk. 4-7 bliver herefter stk. 3-6.
 6. § 4, stk. 5, der bliver stk. 4,
affattes således:
»Stk. 4. Udgør den skattemæssige anskaffelsessum  

 for aktierne eller anparterne opgjort efter stk. 2 og 3, et negativet  

 beløb, medregnes det negative beløb ved opgørelsen af  

 den skattepligtige fortjeneste eller tab ved afståelse af disse.  

 Afstås aktierne eller anparterne til det selskab, der har udstedt  

 disse, og finder aktieavancebekatningslovens regler om opgørelse af  

 fortjeneste og tab ifølge ligningslovens § 16 B ikke anvendelse,  

 medregnes en eventuel afståelsessum samt en til den afståede del  

 af aktie- eller anpartskapitalen svarende del af det negative beløb i  

 ejerens skattepligtige indkomst.
Nedsættes aktie- eller  

 anpartskapitalen, og finder aktieavancebekatningslovens regler om  

 opgørelse af fortjeneste og tab ifølge ligningslovens § 16  

 A ikke anvendelse, medregnes en eventuel udlodning samt en til  

 nedsættelsen af aktie- eller anpartskapitalen svarende del af det  

 negative beløb på samme måde i ejerens skattepligtige  

 indkomst.«.
 7. I § 4, stk. 6, 1. pkt., der bliver stk. 5,  

 1. pkt., indsættes efter »åbningsstatus«: »og den i § 2,  

 stk. 3, nævnte opgørelse«, og »efter stk. 2-4« ændres  

 til: »efter stk. 2 og 3«.
 8. § 5 ophæves.
 9. I § 6, stk. 1, 1. pkt., ændres »Formuegoder«  

 til: »Aktiver og passiver«, og »goderne« ændres til: »aktiverne og  

 passiverne«.
 10. I § 6, stk. 2, ændres »formuegoder« til:  

 »aktiver eller passiver«, og »formuegodet« ændres til: »dette«.
 11. I § 8 indsættes som stk. 2:
»Stk. 2. Foreligger der på statusdagen for sidste  

 årsregnskab uudnyttede fradragsberettigede tab, kan disse uanset  

 reglerne i aktieavancebeskatningslovens § 2, stk. 2,  

 kursgevinstlovens § 32, stk. 3, og ejendomsavancebeskatningslovens  

 § 6, stk. 5, ikke fremføres af selskabet.« § 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 640 af 21. august  

 1998, foretages følgende ændring:
 1. I § 16 a, stk. 3, 2. pkt., ændres »det  

 efter stk. 2 overførte beløb« til: »den  

 skattemæssige værdi af de til selskabet overdragne aktiver og  

 passiver opgjort efter reglerne i § 4, stk. 2 og 3, i lov om  

 skattefri virksomhedsomdannelse«.
§ 3 I lov om fusion, spaltning, og tilførsel af aktiver m.v.  

 (fusionsskatteloven), jf. lovbekendtgørelse nr. 954 af 5. november  

 1996, som ændret ved § 2 i lov nr. 1212 af 27. december 1996 og  

 § 3 i lov nr. 975 af 17. december 1997 foretages følgende  

 ændring:
 1. I § 15 d, stk. 4, 2. pkt., ændres  

 »stk. 3 og 5« til: »stk. 2 og 4«.
§ 4 Loven træder i kraft dagen efter bekendtgørelsen i Lovtidende  

 og har virkning for omdannelser, der finder sted den 1. januar 1999 eller  

 senere, eller hvor omdannelsesdatoen er den 1. januar 1999 eller senere.
Bemærkninger til lovforslaget Almindelige bemærkninger Lovforslaget har til formål at lette omdannelsen af  

 virksomheder med flere ejere.
Samtidig foreslås det fastsat, at hele  

 vederlaget i forbindelse med omdannelsen skal ydes i form af aktier eller  

 anparter.
Dette sker med henblik på at begrænse adgangen til  

 skattefrit at overføre midler fra virksomheden til privatsfæren.  

 I den forbindelse foreslås det ligeledes fastsat, at det er den samlede  

 virksomhed, der kan overdrages under anvendelse af  

 virksomhedsomdannelseslovens regler.
Efter lov om skattefri virksomhedsomdannelse kan en  

 personligt ejet virksomhed omdannes til aktie- eller anpartsselskab, uden at  

 omdannelsen udløser beskatning hos den tidligere ejer.
Loven bygger  

 på et successionsprincip, idet selskabet træder i den tidligere  

 ejers sted.
Ifølge forarbejderne til lov om skattefri  

 virksomhedsomdannelse tager loven i første række sigte på  

 tilfælde, hvor en enkeltperson omdanner sin personligt ejede virksomhed  

 til et aktie- eller anpartsselskab, hvorefter ejeren bliver  

 hovedaktionær i det selskab, der driver virksomheden videre.
Loven  

 åbner dog også mulighed for omdannelse af virksomheder, der ejes  

 af flere i forening.
Det er blevet påpeget, at interessentskaber kun i  

 meget begrænset omfang kan anvende lov om skattefri  

 virksomhedsomdannelse.
Det i loven fastsatte krav om, at ejerne skal have  

 ensartede afskrivningsgrundlag, kan sjældent opfyldes, da interessenter  

 som oftest ind- og udtræder af interessentskaber på forskellige  

 tidspunkter for eksempel som led i løbende generationsskifter.
Kravet  

 om, at samtlige ejere skal opnå hovedaktionærstatus, findes  

 ligeledes at stille sig i vejen for omdannelse af interessentskaber efter lov  

 om skattefri virksomhedsomdannelse.
Formålet med bestemmelsen er at  

 forhindre, at skattebetingede anpartsprojekter kan omdannes efter loven med  

 deraf følgende udskydelse af skatten, men bestemmelsen rammer langt  

 bredere.
 På baggrund heraf foreslås det at ophæve  

 kravet om ensartet afskrivningsgrundlag samt at erstatte kravet om  

 hovedaktionærstatus med en bestemmelse om, at lov om skattefri  

 virksomhedsomdannelse ikke kan anvendes på anpartsprojekter som  

 nævnt i personskattelovens § 4, stk. 1, nr. 10, 12 og 13.
 For at undgå, at der sker en økonomisk  

 forskydning mellem ejerne, foreslås der i forbindelse med  

 ophævelsen af kravet om et ensartet afskrivningsgrundlag indsat en  

 bestemmelse om udligning.
 Det foreslås endvidere gjort til en betingelse for  

 omdannelse efter lovens regler, at udskudt og latent skat medtages som en  

 post i åbningsbalancen.
Det er i virksomhedsomdannelsesloven fastsat, at mindst 75  

 pct. af vederlaget for virksomheden skal ydes i form af aktier eller anparter  

 eller ved, at værdien af aktier eller anparter i et allerede  

 registreret selskab stiger som følge af overdragelsen.
Det vil modsat  

 sige, at de resterende 25 pct. af vederlaget kan ydes i form af et  

 stiftertilgodehavende i selskabet.
Beskatning af eventuel fortjeneste, der efter  

 skattelovgivningens almindelige regler skulle have fundet sted ved  

 overdragelsen, sker først på det tidspunkt, hvor aktierne eller  

 anparterne i selskabet afstås.
Heller ikke modtagelsen af  

 stiftertilgodehavendet udløser efter de gældende regler skat  

 på anden måde end ved, at det fragår i aktierne eller  

 anparternes anskaffelsessum.
Det betyder, at selskabet umiddelbart efter  

 omdannelsen vil kunne udbetale 25 pct. af vederlaget kontant til ejeren som  

 indfrielse af stiftertilgodehavendet, uden at der derved udløses skat.  

 Skatten udløses først, når aktierne eller anparterne  

 eventuelt sælges.
 Da der er ikke nogen reel begrundelse for denne adgang til  

 skattefrit at kunne udtage midler fra virksomheden og den meget  

 vidtgående skatteudskydelse, som derved indrømmes,  

 foreslås det, at hele vederlaget for virksomheden skal ydes i form af  

 aktier eller anparter eller ved, at værdien af aktier eller anparter i  

 et allerede registreret selskab forøges som følge af  

 overdragelsen.
Der er endvidere fundet behov for at få strammet op  

 på den praksis, der har udviklet sig, hvorefter visse aktiver eller  

 passiver holdes uden for omdannelsen.
Det foreslås således i  

 loven klart at tilkendegive, at det er samtlige virksomhedens aktiver og  

 passiver, der skal indgå i omdannelsen.
 I tilknytning hertil foreslås beregningsreglen i  

 virksomhedsskattelovens § 16 a, stk. 3, for fordeling af opsparet  

 overskud ændret, således at det er den skattemæssige  

 værdi af de til selskabet overdragne aktiver og passiver, opgjort efter  

 lov om skattefri virksomhedsomdannelse § 4, stk. 3 og 4, der efter  

 forslaget bliver § 4, stk. 2 og 3, som sættes i forhold til  

 kapitalgrundlaget.
 Der foreslås en præcisering af reglerne om, at  

 et beløb svarende til en eventuel negativ anskaffelsessum skal  

 beskattes, hvis der sker en afståelse af aktierne eller anparterne til  

 det selskab, der har udstedt disse, eller der sker en nedsættelse af  

 aktie- eller anpartskapitalen.
 Ligeledes foreslås det fastsat, at en anerkendelse  

 af virksomhedens overdragelse til et skuffeselskab efter reglerne om  

 skattefri virksomhedsomdannelse er betinget af, at hele selskabets  

 egenkapital fra stiftelsen har henstået som et ubehæftet kontant  

 indestående i et pengeinstitut.
 Det foreslås endelig i loven fastsat, at  

 virksomhedens eventuelle uudnyttede fradragsberettigede tab, uanset reglerne  

 i aktieavancebeskatningslovens § 2, stk. 2, kursgevinstlovens  

 § 32, stk. 3, og ejendomsavancebeskatningslovens § 6,  

 stk. 5, ikke kan fremføres af selskabet.
Provenumæssige konsekvenser De gældende regler om stiftertilgodehavender  

 indebærer, at omdanneren i stedet for aktier får en del af sin  

 betaling for virksomheden i form af et gældsbrev.
Denne form for  

 vederlag indebærer, at der kan overføres midler fra selskabet  

 til aktionæren i form af afdrag på gældsbrevet, som ikke  

 umiddelbart beskattes hos aktionæren.
Forslaget om at afskaffe stiftertilgodehavender vil i  

 nogle tilfælde medføre, at stifterne vil formindske deres  

 udtræk, hvorved selskabets konsolidering forbedres.
I denne situation  

 har lovforslaget ingen umiddelbar provenuvirkning.
I andre situationer ønsker ejerne at opretholde  

 uændret privatforbrug, således at der i stedet for udtræk  

 af stiftertilgodehavender vil ske udtræk i form af løn eller  

 udbytte.
Når udtrækket sker som løn, bliver den  

 bagvedliggende indkomst i selskabet ikke beskattet i selskabet, men beskattes  

 hos aktionæren som personlig indkomst.
Hvis udtrækket i stedet  

 sker som udbytte, bliver indkomsten først beskattet i selskabet, og  

 det resterende beløb bliver beskattet hos aktionæren som  

 aktieindkomst.
Afskaffelsen af stiftertilgodehavender medfører i disse  

 situationer et umiddelbart merprovenu.
Der foreligger ikke holdepunkter for et underbygget  

 skøn over provenuvirkningen af at afskaffe stiftertilgodehavender, da  

 omfanget af omdannelser ikke kendes.
Antages det skønsmæssigt,  

 at der årligt omdannes 500 virksomheder med en gennemsnitlig  

 egenkapital på ca. 1 mill. kr., således at værdien af de  

 omdannede virksomheder på årsbasis udgør 500 mill. kr. og  

 stiftertilgodehavenderne 25 pct. heraf eller 125 mill. kr., bliver det  

 årlige udtræk 25 mill. kr., når det yderligere  

 forudsættes, at løbetiden for stiftertilgodehavenderne  

 udgør 5 år.
Hvis dette udtræk som følge af  

 forslaget fuldt ud erstattes af udtræk i form af løn eller  

 udbytte, som beskattes hos ejeren, fremkommer der et umiddelbart merprovenu,  

 jf. oversigten nedenfor.
 Provenuvirkning af forslag til ændring i beskatning  

 ved afskaffelse af stiftertilgodehavender på 125 mill. kr. og  

 årligt udtræk efter skat på 25 mill. kr.
1999 Gældende regler (stiftertilgodehav.) Forslag Løn Udbytte mill. kr mill. kr mill. kr Bagvedliggende virksomhedsindkomst 38 63 62 Selskabsskat 34 pct.
13 0 21 Låneafdrag/løn/udbyttte 25 63 41 Personskat, løn 60 pct./udbytte 40  

 pct.
0 38 16 Ejers rådighedsbeløb 25 25 25 Samlet skat 13 38 37 Heraf staten 11 19 19 Forslaget medfører med de nævnte  

 antagelser, at der i stedet for en årlig selskabsskat på ca. 12  

 mill. kr. fremkommer en samlet skat på ca. 37 mill. kr., således  

 at det offentlige får et merprovenu på ca. 25 mill. kr.
Heraf  

 tilfalder de ca. 16 mill. kr. kommunerne.
Finansårsvirkningen  

 skønnes til 25 mill. kr. i 1999.
 Efterhånden som flere årgange omfattes af  

 forslaget, stiger det årlige merprovenu til op mod 125 mill. kr.,  

 hvoraf ca. 80 mill. kr. tilfalder kommunerne.
Merbelastningen af selskaberne som følge af de  

 forøgede udtræk af løn og udbytte reducerer aktiernes  

 værdi.
Herved reduceres den fremtidige skat af aktieavance med 25/40  

 pct. af udtrækket, hvilket modsvarer den tidligere betalte skat.
Samlet  

 indebærer forslaget således en fremrykning af beskatningen og  

 dermed alene en likviditets- og rentevirkning.
 De forbedrede omdannelsesmuligheder for interessentskaber  

 skønnes at medføre et yderst begrænset provenutab, mens  

 ændringen af fordelingsreglen i virksomhedsskattelovens § 16 a  

 skønnes at medføre et beskedent merprovenu.
 Endelig forhindrer de foreslåede regler om, at det  

 er alle virksomhedens aktiver og passiver, der skal indgå i  

 omdannelsen, et utilsigtet provenutab.
Administrative konsekvenser Lovforslaget skønnes ikke at have  

 nævneværdige administrative konsekvenser.
Administrative og økonomiske konsekvenser for  

 erhvervslivet Lovforslaget har været forelagt alle personligt  

 ejede virksomheder i Erhvervsministeriets Testpanel.
Lovforslaget vil  

 være administrativt neutralt for 77 pct. af virksomhederne, da de  

 vurderer, at deres administration ikke vil blive berørt af  

 ændringerne i reglerne.
Derudover er der 15 pct. af virksomhederne, som  

 ikke vil blive administrativt berørt internt i virksomheden, men som  

 vil få behov for ekstern rådgivning som følge af  

 lovforslaget.
6 pct. af virksomhederne har vurderet, at de vil få  

 administrative byrder på engangsbasis, typisk til gennemgang af de nye  

 regler, konsekvensvurderinger (bl.a økonomiske) i forhold til de nye  

 regler om omdannelse samt møder med eksterne rådgivere.
Ca.  

 halvdelen af virksomhederne skal bruge under 1 time, mens de resterende ca.  

 skal bruge 3-12 timer.
16 pct. af virksomhederne får behov for ekstern  

 rådgivning på engangsbasis fra revisor og/eller advokat.
For de  

 fleste virksomheder, som har anslået omfanget af den eksterne  

 rådgivning, ligger omkostningerne hertil på mellem 2.000 kr. og  

 10.000 kr.
For nogle virksomheder er omkostningen dog større.
3 pct. af virksomhederne har vurderet, at de vil få  

 løbende administrative byrder, hvilket bl.a. skyldes, at de mener, at  

 der som noget nyt fremover skal opereres med både skattemæssige  

 og regnskabsmæssige værdier.
Tidsforbruget svinger dog meget. 7  

 pct. af virksomhederne vil desuden få behov for løbende ekstern  

 rådgivning fra revisor og/eller advokat.
Omfanget heraf svinger.
 0,4 pct. af virksomhederne vil få administrative  

 lettelser på engangsbasis vedrørende ekstern rådgivning,  

 mens andre 0,4 pct. vil få løbende administrative lettelser  

 internt i virksomheden.
 På grund af de få direkte berørte  

 virksomheder er det ikke muligt at opregne resultaterne af Testpanelets  

 besvarelser, så der nås et resultat for alle de berørte  

 virksomheder på samfundsniveau.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget skønnes ikke at indeholde EU-retlige  

 aspekter.
Høring Lovforslaget har været til høring i  

 Advokatrådet, Arbejderbevægelsens Erhvervsråd, Erhvervenes  

 Skattesekretariat, Erhvervsministeriet, Finansministeriet, Foreningen af  

 Danske Skatteankenævn, Foreningen af Registrerede Revisorer, Foreningen  

 af Statsautoriserede Revisorer, Frederiksberg Kommune,  

 Håndværksrådet, Justitsministeriet, Kommunernes  

 Landsforening, Københavns Kommune, Landbrugets  

 Rådgivningscenter, Skattechefforeningen, Statsministeriet, Told- og  

 Skattestyrelsen og Økonomiministeriet.
 De fra organisationerne m.v. modtagne høringssvar  

 samt kommentarer hertil er kort gengivet i skemaet nedenfor.
Organisation/myndighed Bemærkninger i høringssvar Kommentarer til bemærkninger Advokatrådet Ingen bemærkninger.
Arbejderbevægelsens Erhvervsråd Ingen bemærkninger.
Erhvervenes Skattesekretariat Kravet om, at hele selskabets egenkapital fra stiftelsen skal  

 have henstået som et ubehæftet kontant indestående i et  

 pengeinstitut, er en skærpelse.
Baggrunden for det oprindelige  

 hovedaktionærkrav bør nævnes.
Betegnelsen Kravet til egenkapitalen er i overensstemmelse med Erhvervs-  

 og Selskabsstyrelsens praksis for anerkendelse af skuffeselskaber og indsat  

 for at udelukke tab.
Foreningen af Danske Skatteankenævn Har ikke afgivet bemærkninger.
Foreningen af Registrerede Revisorer Da en række erhvervsdrivende f.eks. som led i et  

 generationsskifte har planlagt virksomhedsomdannelse ud fra de gældende  

 regler, forekommer det ikke rimeligt med et virkningstidspunkt, der ligger  

 stort set samtidig med lovens fremsættelse.
Det foreslås, at  

 loven tidligst får virkning fra den 1. juli 1999.
Det er fundet nødvendigt at give loven virkning fra  

 den 1. januar 1999 for at undgå, at der gennemføres et stort  

 antal omdannelser alene med det formål at trække flest mulig  

 midler skattefrit ud af virksomheden, hvilket heller ikke vil være  

 hensigtsmæssigt i generationsskiftemæssig sammenhæng.
Det  

 har i øvrigt været kendt, at lovforslaget ville blive fremsat  

 siden offentliggørelsen af Regeringens lovprogram i oktober  

 1998.
Foreningen af Statsautoriserede Revisorer Det findes ikke rigtigt at indsætte krav om, at alle  

 aktiver og passiver i virksomheden skal overdrages til selskabet, da det er  

 unødvendigt p.g.a. den samtidigt foreslåede ændring af VSL  

 § 16 b, og da der kan opstå tvivl om, til hvilken virksomhed de  

 likvide midler skal henføres.
Forslaget efterlader tvivl om, hvad der  

 forstås ved virksomhed.
FSR er enig i, at der bør afsættes  

 udskudt skat, men det bør reguleres efter de selskabsretlige regler.  

 Opgørelsesmetoden vedr. udskudt skat bør i det mindste  

 fremgå af reglerne.
De foreslåede formuleringer vedr.
VOL  

 § 4, stk. 5, i dette lovforslag og i L 87 bør være  

 ens.
Der bør i bemærkningerne tages stilling til  

 beregningsformen efter den foreslåede ændring af VSL § 16 b,  

 hvis både tæller og nævner er negativ.
 Kravet om overdragelse af alle aktiver og passiver  

 fastholdes, da også virksomheder, der ikke er omfattet af  

 virksomhedsordningen kan omdannes, og da ejeren af likviderne må  

 antages at have gode muligheder for at vurdere, hvilken virksomhed disse  

 vedrører, samt løbende at sikre sig dokumentation herfor.
Frederiksberg Kommune Ingen bemærkninger.
Håndværksrådet Generelt positiv, men ønsker VOL udvidet til  

 også at omfatte fusion af personligt ejede virksomheder.
Finder, at  

 fjernelsen af muligheden for skattefrit at kunne udbetale en del af  

 vederlaget til ejeren er en stramning af successionsmulighederne i  

 forbindelse med generationsskifte, som ikke kan anbefales.
Forslaget  

 bør drøftes i Generationsskifteudvalget inden  

 fremsættelsen.
Ikrafttrædelsen bør udskydes til 1. juli  

 1999, da mange generationsskifter/virksomhedsoverdragelser allerede er  

 planlagt.
Fusion af personligt ejede virksomheder indebærer en  

 ikke ønskelig sammenblanding af personers skatteforhold.
Det er fundet  

 nødvendigt at give loven virkning fra den 1. januar 1999 for at  

 undgå, at der gennemføres et stort antal omdannelser alene med  

 det formål at trække flest mulig midler skattefrit ud af  

 virksomheden, hvilket heller ikke vil være hensigtsmæssigt i  

 generationsskiftemæssig sammenhæng.
Det har i øvrigt  

 været kendt, at lovforslaget ville blive fremsat siden  

 offentliggørelsen af Regeringens lovprogram i oktober  

 1998.
Kommunernes Landsforening Ingen bemærkninger.
Københavns Kommune Ingen bemærkninger.
Landbrugets Rådgivningscenter Bestemmelsen om, at udlejningsejendomme og ejendomme, der kun  

 delvis anvendes i virksomheden, ikke kan indgå i omdannelsen, er  

 problematisk, eksempelvis hvor en del af ejendommen anvendes i virksomheden  

 og en anden del til udlejning.
For så vidt angår kravet om, at  

 alle aktiver og passiver skal indgå i omdannelsen, vil det ofte ikke  

 entydigt kunne fastlægges, hvilke finansielle aktiver og passiver der  

 medregnes til virksomheden.
VSL §16 a synes at forudsætte, at en del af  

 virksomheden kan holdes uden for.
Kravet vil endvidere sammenholdt med  

 bestemmelsen om udligning kunne udelukke interessenter fra at omdanne, da  

 store beløb skal indbetales til selskabet.
Hvad skal der ske, hvis  

 låneprovenuet er brugt privat.
Under hensyn til systemet i VSL  

 bør visse aktiver og passiver kunne holdes uden for  

 omdannelsen.
Bl.a ud fra den betragtning, at delvis udlejning ikke skal  

 indebære, at den ejendom, hvori virksomheden drives, afskæres fra  

 at indgå i omdannelsen, er bestemmelsen taget ud af lovforslaget.  

 Ejeren af de finansielle aktiver og passiver må antages at have gode  

 muligheder for at vurdere, hvilken virksomhed disse vedrører, samt  

 løbende at sikre sig dokumentation herfor.
VSL § 16 a er  

 begrundet i, at en ejer af flere virksomheder skal behandle disse som  

 én, hvis virksomhedsordningen anvendes.
Det, der kan holdes uden for  

 omdannelsen, skal være en anden selvstændig virksomhed.
Omdannes  

 et I/S, hverken kan eller skal interessenterne indskyde egen gæld eller  

 indbyrdes tilgodehavender, jf. bestemmelsen om, at de skal vederlægges  

 i forhold til deres ejerandel.
Der er nu indsat en bestemmelse i lovforslaget  

 om, at gæld anses for privat og ikke kan indgå i omdannelsen,  

 hvis låneprovenuet er brugt privat.
VSL kan ikke begrunde, at aktiver  

 og passiver holdes uden for omdannelsen.
Skattechefforeningen Forslaget synes at løse tidligere problemer.  

 Bestemmelsen om, at alle aktiver og passiver skal overdrages, kan imidlertid  

 give vanskeligheder i relation til at finde ud af, hvad påtaget  

 gæld er brugt til.
 Bestemmelsen og bemærkningerne er udbygget.
Vurdering af konsekvenser af  

 lovforslag Positive Konsekvenser/mindreudgifter Negative Konsekvenser/mindreudgifter Økonomiske konsekvenser for stat, amter og  

 kommuner Indkomstårsvirkning:
 Merprovenu på 25 mill. kr. i 1999 stigende til ca. 125 mill. kr. i  

 2004.
 Heraf udgør den kommunale andel henholdsvis 16 mill. kr. og 80  

 mill. kr.
 Finansårsvirkning:
Merprovenu på 25 mill. kr. i 1999 På langt sigt indebærer forslaget alene en fremrykning af  

 beskatningen med deraf følgende likviditets- og  

 rentevirkning Administrative konsekvenser for stat, amter og  

 kommuner Ingen nævneværdige Ingen nævneværdige Økonomiske konsekvenser for erhvervslivet Lettere at omdanne virksomheder med flere ejere Begrænsning af mulighed for skattefrit at udtage  

 midler, hvorved der sker en fremrykning af beskatningen med deraf  

 følgende likviditets- og rentevirkning for omdannerne Administrative konsekvenser for erhvervslivet Administrativ lettelse for enkelte, men generelt  

 neutralt Et vist behov for ekstern rådgivning Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 § 1, stk. 2 I § 1, stk. 2, der omhandler den situation, hvor  

 der ved omdannelsen af en personligt ejet virksomhed anvendes et  

 skuffeselskab, foreslås det fastsat, at hele selskabets egenkapital fra  

 stiftelsen skal have henstået som et ubehæftet kontant  

 indestående i et pengeinstitut.
I den gældende formulering af bestemmelsen hedder  

 det, at det er en betingelse, at selskabet ikke forud for tidspunktet, hvor  

 overdragelsen finder sted, har drevet erhvervsmæssig virksomhed.
Denne  

 formulering har i en sag, som blev forelagt Landsskatteretten, givet  

 anledning til fortolkning af, hvad der ligger i erhvervsmæssig  

 virksomhed.
I den konkrete sag, jf.
TfS 1998, 701, kom Landsskatteretten frem  

 til, at den aktivitet, der bestod i, at selskabet før  

 virksomhedsoverdragelsen havde ydet et ulovligt anpartshaverlån til den  

 tidligere anpartshaver ikke kunne karakteriseres som erhvervsmæssig  

 virksomhed, og at selskabet derfor kunne benyttes i forbindelse med  

 omdannelsen.
Da hensigten med reglen har været at fastslå,  

 at det selskab, der ifølge § 1, stk. 2, kan anvendes i  

 stedet for et nystiftet selskab, skal være » jomfrueligt«, dvs. at det ikke må have været  

 udsat for nogen erhvervsmæssig risiko, herunder risiko for tab af  

 kapital ved udlån, foreslås det i bestemmelsen fastsat som en  

 tilføjelse til den gældende formulering, at hele selskabets  

 egenkapital fra stiftelsen skal have henstået som et ubehæftet  

 kontant indestående i et pengeinstitut.
Denne betingelse for at  

 anerkende et selskab som et skuffeselskab er i overensstemmelse med Erhvervs-  

 og Selskabsstyrelsens faste praksis på området.
 Det foreslås endvidere præciseret, at  

 skuffeselskabet skal være stiftet senest på  

 omdannelsesdatoen.
Endelig foreslås der foretaget en tilføjelse  

 med henblik på i lovteksten at tage højde for den situation,  

 hvor en virksomhed med flere ejere omdannes.
Det foreslås  

 anført, at ejerne på overdragelsestidspunktet skal eje  

 aktiekapitalen i samme forhold som deres andele i den personligt ejede  

 virksomhed.
Til nr. 2 § 1, stk. 3 Ifølge forarbejderne til lov om skattefri  

 virksomhedsomdannelse tager loven i første række sigte på  

 tilfælde, hvor en enkeltperson omdanner sin personligt ejede virksomhed  

 til et aktie- eller anpartsselskab, hvorefter ejeren bliver  

 hovedaktionær i det selskab, der driver virksomheden videre.
Loven åbner dog også mulighed for omdannelse  

 af virksomheder, der ejes af flere i forening.
Det er et krav, at alle ejerne  

 i forbindelse med omdannelsen anvender lovens regler, samt at de har anvendt  

 samme regnskabsperiode og samme driftsregnskab og status for virksomheden  

 indeholdende fælles skattemæssige afskrivninger, jf. lovens  

 § 2, stk. 2. Ifølge bestemmelsen kræves det endvidere,  

 at alle ejerne vederlægges i forhold til deres andele i den personligt  

 ejede virksomhed, og at de ved omdannelsen bliver omfattet af den kreds af  

 personer, som er angivet i aktieavancebeskatningslovens § 11,  

 stk. 2 - 4, dvs. at de opnår hovedaktionærstatus i det  

 nystiftede selskab.
Ligningsrådet kan dog i medfør af § 2,  

 stk. 3, give tilladelse til omdannelse af en virksomhed med flere ejere,  

 selvom ikke alle betingelserne i § 2, stk. 2, er opfyldt.
 Den i 1994 nedsatte følgegruppe til skattereformen  

 har foreslået, at lov om skattefri virksomhedsomdannelse lempes,  

 således at virksomheder med flere ejere får lettere ved at  

 omdanne en personligt drevet virksomhed efter lovens bestemmelser.
Følgegruppen har påpeget, at  

 interessentskaber kun i meget begrænset omfang kan anvende lov om  

 skattefri virksomhedsomdannelse.
Lovens krav om et ensartet  

 afskrivningsgrundlag kan sjældent opfyldes, og kravet om, at samtlige  

 ejere skal opnå hovedaktionærstatus, stiller sig ligeledes ofte i  

 vejen for omdannelse af interessentskaber efter lov om skattefri  

 virksomhedsomdannelse.
Kravet om, at samtlige ejere skal opnå  

 hovedaktionærstatus ved omdannelsen, var oprindelig indsat for at  

 sikre, at de hidtidige ejere ved et senere salg af aktierne blev beskattet af  

 den latente fortjeneste, der ikke var blevet beskattet ved omdannelsen.
Ved  

 skattereformen i 1993 blev sondringen mellem hovedaktionær og  

 mindretalsaktionær imidlertid ophævet.  

 Aktieavancebeskatningsloven blev endvidere ændret, således at kun  

 beholdninger på under 100.000 kr. af børsnoterede aktier kunne  

 afstås skattefrit efter 3 års ejertid.
Der var derfor ikke  

 længere behov for at opretholde kravet om, at omdannerne skulle  

 opnå en vis ejerandel af selskabet, og bestemmelsen blev ophævet.  

 Kravet om hovedaktionærstatus blev imidlertid genindsat i  

 virksomhedsomdannelsesloven kort tid efter med det formål at  

 sætte en begrænsning for lovens anvendelighed på  

 anpartsprojekter omfattet af personskattelovens § 4, stk. 1, nr.  

 10, 12 og 13, dvs. skattebetingede anpartsprojekter med typisk 10  

 deltagere.
 Det foreslås nu at erstatte kravet i  

 virksomhedsomdannelseslovens § 2, stk. 2, litra e, om, at alle  

 ejerne efter omdannelsen skal være omfattet af den kreds af personer  

 m.v., som er angivet i aktieavancebeskatningslovens § 11, stk. 2 -  

 4, dvs. skal have hovedaktionærstatus i selskabet, med en bestemmelse  

 om, at loven ikke finder anvendelse på omdannelse af skattebetingede  

 anpartsprojekter som nævnt i personskattelovens § 4, stk. 1,  

 nr. 10, 12 og 13. Hermed vil der mere målrettet kunne opnås den  

 begrænsning af lovens anvendelsesområde, som var formålet  

 med indsættelsen af bestemmelsen i 1993 - nemlig at forhindre, at  

 skattebetingede anpartsprojekter kan omdannes efter lovens regler.
Til nr. 3 § 2, stk. 1,nr. 1 og 4 Bestemmelserne er videreført uændret fra de  

 gældende bestemmelser i § 2, stk. 1, litra a og d.
§ 2, stk. 1, nr. 2 Efter lov om skattefri virksomhedsomdannelse kan en  

 personligt ejet virksomhed omdannes til et aktie- eller anpartsselskab, uden  

 at omdannelsen udløser beskatning hos den tidligere ejer.
Loven bygger  

 på et successionsprincip, idet selskabet træder i den tidligere  

 ejers sted.
Som § 2, stk. 1, nr. 2, foreslås der  

 indsat en bestemmelse, der fastsætter, at det er en betingelse for, at  

 lovens regler kan anvendes, at alle aktiver og passiver i virksomheden  

 overdrages.
Hermed indkapsles de tilfælde, der ved  

 virksomhedsomdannelseslovens gennemførelse i 1984 var tænkt  

 omfattet af loven.
Da det ikke direkte i lovteksten har været  

 anført, at det er en betingelse for anvendelse af loven, at samtlige  

 aktiver og passiver i den personligt ejede virksomhed overdrages til  

 selskabet, har praksis imidlertid udviklet sig således, at bestemte  

 aktiver og passiver i en række tilfælde ikke medtages ved  

 omdannelsen.
Det ses således, at ejeren inden omdannelsen optager  

 et stort lån og lader gælden indgå i omdannelsen, mens  

 låneprovenuet holdes uden for.
På den måde kan en  

 værdistigning på et aktiv belånes og dermed realiseres uden  

 beskatning, idet denne først finder sted i forbindelse med ejerens  

 afståelse af aktierne eller anparterne og selskabets afståelse af  

 det belånte aktiv.
 Efterfølgende kan ejeren eventuelt udlåne  

 provenuet til selskabet, der kan indfri lånet, hvorefter ejeren har et  

 tilgodehavende i selskabet.
 På den måde er man kommet uden om den  

 gældende regel i virksomhedsomdannelseslovens § 2, stk. 1,  

 litra b, om, at maksimalt 25 pct. af vederlaget for virksomheden kan ydes i  

 form af et stiftertilgodehavende.
 Da det nu foreslås at ophæve denne regel og  

 lade det fremgå af § 2, stk. 1, nr. 3, at hele vederlaget  

 skal ydes i form af aktier eller anparter, jf. bemærkningerne nedenfor,  

 er der fundet behov for at få strammet op på den praksis, der har  

 udviklet sig, således at det i loven klart tilkendegives, at det er  

 samtlige virksomhedens aktiver og passiver, der skal indgå i  

 omdannelsen.
En gældsforpligtelse og låneprovenuet fra  

 samme lån kan efter forslaget ikke henføres til to forskellige  

 virksomheder eller til henholdsvis virksomheden og ejeren personligt.
Provenu  

 og forpligtelse må følges ad.
Er der optaget lån i den  

 virksomhed, der omdannes, skal likvider hidrørende fra  

 låneoptagelsen eller aktiver erhvervet for sådanne midler,  

 ligeledes overføres til selskabet.
Er midlerne fra lånet  

 indgået i ejerens privatøkonomi, anses gælden for privat  

 og kan ikke indgå i omdannelsen.
Det gælder for eksempel, hvis  

 ejeren inden omdannelsen har hævet midler på virksomhedens  

 kassekredit og brugt disse til nedbringelse af sin private gæld.
Det, der kan indskydes i et selskab efter reglerne om  

 skattefri virksomhedsomdannelse, er en personligt ejet virksomhed.
Ejer en  

 person flere virksomheder, for eksempel en vognmandsforretning og en  

 elektronikvirksomhed, kan disse indskydes i hver sit selskab, eller ejeren  

 kan vælge kun at omdanne den ene virksomhed til et selskab.
Har ejeren af virksomheden inden omdannelsen anvendt  

 virksomhedsordningen, er der fastsat særlige regler i  

 virksomhedsskattelovens §§ 16, 16 a, 16 b og 16 c.
Ifølge  

 virksomhedsskatteloven skal en skattepligtig, der driver flere virksomheder,  

 behandle alle virksomheder som én virksomhed, hvis  

 virksomhedsordningen anvendes.
Der er derfor bl.a. fastsat regler om,  

 hvorledes der skal forholdes ved en skattefri virksomhedsomdannelse, hvor  

 ikke alle aktiver og passiver i virksomhedsordningen overdrages til  

 selskabet, dvs. hvor én af flere virksomheder omdannes.
Hvis den skattepligtige som led i en skattefri  

 virksomhedsomdannelse, hvor ikke alle aktiver i virksomhedsordningen  

 overføres til selskabet, ophører med at drive selvstændig  

 erhvervsvirksomhed, anses de aktiver, der ikke overføres til  

 selskabet, efter § 16 b for at være overført fra  

 virksomheden til privatøkonomien med virkning fra udløbet af  

 året før omdannelsesåret.
Dette betyder, at et eventuelt  

 opsparet overskud med tillæg af den dertil svarende virksomhedsskat  

 beskattes som personlig indkomst i året forud for omdannelsen.
 Hvis den skattepligtige som led i en skattefri  

 virksomhedsomdannelse netto indskyder gæld fra privatøkonomien i  

 selskabet, anses et beløb svarende til den private gæld  

 ifølge § 16 c ligeledes for at være overført fra  

 virksomheden til privatøkonomien med virkning fra udløbet af  

 året før omdannelsesåret.
Disse regler, som er indsat for at undgå  

 spekulationsmuligheder i forbindelse med skattefri virksomhedsomdannelse, har  

 imidlertid ikke kunnet forhindre, at den ovennævnte fremgangsmåde  

 med opsplitning af låneforpligtelse og låneprovenu har taget et  

 vist omfang.
Der har været en vis tilbageholdenhed med at anse  

 gælden for privat, og fortsætter den skattepligtige med at drive  

 erhvervsmæssig virksomhed, uanset hvor lille den er, finder § 16 b  

 ikke anvendelse.
Den gældende beregningsregel for fordeling af  

 indeståendet på konto for opsparet overskud mellem flere  

 virksomheder i forbindelse med en skattefri omdannelse, har endvidere  

 ført til, at en forholdsmæssig stor del eller ligefrem hele  

 kontoen for opsparet overskud har kunnet henføres til den virksomhed,  

 der blev omdannet, og dermed fuldt ud har kunnet anvendes til at  

 nedsætte aktiernes eller anparternes anskaffelsessum, således at  

 midlerne i den virksomhed, der blev tilbage i virksomhedsordningen, har  

 kunnet hæves uden beskatning.
Beskatningen har på den måde  

 kunnet udskydes indtil en eventuel afståelse af aktierne eller  

 anparterne i den omdannede virksomhed.
For at opnå en mere rimelig  

 fordeling foreslås der derfor samtidig en ændring af bestemmelsen  

 i virksomhedsskattelovens § 16 a, stk. 3, jf. bemærkningerne  

 til lovforslagets § 2.
Eksempel på virksomhedsomdannelse med  

 låneoptagelse Den skattepligtige, der anvender virksomhedsordningen, har  

 to virksomheder, virksomhed 1 og virksomhed 2. Virksomhed 1 omdannes til et  

 aktieselskab pr. 1. januar 1998 efter lov om skatttefri  

 virksomhedsomdannelse, mens virksomhed 2, hvis eneste aktiv er en mindre  

 udlejningsejendom til en værdi af 500.000 kr., holdes uden for.
Der  

 optages i forbindelse med virksomhedsomdannelsen et lån på  

 1.000.000 kr.
Gælden indgår i omdannelsen, mens provenuet lades  

 tilbage sammen med virksomhed 2.
 Primooplysninger:
 Kr.
Indskudskonto 31.12.97 1.000.000 Kapitalafkastgrundlag (før overførsel af  

 salgssum) 31.12.97 3.200.000 Opsparet overskud (efter 1992) 800.000 Da aktier ikke kan indgå i  

 virksomhedsordningen, anses de aktier, der erhverves ved en delvis skattefri  

 omdannelse, herunder et eventuelt stiftertilgodehavende, for overført  

 til privatøkonomien, og indskudskontoen nedskrives med et beløb  

 svarende til vederlaget for virksomheden.
Aktiernes anskaffelsessum  

 nedsættes med en forholdsmæssig del af indeståendet  

 på konto for opsparet overskud svarende til forholdet mellem vederlaget  

 og kapitalafkastgrundlaget, jf. § 16 a.
 Aktiernes anskaffelsessum opgøres  

 således:
 Kr.
Gældende regler Forslag Regnskabsmæssig værdi Skattemæssig værdi Regnskabsmæssig værdi Skattemæssig værdi Aktiver Passiver inkl. gæld fra nyt lån på 1.000.000  

 kr.
6.200.000 3.000.000 4.500.000 3.000.000 7.200.000 3.000.000 5.500.000 3.000.000 I alt Aktiekapital Stiftertilgodehavende Andel af konto for opsparet overskud 1) Anskaffelsessum aktier 3.200.000 2.400.000 800.000 1.500.000 -800.000 -800.000 -100.000 4.200.000 4.200.000 0 2.500.000 0 -625.000 1.875.000 1)	Andelen af konto for opsparet overskud, der skal  

 fragå i aktiernes anskaffelsessum ved overførsel af  

 aktiekapitalen til mellemregningskontoen, opgøres således:
Gældende regler:
  

 Konto for opsparet overskud x vederlag (overført beløb)/  

 Kapitalafkastgrundlag = 800.000 x 3.200.000 / 3.200.000 = 800.000.
Forslag:
  

 Konto for opsparet overskud x skattemæssig værdi i selskab /  

 Kapitalafkastgrundlag = 800.000 x 2.500.000 / 3.200.000 = 625.000.
I det opstillede eksempel kan der efter de  

 gældende regler gøres helt op med kontoen for opsparet overskud,  

 da vederlaget svarer til kapitalafkastgrundlaget.
Det vil sige, at saldoen  

 på kontoen for opsparet overskud i virksomhed 2 er nul.  

 Anskaffelsessummen for aktierne i selskabet reduceres med det fulde  

 beløb.
Efter forslaget resterer der ca. 22 pct. af beløbet  

 på kontoen for opsparet overskud i virksomhed 2, og anskaffelsessummen  

 skal ikke reduceres med dette beløb.
 Forslaget om, at alle aktiver og passiver i virksomheden  

 skal indgå i omdannelsen, medfører, at aktivmassen i selskabet i  

 eksemplet stiger med 1.000.000 kr. fra gældende regler til forslaget,  

 og at der sker en tilsvarende reduktion af aktivmassen i virksomhed 2.
Efter de gældende regler kan den skattepligtige uden  

 beskatning hæve stiftertilgodehavendet på 800.000 kr. samt  

 låneprovenuet på 1.000.000 kr.
Beskatningen vil først ske  

 i forbindelse med et eventuelt salg af aktierne i selskabet, hvor  

 anskaffelsessummen for disse som nævnt vil blive reduceret med kontoen  

 for opsparet overskud.
 Med den som § 2, stk. 1, nr. 2, foreslåede  

 bestemmelse vil en skattefri virksomhedsomdannelse ikke længere kunne  

 foretages på den måde, at provenuet fra et lån bliver  

 tilbage i virksomhedsordningen, mens gældsforpligtelsen overgår  

 til selskabet.
 Ændringen i virksomhedsskatteloven sikrer, at der  

 sker en til fordelingen af aktiver og passiver og disses skattemæssige  

 værdi mellem virksomhederne svarende fordeling af kontoen for opsparet  

 overskud.
§ 2, stk. 1, nr. 3 De gældende regler i virksomhedsomdannelsesloven  

 giver adgang til, at en personligt ejet virksomhed kan omdannes til et aktie-  

 eller anpartsselskab, uden at omdannelsen udløser beskatning hos den  

 tidligere ejer, jf. lovens § 4, stk. 1. Således indgår  

 hverken fortjeneste eller tab, der i princippet konstateres ved omdannelsen,  

 i ejerens skattepligtige indkomst.
Det er i lovens § 2, stk. 1, litra b, fastsat,  

 at mindst 75 pct. af det selskabsretligt opgjorte vederlag for virksomheden  

 skal ydes i form af aktier eller anparter eller ved, at værdien af  

 aktierne eller anparterne i et allerede registreret selskab forøges  

 som følge af overdragelsen.
Det vil modsat sige, at de resterende 25  

 pct. af vederlaget kan ydes i form af et stiftertilgodehavende i  

 selskabet.
Beskatning af eventuel fortjeneste, der efter  

 skattelovgivningens almindelige regler skulle have fundet sted ved  

 overdragelsen, sker først på det tidspunkt, hvor aktierne eller  

 anparterne i selskabet afstås.
Aktiernes efter anparternes  

 anskaffelsessum fastsættes til den skattemæssige værdi af  

 virksomhedens aktiver og passiver på omdannelsesdatoen, dvs.  

 handelsværdien med fradrag af den skattepligtige fortjeneste, der ville  

 være opnået ved salg af aktiverne og passiverne på  

 omdannelsesdatoen, jf. § 4, stk. 2 og 3.
Heller ikke modtagelsen af stiftertilgodehavendet  

 udløser efter de gældende regler skat på anden måde  

 end ved, at det fragår i aktierne eller anparternes anskaffelsessum.  

 Det betyder, at selskabet umiddelbart efter omdannelsen vil kunne udbetale 25  

 pct. af vederlaget kontant til ejeren som indfrielse af  

 stiftertilgodehavendet, uden at der derved udløses skat.
Det er  

 således muligt at overføre midler fra virksomheden til ejerens  

 privatsfære uden beskatning.
Skatten udløses som nævnt  

 først, når aktierne eller anparterne eventuelt sælges.
Der er ikke nogen reel begrundelse for denne adgang til  

 skattefrit at kunne udtage midler fra virksomheden og den meget  

 vidtgående skatteudskydelse, som derved indrømmes.
Det  

 foreslås derfor at ændre bestemmelsen i § 2, stk. 1,  

 litra b, således at det fremgår, at hele vederlaget for  

 virksomheden skal ydes i form af aktier eller anparter eller ved, at  

 værdien af aktier eller anparter i et allerede registreret selskab  

 forøges som følge af overdragelsen.
Der rykkes således ikke med forslaget ved, at  

 virksomheden kan omdannes til et selskab, uden at det umiddelbart  

 udløser skat for ejeren eller virksomheden.
Virksomheden succederer i  

 den hidtidige ejers skattemæssige stilling, og ejeren beskattes  

 først ved afståelse af de modtagne aktier eller anparter.
Det  

 sikres blot, at midler ikke tages ud af virksomheden uden beskatning, hvilket  

 findes at være i overensstemmelse med de intentioner om at sikre en  

 hensigtsmæssig videreførelse af virksomheden ved omdannelse til  

 selskabsform, som ligger bag ved lovens regler.
Med forslaget opnås endvidere en bedre  

 sammenhæng med successionsreglerne i fusionsskatteloven.
Skattefri  

 virksomhedsomdannelse kan sammenlignes med tilførsel af aktiver, jf.  

 fusionsskattelovens §§ 15 c og 15 d.
Ved tilførsel af aktiver  

 foregår transaktionen blot mellem to selskaber.
Det følger af  

 fusionsskattelovens § 15 c, stk. 2, at vederlæggelsen for den  

 tilførte virksomhed fuld ud skal ske med aktier eller anparter.
§ 2, stk. 1, nr. 5 Ifølge årsregnskabsloven § 20,  

 stk. 2, 1. pkt., skal skat af indkomst, der er udskudt til beskatning i  

 et senere regnskabsår, hensættes, medmindre beløbet er  

 uden væsentlig betydning.
I § 20, stk. 2, 2. pkt., er  

 anført, at beløbet i stedet kan oplyses i noterne.
Bestemmelsen  

 blev ved lov nr. 377 af 22. maj 1996 flyttet fra notekapitlet til kapitel 3  

 om balancens enkelte poster, bl.a. for at præcisere, at udskudt skat  

 som hovedregel skal hensættes.
Væsentlige latente skatter skal  

 ifølge lovens § 50, stk. 1, 1. pkt., oplyses i noterne.  

 Beløbet kan efter § 50, stk. 1, 2. pkt., i stedet  

 hensættes.
Det foreslås gjort til en betingelse for omdannelse  

 af en virksomhed efter lov om skattefri virksomhedsomdannelse, at udskudte og  

 latente skatter hensættes.
Hensættelsen skal ske efter anerkendte  

 danske regnskabsstandarder.
Allerede i dag sker der formentlig hensættelse i  

 mange tilfælde, jf. den ovenfor nævnte præcisering af  

 årsregnskabsloven.
Som virksomhedsomdannelsesloven hidtil har  

 været udformet, har der dog været et incitament til at undlade at  

 hensætte, da det regnskabsmæssigt opgjorte vederlag og dermed  

 stiftertilgodehavendet på den måde blev større.
Med  

 forslaget om at afskaffe muligheden for vederlæggelse i form af et  

 stiftertilgodehavende vil dette incitament være forsvundet.
 Da overdragelsen til selskabet ifølge  

 virksomhedsomdannelseslovens § 6 sker med succession, kan de udskudte og  

 latente skatter være betydelige, og hensættelse af disse i  

 åbningsbalancen findes at give et mere retvisende billede af selskabets  

 aktiver, forpligtelser og egenkapital.
 Forslaget skal endvidere ses i sammenhæng med  

 præciseringen, der foreslås indsat i lovens § 4, om, at den  

 i åbningsbalancen hensatte skat ikke indgår i opgørelsen  

 af aktiernes eller anparternes anskaffelsessum, jf. bemærkningerne til  

 nr. 4.
§ 2, stk. 2, nr. 1 og 2 Bestemmelserne er videreført uændret fra de  

 gældende bestemmelser i § 2, stk. 2, litra a og b.
§ 2, stk. 2, nr. 3 Det foreslås, at kravet i den gældende  

 virksomhedsomdannelseslovs § 2, stk. 2, litra c, om, at alle ejerne  

 ved omdannelse af en virksomhed med flere ejere skal have anvendt samme  

 driftsregnskab og status for virksomheden indeholdende fælles  

 skattemæssige afskrivninger, ophæves.
 Kravet har været begrundet med, at det som  

 følge af, at selskabet træder i de tidligere ejeres sted er  

 nødvendigt at kunne opgøre et entydigt successionsgrundlag for  

 selskabet, og at en sådan opgørelse ikke er praktisk mulig,  

 medmindre alle deltagerne har anvendt samme regnskabsperiode, har foretaget  

 forholdsmæssigt lige store afskrivninger, samt vederlægges i  

 forhold til deres andele i den personligt ejede virksomhed.
Selve fastlæggelsen af selskabets fremtidige  

 afskrivningsgrundlag vil, uanset at der måtte foreligge afvigende  

 afskrivningsgrundlag, ikke give anledning til problemer, da det kan  

 opgøres til summen af disse.
For ejerne vil forskellen i  

 afskrivningsgrundlagene afspejle sig i anskaffelsessummerne for de aktier  

 eller anparter, som de erhverver ved omdannelsen, da disse anses for  

 erhvervet for et beløb, der svarer til den skattemæssige  

 værdi af virksomhedens aktiver og passiver på omdannelsesdagen.  

 Det, der skaber problemet i relation til ejernes forskellige  

 afskrivningsgrundlag, er håndteringen af den økonomiske  

 forskydning mellem ejerne, som umiddelbart er resultatet.
I og med selskabet succederer i ejernes  

 afskrivningsgrundlag, vil den ejer, der har foretaget forholdsmæssigt  

 større afskrivninger end de øvrige, påføre  

 selskabet en større udskudt skat end de andre.
I den situation  

 må de øvrige ejere, medmindre der foreligger et  

 interessefællesskab mellem disse, antages at forlange, at der som led i  

 omdannelsen sker udligning heraf.
En sådan udligning findes imidlertid ikke at kunne  

 gennemføres uden at komme i strid med den gældende  

 virksomhedsomdannelseslovs § 2, stk. 2, litra d, hvorefter det er  

 en betingelse for anvendelse af lovens regler, at alle ejerne  

 vederlægges i forhold til deres andele.
Ved andele forstås  

 ejerandele i den personligt ejede virksomhed.
Den betaling, ejerne modtager i  

 form af aktier eller anparter, skal således fordeles mellem dem i samme  

 forhold, som de ejede virksomheden.
Vederlæggelsen sker således  

 uden hensyn til udskudt skat.
Der foreslås derfor indsat en  

 særlig bestemmelse om udligning, jf. bemærkningerne til forslaget  

 om ændring af § 2, stk. 3, nedenfor.
Reglen om fordeling af vederlaget i forhold til ejerandel  

 betyder, at der ikke kan foretages udligning af forskelle i  

 afskrivningsgrundlaget ved at skævdele vederlaget.
En udligningsmetode,  

 der går på, at ejerne i forbindelse med stiftelsen af selskabet  

 indskyder forskellige kontante beløb til dækning af udskudt  

 skat, vil ligeledes være i strid med princippet om ejernes  

 vederlæggelse i forhold til deres andele.
Ifølge de gældende regler kan en del af  

 betalingen udgøres af et stiftertilgodehavende på op til 25 pct.  

 af virksomhedens nettoværdi.
Udligning af forskelle i  

 afskrivningsgrundlaget har imidlertid heller ikke kunnet foretages over  

 stiftertilgodehavendet, da det er det samlede vederlag (aktier/anparter +  

 stiftertilgodehavende), der har skullet fordeles efter ejerandel.
 Da det imidlertid er nødvendigt, at der kan  

 foretages udligning, hvis virksomheder med flere ejere, der ikke har  

 foretaget forholdsmæssigt lige store afskrivninger, skal kunne omdannes  

 efter lovens regler, uden at der sker en økonomisk forskydning mellem  

 ejerne, foreslås der i lovens § 2, stk. 3, indsat en  

 bestemmelse om adgang til udligning, jf. bemærkningerne nedenfor.  

 Bestemmelsen modificerer § 2, stk. 2, litra d, der efter forslaget  

 bliver § 2, stk. 2, nr. 3, hvorfor der i denne foreslås  

 indsat en henvisning til § 2, stk. 3.
 Det foreslås endvidere, at kravet i  

 virksomhedsomdannelseslovens § 2, stk. 2, litra e, hvorefter alle  

 ejerne efter omdannelsen skal være omfattet af den kreds af personer  

 m.v., som er angivet i aktieavancebeskatningslovens § 11, stk. 2-4,  

 ophæves, jf. bemærkningerne ovenfor til nr. 2.
§ 2, stk. 3 Dispensationsbestemmelsen i den nugældende § 2,  

 stk. 3, om, at Ligningsrådet, når der foreligger ganske  

 særlige omstændigheder, kan tillade, at flere ejere af en  

 virksomhed anvender lovens regler, selvom ikke alle de i stk. 2  

 nævnte betingelser er opfyldt, foreslås ophævet.
Baggrunden  

 herfor er, at de betingelser, som det kunne komme på tale at dispensere  

 fra, ligeledes foreslås ophævet.
Dispensationsbestemmelsen har kun været anvendt i  

 begrænset omfang.
Det fremgik således af forarbejderne til  

 § 2, stk. 3, at Ligningsrådet kun skulle indrømme  

 fravigelser fra de anførte betingelser, når der forelå  

 forholdsvis små afvigelser fra de krav, der stilles i stk. 2.
 Som ny § 2, stk. 3, foreslås indsat en  

 bestemmelse, der regulerer den situation, hvor en virksomhed med flere ejere,  

 der ikke har foretaget lige store afskrivninger, ønskes omdannet efter  

 lovens regler.
Som nævnt ovenfor i bemærkningerne til  

 forslaget om at afskaffe kravet om ensartet afskrivningsgrundlag, er der  

 behov for at få fastsat regler om udligning.
I og med selskabet  

 succederer i ejernes afskrivningsgrundlag, vil den ejer, der har foretaget  

 forholdsmæssigt større afskrivninger end de øvrige,  

 påføre selskabet en større udskudt skat end de andre.
Det foreslås, at der skal udarbejdes en  

 opgørelse over, hvorledes den beregnede skat af den samlede  

 skattepligtige fortjeneste, som ville være konstateret ved et  

 sædvanligt salg, jf. § 4, stk. 3, der efter forslaget bliver  

 § 4, stk. 2, 3. pkt., kan henføres til de enkelte ejere.  

 Fordeler den beregnede skat sig ikke på ejerne i samme forhold som  

 deres andele af den personligt ejede virksomhed, skal de ifølge  

 forslaget udligne dette ved indbetaling til selskabet i forbindelse med  

 stiftelsen.
Det er nødvendigt at tage udgangspunkt i den udskudte  

 skat, der kan opgøres på baggrund af § 4, stk. 2-4, og  

 ikke den i henhold til § 2, stk. 1, nr. 5, hensatte skat, da  

 sidstnævnte er opgjort på grundlag af regnskabsmæssige  

 værdier og principper, der på flere punkter kan afvige fra de  

 skattemæssige.
 Det beløb, den enkelte ejer har indbetalt,  

 tillægges anskaffelsessummen, opgjort efter § 4, for de aktier  

 eller anparter, som vedkommende erhverver ved omdannelsen.
Ved beregning af udligningsbeløbene må der  

 tages højde for størrelsen af ejerandelene, da  

 selskabsdeltagerne kommer til at eje det indskudte beløb i dette  

 forhold.
Nedenfor er vist en forenklet opgørelse for et  

 interessentskab med tre ejere med forskellige afskrivningsgrundlag.
 Med reglen i § 2, stk. 3, skabes der mulighed  

 for, at en virksomhed med flere ejere, der ikke har ens afskrivningsgrundlag,  

 kan omdannes efter lovens regler, uden at dette indebærer en  

 indkomstoverførsel mellem ejerne.
At det er nødvendigt at foretage udligning i  

 forbindelse med omdannelser, ses også i forbindelse med interessenters  

 udligning af deres kapitalkonti forud for omdannelsen.
Kapitalkontoen er  

 udtryk for, hvad den enkelte interessent har til gode i eller skylder  

 interessentskabet, og er uafhængig af interessentens ideelle andel af  

 virksomheden.
Eksempel på omdannelse af virksomhed med flere  

 ejere Interessent I alt A B C Ejerandel (1) 20% 30% 50% 100% Driftsmidler (2) 200.000 300.000 500.000 1.000.000 Skattemæssig værdi (3) 100.000 0 200.000 300.000 Gæld (4) 60.000 90.000 150.000 300.000 Udskudt skat (5)=((2)-(3))*0,34 34.000 102.000 102.000 238.000 Selskabets værdi (6)=(2)-(4)-(5) 106.000 108.000 248.000 462.000 Udligningsbeløb1) (7) 0 51.000 17.000 68.000 Egenkapital (8)=(6)+(7) 106.000 159.000 265.000 530.000 Aktiers anskaffelsesum:
Skattemæssig værdi af driftsmidler (9)=(3) 100.000 0 200.000 300.000 Nedslag i avance (10)=((2)-(3))*0,10 10.000 30.000 30.000 70.000 Gæld (11)=(4) 60.000 90.000 150.000 300.000 Udligningsbeløb (12)=(7) 0 51.000 17.000 68.000 Aktiers anskaffelsesum (13)=(9)+(10)-(11)+(12) 50.000 -9.000 97.000 138.000 1) Til nr. 4 og 5 Forslaget om at ophæve § 4, stk. 2, 2.  

 pkt., er en konsekvensændring som følge af forslaget under nr. 3  

 om, at hele vederlaget i forbindelse med omdannelsen skal ydes i form af  

 aktier eller anparter.
Der foreslås i stedet indsat en bestemmelse, der  

 præciserer, at den i åbningsbalancen hensatte skat ikke  

 indgår i opgørelsen af aktiernes eller anparternes  

 anskaffelsessum.
Når en virksomhed omdannes til et selskab efter  

 reglerne i lov om skattefri virksomhedsomdannelse, opgøres aktiernes  

 eller anparternes anskaffelsessum ifølge lovens § 4, stk. 2  

 og 3, til den skattemæssige værdi af virksomhedens aktiver og  

 passiver på omdannelsesdatoen.
Anvendes et skuffeselskab, medregnes  

 ifølge § 4, stk. 4, tillige den oprindelige anskaffelsessum  

 for aktierne eller anparterne.
Den skattemæssige værdi af  

 aktiverne og passiverne opgøres til det kontante beløb, der  

 ville kunne opnås ved salg af virksomheden til en uafhængig  

 tredjemand (handelsværdien) med fradrag af den skattepligtige  

 fortjeneste, der ville være konstateret ved et sådant salg.
Der  

 er således på denne måde allerede taget højde for  

 udskudt skat ved opgørelsen af aktiernes eller anparternes  

 anskaffelsessum.
Som følge af den delvis ændrede affattelse af  

 § 4, stk. 2, foreslås den slået sammen med § 4,  

 stk. 3, hvorved sammenhængen mellem bestemmelserne også  

 bliver tydeligere, herunder at opgørelsen af den skattemæssige  

 værdi af virksomhedens aktiver og passiver sker ved at vurdere  

 handelsværdien med fradrag af den skattepligtige fortjeneste, der ville  

 være opnået ved salg af aktiverne og passiverne på  

 omdannelsesdatoen.
At værdierne på omdannelsesdatoen lægges  

 til grund betyder imidlertid ikke, at de almindelige regler for  

 fastlæggelsen af det skattemæssige erhvervelses- eller  

 afståelsestidspunkt fraviges, ligesom det ikke ændrer på  

 hvilke skatteregler, der skal anvendes på en given disposition.
 § 4, stk. 3, foreslås som følge af  

 sammenlægningen med stk. 2 ophævet, og stk. 4-7 bliver herefter  

 stk. 3-6.
Til nr. 6 Når en virksomhed omdannes til et selskab efter  

 reglerne i lov om skattefri virksomhedsomdannelse, opgøres aktiernes  

 eller anparternes anskaffelsessum ifølge lovens § 4, stk. 2  

 og 3, som nævnt til den skattemæssige værdi af  

 virksomhedens aktiver og passiver på omdannelsesdatoen.
Anvendes et  

 skuffeselskab, medregnes ifølge § 4, stk. 4, tillige den  

 oprindelige anskaffelsessum for aktierne eller anparterne.
Værdien  

 opgøres til det kontante beløb, der ville kunne opnås ved  

 salg af virksomheden til en uafhængig tredjemand (handelsværdien)  

 med fradrag af den skattepligtige fortjeneste, der ville være  

 konstateret ved et sådant salg på omdannelsesdatoen.
Herved  

 opnås, at også den skattepligtige avance, der er optjent inden  

 omdannelsen, vil blive beskattet ved en senere overdragelse af aktierne eller  

 anparterne.
Er der i den personligt ejede virksomhed foretaget store  

 skattemæssige afskrivninger samtidigt med, at der er store  

 gældsposter, vil den skattemæssige anskaffelsessum for aktierne  

 eller anparterne kunne blive negativ.
Det fremgår af bestemmelsen i  

 virksomhedsomdannelseslovens § 4, stk. 5, 1. pkt., at et  

 sådant negativt beløb medregnes ved opgørelsen af den  

 skattepligtige fortjeneste eller tab ved afståelse af de  

 pågældende aktier eller anparter.
For de tilfælde, hvor der  

 sker en afståelse af aktierne eller anparterne til det selskab, der har  

 udstedt disse, eller der sker en nedsættelse af aktie- eller  

 anpartskapitalen, er der fastsat regler i § 4, stk. 5, 2. og 3.  

 pkt.
Det hedder heri, at i de tilfælde, der er nævnt i  

 ligningslovens § 16 B, forhøjes den dér nævnte  

 afståelsessum med et beløb, der svarer til den negative  

 værdi.
På samme måde forhøjes den i ligningslovens  

 § 16 A nævnte udlodning, hvis udlodningen sker i forbindelse med  

 en nedsættelse af aktie- eller anpartskapitalen.
 Landsskatteretten har i TfS 1997, 761, på grundlag  

 af den gældende bestemmelses ordlyd samt de i sagen foreliggende  

 konkrete omstændigheder fastslået, at en negativ anskaffelsessum  

 ikke skulle gøres til genstand for beskatning i forbindelse med en  

 kapitalnedsættelse, der var omfattet af ligningslovens § 16 A, men  

 som blev gennemført uden udlodning til aktionæren.
Det foreslås derfor at tydeliggøre  

 bestemmelsen i § 4, stk. 5, der efter lovforslagets nr. 5 bliver  

 stk. 4, således at det klart fremgår, at der skal ske  

 beskatning af den negative anskaffelsessum, selvom afståelsessummen  

 efter ligningslovens § 16 B eller det udloddede beløb efter  

 ligningslovens § 16 A udgør 0 kr.
Såfremt kun en del af  

 aktie- eller anpartskapitalen overdrages, foretages der en  

 forholdsmæssig fordeling, således at en eventuel  

 afståelsessum samt en til den afståede del af aktie- eller  

 anpartskapitalen svarende del af det negative beløb medregnes i  

 ejerens skattepligtige indkomst.
Tilsvarende gælder ved  

 nedsættelse af aktie- eller anpartskapitalen, hvor en eventuel  

 udlodning samt en til nedsættelsen af aktie- eller anpartskapitalen  

 svarende del af det negative beløb medregnes i ejerens skattepligtige  

 indkomst.
Dette er fuldt ud i overensstemmelse med intentionerne bag  

 den gældende lovbestemmelse, sådan som disse er beskrevet i  

 bemærkningerne til denne.
Bestemmelsen blev gennemført ved lov  

 nr. 564 af af 19. december 1985 om ændring af lov om skattefri  

 virksomhedsomdannelse (lovforslag nr.
L 73).
Til nr. 7 Det foreslås, at opgørelsen over, med hvilke  

 beløb den samlede skattepligtige fortjeneste, som ville være  

 konstateret ved et sædvanligt salg, jf. § 4, stk. 3, 2. pkt.,  

 der efter forslaget bliver § 4, stk. 2, 3. pkt., og den beregnede  

 skat heraf kan henføres til de enkelte ejere, skal indsendes sammen  

 med de i § 4, stk. 6, der efter lovforslagets nr. 5 bliver  

 stk. 5, nævnte dokumenter.
 Henvisningen til § 4, stk. 2-4, foreslås  

 ændret til stk. 2 og 3 som følge af den foreslåede  

 sammenlægning af stk. 2 og 3.
Til nr. 8 Der er tale om en konsekvensændring som følge  

 af forslaget under nr. 3 om, at hele vederlaget i forbindelse med omdannelsen  

 skal ydes i form af aktier eller anparter.
Til nr. 9 og 10 Terminologien i § 6 foreslås bragt i  

 overensstemmelse med fusionsskatteloven, der i stedet for Til nr. 11 Der foreslås i § 8, stk. 2, indsat en  

 bestemmelse, der fastsætter, at i tilfælde af, at der på  

 statusdagen for sidste årsregnskab foreligger uudnyttede  

 fradragsberettigede tab, kan disse uanset reglerne i  

 aktieavancebeskatningslovens § 2, stk. 2, kursgevinstlovens  

 § 32, stk. 3, og ejendomsavancebeskatningslovens § 6,  

 stk. 5, ikke fremføres af selskabet.
Efter reglen i aktieavancebeskatningslovens § 2,  

 stk. 2, kan tab ved afståelse af aktier på et tidspunkt, der  

 ligger mindre end tre år efter erhvervelsen, i tilfælde, hvor  

 fortjenesten ville have været skattepligtig, fradrages i  

 indkomstårets fortjeneste ved afståelse af aktier.
Hvis de  

 samlede tab overstiger de samlede fortjenester, kan det overskydende tab  

 fradrages i fortjenester ved afståelse af aktier i de fem  

 efterfølgende indkomstår.
Tilsvarende gælder ifølge  

 kursgevinstlovens § 32, stk. 3, at fradrag for tab på  

 kontrakter efter nærmere regler kan fradrages i indkomstårets og  

 de følgende 5 indkomstårs nettogevinster på kontrakter.  

 Efter ejendomsavancebeskatningslovens § 6, stk. 5, kan den  

 skattepligtige som udgangspunkt fradrage indkomstårets tab ved  

 afståelse af fast ejendom i indkomstårets skattepligtige  

 fortjenester ved afståelse af fast ejendom.
Hvis indkomstårets  

 tab overstiger årets fortjeneste, kan den skattepligtige efter  

 nærmere regler fradrage det overskydende beløb i sådanne  

 fortjenester i de fem efterfølgende indkomstår.
Forslaget indebærer som nævnt, at selskabet  

 ikke kan fremføre sådanne tab, der ligger forud for  

 omdannelsesdatoen.
Reglen begrænser ikke den tidligere ejers ret  

 hertil.
 Den foreslåede regel svarer til den almindelige  

 regel om begrænsning af underskudsfremførsel ved omdannelse  

 efter lov om skattefri virksomhedsomdannelse, jf. § 8, stk. 1.
 Med forslaget om ændring af terminologien i  

 § 6, jf. bemærkningerne til nr. 9 og 10, er der fundet at  

 være behov for at tydeliggøre, at de nævnte  

 kildeartsbegrænsede tab ikke er aktiver, som overføres til  

 selskabet.
Til § 2 Beregningsreglen i virksomhedsskattelovens § 16 a,  

 stk. 3, for fordeling af opsparet overskud, når en af flere  

 virksomheder omdannes efter reglerne om skattefri virksomhedsomdannelse,  

 foreslås ændret, således at det i stedet for det  

 regnskabsmæssigt opgjorte vederlag er den skattemæssige  

 værdi af de til selskabet overdragne aktiver og passiver, der skal  

 sættes i forhold til kapitalgrundlaget, der ligeledes afspejler de  

 skattemæssige værdier.
I og med den gældende beregningsregel har sat et  

 regnskabsmæssigt opgjort beløb i forhold til et  

 skattemæssigt opgjort beløb, har en stor del eller ligefrem hele  

 kontoen for opsparet overskud kunnet henføres til den virksomhed, der  

 blev omdannet, og har dermed fuldt ud kunnet anvendes til at nedsætte  

 aktiernes eller anparternes anskaffelsessum, således at midlerne i den  

 virksomhed, der blev tilbage i virksomhedsordningen, har kunnet hæves  

 uden beskatning.
Beskatningen har på den måde kunnet udskydes  

 indtil en eventuel afståelse af aktierne i den omdannede  

 virksomhed.
For at opnå en mere rimelig fordeling foreslås  

 det derfor at ændre bestemmelsen, således at det er den  

 skattemæssige værdi af de til selskabet overdragne aktiver og  

 passiver som opgjort efter lov om skattefri virksomhedsomdannelse § 4,  

 stk. 3, der efter forslagets § 1, nr. 4, bliver § 4, stk. 2,  

 som sættes i forhold til kapitalgrundlaget.
Hermed vil det være  

 det skattemæssigt opgjorte beløb, der indgår i både  

 tæller og nævner i brøken, efter hvilken kontoen for  

 opsparet overskud fordeles.
Det, som brøken skal afspejle, er fordelingen af  

 aktiverne og passiverne mellem den virksomhed, der omdannes, og den eller de  

 virksomheder, der bliver tilbage i virksomhedsordningen.
Overgår  

 hovedparten af værdierne til selskabet, vil en stor del af  

 indeståendet på konto for opsparet overskud kunne siges at  

 vedrøre denne del og kan nedsætte aktiernes eller anparternes  

 anskaffelsessum.
Er der imidlertid opgjort et negativt beløb efter  

 virksomhedsomdannelseslovens § 4, mens kapitalafkastgrundlaget er  

 positivt, er det udtryk for, at værdierne bliver tilbage i  

 virksomhedsordningen, og ingen del af det opsparede underskud kan  

 nedsætte aktiernes eller anparternes anskaffelsessum.
Er både det  

 efter virksomhedsomdannelseslovens § 4 opgjorte beløb og  

 kapitalafkastgrundlaget negativt, sker der en forholdsmæssig fordeling,  

 som var begge beløb positive.
Til § 3 Der er tale om en konsekvensrettelse af  

 fusionsskattelovens § 15 d om tilførsel af aktiver.
Bestemmelsen  

 henviser til virksomhedsomdannelseslovens § 4, stk. 3 og 5, der  

 ifølge forslagets § 1, nr. 4, foreslås ændret til  

 § 4, stk. 2 og 4.
Til § 4 Det foreslås, at loven træder i kraft dagen  

 efter bekendtgørelsen i Lovtidende og har virkning for omdannelser,  

 der finder sted den 1. januar 1999 eller senere, eller hvor omdannelsesdatoen  

 er den 1. januar 1999 eller senere.
Dette betyder, at alle omdannelser efter  

 nytår skal gennemføres efter de nye regler, uanset om de sker  

 med tilbagevirkende kraft eller ej.
Omdannelser efter lov om skattefri virksomhedsomdannelse  

 kan som nævnt ske med skattemæssig tilbagevirkende kraft.  

 Ifølge den gældende regel i virksomhedsomdannelseslovens  

 § 2, stk. 1, litra d, skal omdannelsen finde sted senest 6  

 måneder efter omdannelsesdatoen.
Omdannelsesdatoen er den dato, der  

 følger efter statusdatoen for sidste årsregnskab i den  

 personligt ejede virksomhed.
Selskabets første regnskabsperiode  

 løber fra omdannelsesdatoen og skal udgøre 12 måneder.  

 For så vidt angår et aktieselskab, har omdannelsen »fundet sted
«, når  

 den konstituerende generalforsamling har vedtaget at stifte selskabet.
Hvad  

 angår et anpartsselskab, skal stifteren have underskrevet  

 stiftelsesdokumentet.
Det foreslås således i relation til  

 virkningstidspunktet udover omdannelsesdatoen også at lægge det  

 faktiske overdragelsestidspunkt til grund, hvilket er i overensstemmelse med  

 den almindeligt foretagne afgrænsning af begrebet skattemæssig  

 tilbagevirkende kraft.
Landsskatteretten har således i en kendelse om  

 lov om skattefri virksomhedsomdannelse i TfS 1998, 16, fastslået, at  

 den tilbagevirkende kraft ikke ændrer på  

 afståelsestidspunktet.
Forslaget om, at loven skal have virkning for omdannelser,  

 der finder sted den 1. januar 1999 eller senere, eller hvor omdannelsesdatoen  

 er den 1. januar 1999 eller senere, indebærer, at loven får  

 tilbagevirkende kraft, hvis den ikke vedtages inden indeværende  

 års udgang.
Det er imidlertid fundet nødvendigt at give loven  

 virkning fra den 1. januar 1999 for at undgå, at der i perioden indtil  

 vedtagelsen af loven gennemføres et meget stort antal omdannelser  

 alene med det formål at trække flest mulig midler skattefrit ud  

 af virksomhederne.
Da lovforslaget er fremsat inden det tidspunkt, hvorfra  

 loven skal have virkning, er betænkelighederne ved den tilbagevirkende  

 kraft begrænsede, da en person, der planlægger at omdanne sin  

 virksomhed, kan gøre sig bekendt med, at reglerne er ved at blive  

 ændret.
Bilag Lovforslaget sammenholdt med gældende lov Gældende formulering Lovforslaget § 1 I lov om skattefri virksomhedsomdannelse, jf. lovbekendtgørelse nr.  

 727 af 4. september 1995, som ændret ved § 23 i lov nr. 1219 af  

 27. december 1996 og § 35 i lov nr. 1223 af 27. december 1996, foretages  

 følgende ændringer:
 § 1. Omdannes en personligt ejet virksomhed til et  

 aktieselskab eller anpartsselskab, der registreres her i landet, har ejeren  

 (ejerne) adgang til at anvende reglerne i denne lov i stedet for  

 skattelovgivningens almindelige regler.
 1. § 1, stk. 2, affattes således:
 Stk. 2. Hvis omdannelsen sker ved overdragelse til et selskab,  

 der allerede er registreret, er det en betingelse, at selskabet ikke forud  

 for tidspunktet, hvor overdragelsen finder sted, har drevet  

 erhvervsmæssig virksomhed, og at ejeren af den personligt drevne  

 virksomhed på dette tidspunkt ejede hele aktiekapitalen i  

 selskabet.
»Stk. 2. Hvis omdannelsen sker ved overdragelse til et  

 selskab, der allerede er registreret, er det en betingelse, at selskabet er  

 stiftet senest på omdannelsesdatoen, at selskabet ikke forud for  

 tidspunktet, hvor overdragelsen finder sted, har drevet erhvervsmæssig  

 virksomhed, og at hele dets egenkapital fra stiftelsen har henstået som  

 et ubehæftet kontant indestående i et pengeinstitut.
Ejeren af  

 den personligt ejede virksomhed skal på overdragelsestidspunktet eje  

 hele aktiekapitalen i selskabet.
Er der tale om en virksomhed med flere  

 ejere, skal ejerne på overdragelsestidspunktet eje aktiekapitalen i  

 samme forhold som deres andele i den personligt ejede virksomhed.«.
 2. I § 1 indsættes som stk. 3:
 »Stk. 3. Lovens regler finder ikke anvendelse på  

 omdannelse af virksomheder som nævnt i personskattelovens § 4,  

 stk. 1, nr. 10, 12 og 13.«.
 3. § 2 affattes således:
§ 2. Anvendelse af lovens regler er betinget af, at »§ 2. Lovens regler kan anvendes, såfremt  

 følgende betingelser alle er opfyldt:
a)	ejeren er undergivet fuld skattepligt efter kildeskattelovens  

 § 1 eller dødsboskattelovens § 1, stk. 2, 1)	Ejeren er undergivet fuld skattepligt efter kildeskattelovens  

 § 1 eller dødsboskattelovens § 1, stk. 2.
b)	mindst 75 pct. af vederlaget for virksomheden ydes i form af aktier  

 eller anparter i selskabet eller ved, at værdien af aktierne eller  

 anparterne i et bestående selskab, jf. § 1, stk. 2,  

 forøges som følge af omdannelsen, 2)	Alle aktiver og passiver i virksomheden overdrages til selskabet.  

 Det gælder også likvider, eller hvad der måtte være  

 trådt i stedet herfor, som hidrører fra lån optaget i  

 virksomheden.
Er midlerne fra lånet indgået i ejerens  

 privatøkonomi, anses gælden for privat og kan ikke indgå i  

 omdannelsen.
c)	pålydendet af de aktier eller anparter, der ydes som vederlag  

 for virksomheden, skal svare til den samlede aktiekapital, jf. dog § 1,  

 stk. 2, 3)	Hele vederlaget for virksomheden ydes i form af aktier eller  

 anparter eller ved, at værdien af aktierne eller anparterne i et  

 bestående selskab, jf. § 1, stk. 2, forøges som  

 følge af omdannelsen.
 d)	omdannelsen finder sted senest 6 måneder efter den i § 3  

 anførte dato.
 4)	Omdannelsen finder sted senest 6 måneder efter den i § 3  

 anførte dato.
 5)	I den åbningsbalance, som udarbejdes i forbindelse med  

 omdannelsen, hensættes i overensstemmelse med anerkendte danske  

 regnskabsstandarder skat af indkomst, der er udskudt til beskatning i et  

 senere regnskabsår, samt skat, der vil kunne udløses ved  

 realisation af aktiver eller passiver til den værdi, der er angivet i  

 åbningsbalancen.
Stk. 2. For en virksomhed med flere ejere er anvendelse af  

 lovens regler yderligere betinget af, at alle ejerne Stk. 2. For en virksomhed med flere ejere er anvendelse af  

 lovens regler yderligere betinget af, at alle ejerne a)	anvender reglerne i denne lov, 1)	anvender reglerne i denne lov, b)	har anvendt samme regnskabsperiode, jf. § 3, 2)	har anvendt samme regnskabsperiode, og c)	ved opgørelsen af den skattepligtige indkomst har anvendt  

 samme driftsregnskab og status for virksomheden indeholdende fælles  

 skattemæssige afskrivninger og nedskrivninger, 3)	vederlægges i forhold til deres andele i den personligt ejede  

 virksomhed, jf. dog stk. 3.
 d)	vederlægges i forhold til deres andele i den personligt drevne  

 virksomhed.
 e)	ved omdannelsen bliver omfattet af den kreds af personer m.v., som  

 er angivet i aktieavancebeskatningslovens § 11, stk. 2-4.
 Stk. 3. Når der foreligger ganske særlige  

 omstændigheder, kan ligningsrådet tillade, at flere ejere af en  

 virksomhed anvender lovens regler, selv om ikke alle de i stk. 2  

 nævnte betingelser er opfyldt.
Stk. 3. Omdannes en virksomhed med flere ejere, skal der  

 udarbejdes en opgørelse over, hvorledes den beregnede skat af den  

 samlede skattepligtige fortjeneste, som ville være konstateret ved et  

 sædvanligt salg, jf. § 4, stk. 2, 3. pkt., kan  

 henføres til de enkelte ejere.
Fordeler den beregnede skat sig ikke  

 på ejerne i samme forhold som deres andele af den personligt ejede  

 virksomhed, skal ejerne udligne dette ved indbetaling til selskabet i  

 forbindelse med stiftelsen.
Et således indbetalt beløb  

 tillægges anskaffelsessummen, opgjort efter § 4, for de aktier  

 eller anparter, som den pågældende ejer erhverver ved  

 omdannelsen.«.
 § 4. Anvender ejeren reglerne i denne lov, indgår  

 fortjeneste eller tab i forbindelse med omdannelsen ikke i den  

 skattepligtiges indkomst.
 4. § 4, stk. 2, 2. pkt., ophæves, og i  

 stedet indsættes:
Stk. 2. Aktier eller anparter, som ejeren erhverver ved  

 omdannelsen, anses for erhvervet for et beløb, der svarer til den  

 skattemæssige værdi af virksomhedens aktiver og passiver på  

 omdannelsesdatoen.
Såfremt ejeren ved omdannelsen modtager et  

 tilgodehavende, jf. § 5, stk. 1, fragår pålydendet af  

 dette tilgodehavende dog i det i 1. pkt. anførte beløb.
»Den ifølge § 2, stk. 1, nr. 5, hensatte  

 skat indgår dog ikke i opgørelsen af aktiernes eller anparternes  

 anskaffelsessum.
Den skattemæssige værdi af virksomhedens aktiver  

 og passiver opgøres til det kontante beløb, som ville  

 være opnået ved sædvanligt salg af virksomheden  

 (handelsværdien) med fradrag af skattepligtig fortjeneste, der ville  

 være konstateret ved et sådant salg.
Skatteministeren kan  

 fastsætte nærmere regler om opgørelsen af den  

 skattemæssige værdi af virksomheden.«.
Stk. 3. Den skattemæssige værdi af virksomhedens  

 aktiver og passiver opgøres til det kontante beløb, som ville  

 være opnået ved sædvanligt salg af virksomheden  

 (handelsværdien) med fradrag af skattepligtig fortjeneste, der ville  

 være konstateret ved et sådant salg.
Skatteministeren kan  

 fastsætte nærmere regler om opgørelsen af den  

 skattemæssige værdi af virksomheden.
 5. § 4, stk. 3, ophæves.
Stk. 4. Hvis omdannelsen sker ved overdragelse til et i  

 § 1, stk. 2, omhandlet selskab, medregnes endvidere til aktiernes  

 eller anparternes anskaffelsessum den oprindelige anskaffelsessum for de  

 pågældende aktier eller anparter.
Sådanne aktier anses i  

 skattemæssig henseende først for erhvervet på det  

 tidspunkt, hvor overdragelsen finder sted.
 Stk. 4-7 bliver herefter stk. 3-6.
 6. § 4, stk. 5, der bliver stk. 4,
affattes således:
Stk. 5. Udgør den skattemæssige anskaffelsessum  

 for aktierne eller anparterne opgjort efter stk. 2-4 et negativt  

 beløb, medregnes det negative beløb ved opgørelsen af  

 den skattepligtige fortjeneste eller tab ved afståelse af disse.
I de  

 tilfælde, der er nævnt i ligningslovens § 16 B,  

 forhøjes den dér nævnte afståelsessum med et  

 beløb, der svarer til den negative værdi.
På samme  

 måde forhøjes den i ligningslovens § 16 A nævnte  

 udlodning, hvis udlodningen sker i forbindelse med en nedsættelse af  

 aktie- eller anpartskapitalen.
»Stk. 4. Udgør den skattemæssige anskaffelsessum  

 for aktierne eller anparterne opgjort efter stk. 2 og 3, et negativet  

 beløb, medregnes det negative beløb ved opgørelsen af  

 den skattepligtige fortjeneste eller tab ved afståelse af disse.  

 Afstås aktierne eller anparterne til det selskab, der har udstedt  

 disse, og finder aktieavancebekatningslovens regler om opgørelse af  

 fortjeneste og tab ifølge ligningslovens § 16 B ikke anvendelse,  

 medregnes en eventuel afståelsessum samt en til den afståede del  

 af aktie- eller anpartskapitalen svarende del af det negative beløb i  

 ejerens skattepligtige indkomst.
Nedsættes aktie- eller  

 anpartskapitalen, og finder aktieavancebekatningslovens regler om  

 opgørelse af fortjeneste og tab ifølge ligningslovens § 16  

 A ikke anvendelse, medregnes en eventuel udlodning samt en til  

 nedsættelsen af aktie- eller anpartskapitalen svarende del af det  

 negative beløb på samme måde i ejerens skattepligtige  

 indkomst.«.
 Stk. 6. I forbindelse med ejerens indgivelse af selvangivelse  

 for det indkomstår, hvori omdannelsen sker, indsender ejeren en  

 meddelelse om omdannelsen bilagt genpart af åbningsstatus samt en  

 opgørelse over anskaffelsessummen for aktierne opgjort efter  

 stk. 2-4. Ligningsmyndigheden påser, at betingelserne for at  

 anvende lovens regler er opfyldt, og foretager ansættelse af  

 anskaffelsessummen.
 7. I § 4, stk. 6, 1. pkt., der bliver stk. 5, 1.  

 pkt., indsættes efter »åbningsstatus«: »og den i § 2,  

 stk. 3, nævnte opgørelse, og »efter stk. 2-4« ændres  

 til: »efter stk. 2 og 3«.
 § 5. Såfremt ejeren i forbindelse med omdannelsen  

 modtager et tilgodehavende i selskabet, skal pålydendet svare til den  

 del af vederlaget, jf. § 2, stk. 1, litra b, der ikke ydes i form  

 af aktier eller anparter.
 8. § 5 ophæves.
 Stk. 2. Udbetalinger af beløb, der sker som  

 følge af opskrivning af tilgodehavendet i medfør af  

 pristalsregulering og lign., medregnes i modtagerens skattepligtige  

 almindelige indkomst, såfremt udbetalingerne sker til ejeren af den  

 omdannede virksomhed eller dennes ægtefælle.
§ 6. Formuegoder, der overtages i forbindelse med omdannelsen,  

 behandles ved opgørelsen af selskabets skattepligtige indkomst, som om  

 de var erhvervet af dette på de tidspunkter, hvor de er erhvervet af  

 den hidtidige ejer, og for de anskaffelsessummer, hvortil goderne er  

 erhvervet af denne.
Eventuelle skattemæssige afskrivninger og  

 nedskrivninger, som den hidtidige ejer har foretaget, anses for foretaget af  

 selskabet i de pågældende indkomstår.
Fordringer og  

 gæld, som ved afhændelse eller indfrielse til kursværdi  

 på omdannelsestidspunktet ikke ville have udløst beskatning  

 henholdsvis fradrag hos den hidtidige ejer, anses uanset 1. pkt. for  

 erhvervet henholdsvis påtaget af selskabet på omdannelsesdatoen  

 til kursværdien på dette tidspunkt.
 9. I § 6, stk. 1, 1. pkt., ændres »Formuegoder«  

 til: »Aktiver og passiver«, og »goderne« ændres til: »aktiverne og  

 passiverne«.
 Stk. 2. Har den hidtidige ejer af virksomheden erhvervet et af  

 virksomhedens formuegoder i spekulationshensigt eller som led i næring,  

 beskattes selskabet ved afståelse af formuegodet efter de regler, der  

 gælder, når erhvervelsen er sket på den nævnte  

 måde.
 10. I § 6, stk. 2, ændres »formuegoder« til:  

 »aktiver eller passiver«, og »formuegodet« ændres til: »dette«.
 Stk. 3. Har den hidtidige ejer ved opgørelsen af den  

 skattepligtige indkomst medregnet urealiseret fortjeneste eller tab på  

 fordringer og gæld, skal der forholdes på tilsvarende måde  

 ved opgørelsen af selskabets skattepligtige indkomst.
 11. I § 8 indsættes som stk. 2:
 »Stk. 2. Foreligger der på statusdagen for sidste  

 årsregnskab uudnyttede fradragsberettigede tab, kan disse uanset  

 reglerne i aktieavancebeskatningslovens § 2, stk. 2,  

 kursgevinstlovens § 32, stk. 3, og ejendomsavancebeskatningslovens  

 § 6, stk. 5, ikke fremføres af selskabet.«.
§ 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 640 af 21. august  

 1998, foretages følgende ændring:
§ 16 a. ---- Stk. 3. Aktiernes anskaffelsessum kan nedsættes med en  

 andel af indestående på konto for opsparet overskud ved  

 udløbet af indkomståret forud for omdannelsesåret.
Denne  

 andel beregnes som forholdet mellem det efter stk. 2 overførte  

 beløb og kapitalafkastgrundlaget ved udløbet af  

 indkomståret forud for omdannelsesåret.
Nedsættes aktiernes  

 anskaffelsessum ikke, medregnes den nævnte andel af indestående  

 på konto for opsparet overskud med tillæg af den hertil svarende  

 virksomhedsskat til den personlige indkomst, jf. § 10, stk. 3, i  

 omdannelsesåret.
 1. I § 16 a, stk. 3, 2. pkt., ændres »det  

 efter stk. 2 overførte beløb« til: »den  

 skattemæssige værdi af de til selskabet overdragne aktiver og  

 passiver opgjort efter reglerne i § 4, stk. 2 og 3, i lov om  

 skattefri virksomhedsomdannelse«.
§ 3 I lov om fusion, spaltning, og tilførsel af aktiver m.v.  

 (fusionsskatteloven), jf. lovbekendtgørelse nr. 954 af 5. november  

 1996, som ændret ved § 2 i lov nr. 1212 af 27. december 1996 og  

 § 3 i lov nr. 975 af 17. december 1997 foretages følgende  

 ændring:
§ 15 d. --- Stk. 4. Aktier i det modtagende selskab, som det indskydende  

 selskab modtager i forbindelse med tilførslen, anses for erhvervet for  

 et beløb, der svarer til den skattemæssige værdi af de  

 tilførte aktiver og passiver på tilførselsdatoen.
Den  

 skattemæssige værdi af de tilførte aktiver opgøres  

 efter reglerne i § 4, stk. 3 og 5, i lov om skattefri  

 virksomhedsomdannelse.
 1. I § 15 d, stk. 4, 2. pkt., ændres  

 »stk. 3 og 5« til: »stk. 2 og 4«.
