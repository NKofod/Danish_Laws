Bekendtgørelse  

  

 af  

  

 protokol nr. 13 af 3. maj 2002 til Den europæiske Konvention  

  

 til beskyttelse af menneskerettigheder og grundlæggende  

  

 frihedsrettigheder vedrørende afskaffelsen af dødsstraf  

  

 under alle forhold ______________ I henhold til kgl. resolution  

 af  

 6. november 2002 har Danmark ratificeret en den 3. maj 2002 i Vilnius  

 undertegnet trettende protokol til Den europæiske Konvention til beskyttelse  

 af  

 menneskerettigheder og grundlæggende frihedsrettigheder, jf.  

 Udenrigsministeriets bekendtgørelse nr. 20 af 11. juni 1953 og efterfølgende  

 bekendtgørelser, senest nr. 127 af 10. oktober 1996 og nr. 17 af 25. februar  

 1999, Lovtidende C.
 Protokollen har følgende ordlyd (den franske tekst er udeladt  

 her):
Oversættelse PROTOKOL NR. 13 TIL KONVENTIONEN TIL BESKYTTELSE AF  

 MENNESKERETTIGHEDER OG GRUNDLÆGGENDE FRIHEDSRETTIGHEDER VEDRØRENDE  

 AFSKAFFELSEN  

 AF DØDSSTRAF UNDER ALLE FORHOLD Europarådets medlemsstater, som har undertegnet denne  

 protokol, som er overbevist om, at alles ret til at leve er en  

 grundlæggende værdi i et demokratisk samfund, og at afskaffelse af dødsstraf  

 er  

 afgørende for at kunne beskytte denne ret og fuldt ud anerkende alle  

 menneskers  

 iboende værdighed; som ønsker at styrke beskyttelsen af retten til at  

 leve, der er sikret i konventionen til beskyttelse af menneskerettigheder og  

 grundlæggende frihedsrettigheder, undertegnet i Rom den 4. november 1950 (i  

 det  

 følgende omtalt som konventionen); som bemærker, at protokol nr. 6 til konventionen  

 vedrørende afskaffelsen af dødsstraf, undertegnet i Strasbourg den 28. april  

 1983, ikke udelukker dødsstraf for handlinger, der er begået i krigstid eller  

 under overhængende fare for krig; som er besluttet på at tage det sidste skridt med  

 henblik på at afskaffe dødsstraffen under alle forhold, er blevet enige om følgende:
Artikel 1 Afskaffelse af dødsstraf Dødsstraffen skal afskaffes.
Ingen må idømmes en sådan straf eller  

 henrettes.
Artikel 2 Forbud mod fravigelser Der kan ikke foretages fravigelser fra bestemmelserne i denne  

 protokol i henhold til konventionens artikel 15.
Artikel 3 Forbud mod forbehold Der kan ikke tages forbehold over for bestemmelserne i denne  

 protokol i henhold til konventionens artikel 57.
Artikel 4 Anvendelsesområde 1  

 	  

    

 Enhver stat kan ved  

 undertegnelsen eller ved deponeringen af sit ratifikations-, accept- eller  

 godkendelsesinstrument angive, på hvilket territorium eller hvilke  

 territorier  

 denne protokol finder anvendelse.
 2  

 	  

    

 Enhver stat kan på  

 et senere tidspunkt ved en erklæring til Europarådets generalsekretær udvide  

 anvendelsen af denne protokol til et andet i erklæringen angivet territorium.  

 For et sådant territorium træder protokollen i kraft den første dag i måneden  

 efter udløbet af et tidsrum på tre måneder fra den dato, hvor  

 generalsekretæren  

 har modtaget erklæringen.
3  

 	  

    

 Enhver erklæring,  

 der er fremsat i henhold til de to foranstående stykker, kan, for så vidt  

 angår  

 ethvert deri angivet territorium, tilbagekaldes eller ændres ved en  

 meddelelse  

 herom til generalsekretæren.
Tilbagekaldelsen eller ændringen får virkning  

 den  

 første dag i måneden efter udløbet af et tidsrum på tre måneder fra den dato,  

 hvor generalsekretæren har modtaget meddelelsen.
Artikel 5 Forhold til konventionen Deltagerstaterne betragter bestemmelserne i protokollens artikel 1  

 til 4 som tillægsartikler til konventionen, og alle konventionens  

 bestemmelser  

 skal anvendes i overensstemmelse hermed.
Artikel 6 Undertegnelse og  

 ratifikation Denne protokol står åben for undertegnelse af de af Europarådets  

 medlemsstater, der har undertegnet konventionen.
Protokollen skal  

 ratificeres,  

 accepteres eller godkendes.
En medlemsstat af Europarådet må ikke ratificere,  

 acceptere eller godkende denne protokol, medmindre staten forudgående eller  

 samtidig hermed har ratificeret konventionen.
Ratifikations-, accept- eller  

 godkendelsesinstrumenterne skal deponeres hos Europarådets generalsekretær.
Artikel 7 Ikrafttrædelse 1  

 	  

    

 Denne protokol  

 træder i kraft den første dag i måneden efter udløbet af et tidsrum på tre  

 måneder fra den dato, hvor ti medlemsstater af Europarådet har givet deres  

 samtykke til at være bundet af protokollen i henhold til bestemmelserne i  

 artikel 6.
 2  

 	  

    

 For enhver  

 medlemsstat, der efterfølgende giver sit samtykke til at være bundet af  

 protokollen, træder protokollen i kraft den første dag i måneden efter  

 udløbet  

 af et tidsrum på tre måneder fra datoen for deponeringen af ratifikations-,  

 accept- eller godkendelsesinstrumentet.
Artikel 8 Deponering Europarådets generalsekretær skal underrette Europarådets  

 medlemsstater om:
a  

 	  

    

 enhver  

 undertegnelse; b  

 	  

    

 deponering af  

 ethvert ratifikations-, accept- eller godkendelsesinstrument; c  

 	  

    

 enhver  

 ikrafttrædelsesdato for denne protokol i henhold til artikel 4 og 7; d  

 	  

    

 enhver anden  

 handling, underretning eller meddelelse, der vedrører denne protokol.
 Til bekræftelse heraf har undertegnede, der er behørigt bemyndiget  

 dertil, underskrevet denne protokol.
Udfærdiget i Vilnius den 3. maj 2002 på engelsk og  

 fransk, med samme gyldighed for begge tekster, i ét eksemplar, som skal  

 deponeres i Europarådets arkiv.
Europarådets generalsekretær skal fremsende  

 bekræftede genparter til hver af Europarådets medlemsstater.
 Protokollen trådte i medfør af artikel  

 7, stk. 1, i kraft den 1. juli 2003 efter at være blevet ratificeret af  

 Danmark og en række andre lande.
 Danmarks ratifikationsinstrument blev  

 deponeret hos Europarådets generalsekretær den 28. november 2002. I  

 forbindelse  

 med deponeringen af sit ratifikationsinstrument afgav Danmark en erklæring  

 om,  

 at protokollen indtil videre ikke finder anvendelse på Færøerne og Grønland.  

 Med virkning fra den 1. november 2003 har Danmark tilbagekaldt den  

 territoriale  

 erklæring for så vidt angår Færøerne.
