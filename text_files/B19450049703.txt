VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg.
Gøre vitterligt:
 I Medfør af § 3, Stk. 2, i Lov Nr. 259 af 1. Juni 1945 om Tillæg til  

 Borgerlig Straffelov angaaende Forræderi og anden landsskadelig Virksomhed  

 fastsættes herved følgende Bestemmelser angaaende Fuldbyrdelse af Livsstraf  

 idømt i Medfør af nævnte Lov: § 1.
 Livsstraf, som idømmes i Medfør af Lov Nr. 259 af 1. Juni 1945 om Tillæg  

 til Borgerlig Straffelov angaaende Forræderi og anden landsskadelig  

 Virksomhed, fuldbyrdes ved Skydning under Iagttagelse af følgende nærmere  

 Forskrifter. § 2.
 Bestemmelse om Straffens Fuldbyrdelse og om det nærmere Tidspunkt herfor  

 og Stedet træffes af Rigsadvokaten. § 3.
 Fuldbyrdelsen skal udsættes, naar en svanger Kvinde er dømt til Døden,  

 eller naar Domfældte bliver sindssyg eller angribes af en heftig Sygdom. § 4.
Domfældte skal, forinden Dommen fuldbyrdes, i Fængslet have en passende  

 Frist til at forberede sig paa Døden.
Saafremt han paa Forespørgsel  

 fremsætter Anmodning herom, skal han have Adgang til i Enrum at tale med en  

 Præst.
 Der skal endvidere paa Anmodning gives ham Adgang til at modtage Besøg af  

 sine nærmeste paarørende samt til at afsende Breve til disse. § 5.
Dommen fuldbyrdes ved Skydning af et af Politimænd bestaaende  

 Eksekutionskommando, bevæbnet med Gevær eller Karabin, under Kommando af en  

 højere Polititjenestemand.
Kommandoet udtages for hver enkelt Eksekution af  

 Rigspolitichefen. § 6.
 Naar Domfældte afhentes i Fængslet til Domsfuldbyrdelse, skal hans  

 Identitet paa betryggende Maade konstateres af Anklagemyndighedens  

 Repræsentant, der oplæser Dommen for ham samt - saafremt der maatte være  

 indgivet Andragende om Benaadning, og dette er afslaaet - Resolution herom.
Til Stede paa Fuldbyrdelsesstedet skal være foruden Anklagemyndighedens  

 Repræsentant Fængselspræsten eller en anden Præst efter Domfældtes Ønske samt  

 to Læger, hvoraf den ene skal være Fængselslægen eller der stedlige  

 Embedslæge.
Anklagemyndigheden kan tillade Repræsentanter for offentlige  

 Myndigheder at være til Stede.
Der må ikke gives Offentligheden Adgang til at  

 overvære Fuldbyrdelsen.
Naar Domfældte er ført ind paa Fuldbyrdelsesstedet, giver  

 Anklagemyndighedens Repræsentant uden ufornødent Ophold Tegn til, at  

 Fuldbyrdelsen skal finde Sted.
Lægerne skal konstatere, om Døden er  

 indtraadt.
Fotografering maa ikke finde Sted.
Alle tilstedeværende har Tavshedspligt  

 med Hensyn til det paa Fuldbyrdelsesstedet passerede. § 7.
 Om Dommens Fuldbyrdelse afgives af Anklagemyndighedens Repræsentant en  

 kort Indberetning til Rigsadvokaten, af hvilken Indberetning et yderligere  

 Eksemplar afgives til Fængslet. § 8.
 Offentlig Meddelelse om, at Benaadningsandragende er afslaaet, og om  

 Dommens Fuldbyrdelse maa ikke gives, forinden Domfældtes paarørende er  

 underrettet om Fuldbyrdelsen.
 Nærmere Regler om Fuldbyrdelsen af de i § 1 omhandlede Domme kan  

 fastsættes af Justitsministeren.
 Hvorefter alle vedkommende sig have at rette.
 Givet paa Sorgenfri Slot, den 9. Oktober  

 1945.
 Under Vor Kongelige Haand og Segl.
 Christian R.
(L.S.) /Busch-Jensen.
