 Den 26. august 1972 undertegnedes i Dacca følgende overenskomst om fagligt  

 samarbejde mellem Danmark og Bangladesh:
OVERENSKOMST om fagligt samarbejde mellem Kongeriget Danmarks regering og Folkerepublikken Bangladeshs regering.
Præambel Kongeriget Danmarks regering og Folkerepublikken Bangladeshs regering, som  

 ønsker at styrke de retslige og institutionelle rammer for deres faglige  

 samarbejde, har afsluttet følgende overenskomst.
Artikel I De kontraherende parters forpligtelser Danmarks regering stiller sådant personel, materielle ressourcer samt  

 uddannelsesmuligheder til rådighed for Folkerepublikken Bangladeshs regering  

 - eller efter fælles aftale mellem de kontraherende parter til rådighed for  

 private institutioner eller organisationer - som de to parter i hvert enkelt  

 tilfælde træffer beslutning om.
Bangladeshs regering sikrer den effektive  

 anvendelse af nævnte personel, ressourcer og muligheder.
 Særskilte aftaler om enkeltprojekter kan indgås.
Artikel II Personellets status og anvendelse 1. Personel, der gør tjeneste i medfør af denne  

 overenskomst, udgør følgende to kategorier:
a.
Rådgivende (fuldt betalte) eksperter, som er eksperter rekrutteret  

 gennem udenrigsministeriets afdeling for internationalt udviklingssamarbejde  

 (i det følgende benævnt DANIDA) til besættelse af overtallige stillinger til  

 kortfristede eller langfristede opgaver, og hvis løn fuldt ud betales af den  

 danske regering.
b.
Løntilskudseksperter, som er eksperter rekrutteret gennem DANIDA, og  

 som Bangladeshs regering udnævner og aflønner til en normeret stilling i  

 offentlige eller delvis offentlige institutioner, og til hvis løn den danske  

 regering yder tilskud.
Ansættelseskontrakter indgås mellem Bangladeshs  

 regering og hver enkelt løntilskudsekspert.
Indholdet af hver kontrakt skal  

 forud meddeles den danske regering.
Der skal tillige indgås kontrakter mellem  

 den danske regering (repræsenteret af DANIDA) og hver enkelt  

 løntilskudsekspert.
 I de følgende bestemmelser i denne overenskomst anvendes betegnelsen  

 »ekspert« om personel af begge kategorier.
 2. De kompetente myndigheder i Bangladesh tilstiller i  

 hvert enkelt tilfælde DANIDA en fuldstændig stillingsbeskrivelse for den  

 ønskede ekspert med angivelse af stillingens opgaver samt væsentlige og  

 ønskelige kvalifikationer for den pågældende ansøger.
 3. DANIDA giver Bangladeshs kompetente myndigheder  

 alle de til vurdering af ansøgeren nødvendige oplysninger vedrørende  

 uddannelse og tidligere faglige erfaring.
 4. Enhver ekspert skal under sin tjeneste være  

 undergivet Bangladeshs regerings instrukser og sådanne love, som ikke er  

 uforenelige med denne overenskomsts bestemmelser.
 5. Eksperter skal være fri for retsforfølgelse med  

 hensyn til mundtlige eller skriftlige udtalelser og alle handlinger, som de  

 måtte fremsætte eller foretage som led i deres tjeneste.
6.a.
Bortset fra tilfælde af forsætlig tjenesteforseelse eller grov  

 uagtsomhed bærer Bangladeshs regering enhver risiko og dækker ethvert krav,  

 som måtte hidrøre fra, opstå under eller på anden måde have forbindelse med  

 enhver virksomhed, som omfattes af denne overenskomst.
Uden indskrænkning i  

 den generelle bestemmelse i foranstående punktum skal Bangladeshs regering  

 holde den danske regering og de eksperter, som stilles til rådighed af den  

 danske regering, skadesløse mod ethvert ansvar, sagsanlæg, søgsmål, krav,  

 erstatningspåstande, omkostninger eller gebyrer i forbindelse med dødsfald,  

 skade på person eller gods eller andet tab, der følger af eller har  

 forbindelse med enhver handling eller undladelse under udøvelse af  

 virksomhed, der omfattes af denne overenskomst.
b.
Bangladeshs regering tilsikrer, at alle eksperter og deres familier  

 nyder lovens fulde beskyttelse.
Såfremt en ekspert udsendt af den danske  

 regering (eller hans ægtefælle eller pårørende) arresteres, uanset af hvilken  

 årsag, eller der rejses straffesag mod dem, skal den danske diplomatiske  

 repræsentation omgående underrettes.
 7. Bangladeshs regering har ret til at anmode om  

 hjemkaldelse af enhver ekspert, hvis arbejde eller adfærd er  

 utilfredsstillende; før udøvelsen af denne ret forpligter Bangladeshs  

 regering sig til at rådføre sig med Danmarks regering.
 Danmarks regering har ret til når som helst at hjemkalde en ekspert; før  

 udøvelsen af denne ret vil Danmarks regering, medmindre usædvanlige  

 omstændigheder nødvendiggør, at vedkommende omgående hjemkaldes, rådføre sig  

 med Bangladeshs regering herom samt om foranstaltninger til sikring af hurtig  

 erstatning af sådant personel.
 8. Efter overenskomst mellem DANIDA og de kompetente  

 myndigheder i Bangladesh kan en ekspert i tjenesteperioden forflyttes fra en  

 stilling til en anden.
 9. Bangladeshs regering skal tillade eksperterne at  

 holde ferie under deres tjeneste i et omfang, der aftales og nærmere  

 fastsættes i noter eller breve vedrørende udsendelsen.
Artikel III Danmarks regerings forpligtelser Den danske regering betaler:
1. Omkostningerne ved eksperters rejse til og fra  

 tjenestestedet i Bangladesh.
Strækker eksperternes udsendelse sig ud over 6  

 måneder, betales tillige rejseudgifterne for deres familier.
2. Omkostningerne ved forsendelse til og fra  

 tjenestestedet i Bangladesh af personlige ejendele tilhørende eksperter  

 udsendt i mindre end 6 måneder.
Såfremt udsendelsen varer ud over 6 måneder,  

 betales omkostningerne ved forsendelse af personlige ejendele samt bohave  

 tilhørende eksperter og deres familier.
 3. Lokal transport under ekspertens tjenesterejser.
 4. Forsikring, der dækker læge- og hospitalsudgifter.
5.a.
For fuldt betalte eksperter: Al løn og alle tillæg, der tilkommer  

 eksperter for tjeneste i Bangladesh i medfør af denne overenskomst.
b.
For løntilskudseksperter: Et løntilskud ud over den løn og de tillæg,  

 som Bangladeshs regering betaler i henhold til artikel IV, stk. 1 a.
Artikel IV Bangladeshs regerings forpligtelser 1. Følgende fordele tilkommer eksperterne:
a.
For løntilskudseksperter: Løn og dertil hørende tillæg i et omfang, der  

 ikke er mindre end det, som Bangladeshs embedsmænd i tilsvarende stillinger  

 oppebærer.
b.
For fuldt betalte eksperter Medmindre andet er aftalt, gratis grundmøbleret bolig for eksperter og  

 deres familier, dog under forudsætning af, at tjenesteperioden overstiger  

 seks måneder; vand-, telefon- og elektricitetsafgifter i forbindelse med  

 boligen afholdes af eksperterne.
 Såfremt tjenesteboliger ikke forefindes, yder regeringen et huslejetilskud  

 efter aftale mellem de to regeringer.
 Hvis eksperten først indkvarteres på et hotel, opfylder regeringen sine  

 forpligtelser ved at godtgøre eksperten 50 procent af hotelregningen  

 (eksklusive ekstraudgifter såsom vask) under forudsætning af, at hotelprisen  

 er rimelig.
For løntilskudseksperter Bolig af samme type som for andre udenlandske eksperter; husleje pålignes  

 eksperten efter satser gældende for sådanne eksperter i tilsvarende stilling.
c.
Lokal hjælp til ekspertens arbejde, herunder kontor og/eller  

 laboratorium med normalt udstyr, sekretær- og/eller anden bistand samt  

 fritagelse for betaling af tjenstlige porto- og telekommunikationsudgifter.
d.
Toldfri indførsel af forbrugsvarer i overensstemmelse med de  

 standardregler for toldindrømmelser for privilegeret personel i regeringens  

 tjeneste i Folkerepublikken Bangladesh, der var gældende den 26. august 1972.
e.
De samme privilegier med hensyn til lempelser ved valutakontrol, som er  

 tillagt andre landes faglige bistandspersonale, der gør tjeneste i  

 Bangladesh.
f.
De nødvendige ud- og indrejsevisa.
2. Bangladeshs regering forpligter sig til a. at fritage eksperter for værnepligt og andre militære pligter, b. at give eksperter mulighed for hjemrejse sammen med deres ægtefæller og  

 pårørende i krisesituationer, c. at forsyne eksperter med dokumenter, der identificerer dem og tilsiger  

 dem al bistand fra de kompetente myndigheder under udførelsen af de opgaver,  

 der pålægges dem.
3. Bangladeshs regering yder fritagelse for a. alle skatter af indtægter, som eksperter modtager fra danske kilder, b. alle afgifter og skatter af indførsel/udførsel af møbler og personlige  

 effekter, som eksperterne og deres familier indfører til eget brug inden 6  

 måneder efter deres ankomst, under forudsætning af, at disse genstande  

 genudføres ved tjenestetidens ophør- eller at der betales told, hvis de  

 sælges lokalt.
Udtrykket »personlige effekter« omfatter blandt  

 andet for hver husstand: eet køleskab, een dybfryser, een radio, een  

 pladespiller, een båndoptager, eet fjernsyn, mindre elektriske artikler, et  

 sæt foto- og filmudstyr samt eet luftkonditioneringsanlæg, c. alle afgifter og skatter af indførsel og udførsel af et motorkøretøj  

 til eksperternes eget brug, eller køb i Bangladesh fra frilager af et sådant  

 motorkøretøj; et motorkøretøj, som indføres i medfør af disse privilegier, er  

 dog afgifts- og skattepligtigt, hvis det sælges til en person i Bangladesh,  

 medmindre denne person er berettiget til samme begunstigelser.
 4. Bangladeshs regering yder bistand ved toldklarering  

 af de genstande, som er nævnt ovenfor under 1 d samt 3 b og c.
Artikel V Materielleverancer Bangladeshs regering yder fritagelse for al told og andre fiskale afgifter  

 på udstyr, materialer, forsyninger og reservedele, som leveres af Danmark til  

 virksomhed, hvorom aftale er truffet, og yder bistand ved toldklarering af  

 sådanne varer.
Artikel VI Uddannelse af stipendiater 1. Stipendier til videregående studier i Danmark  

 stilles til rådighed for ansøgere, som er behørigt indstillet og udvalgt af  

 Bangladeshs regering.
 2. For hver stipendiat, som er statsborger i  

 Bangladesh, og som Danmarks regering i henhold til denne overenskomst påtager  

 sig at give uddannelse, betaler Danmarks regering:
a. omkostningerne ved rejsen til og fra Danmark, b. alle med kurset i uddannelseslandet normalt forbundne omkostninger,  

 herunder indenlandske rejser, undervisnings- og andre gebyrer,  

 boggodtgørelse, leveomkostninger og tilskud til vinterbeklædning.
 3. For hver stipendiat, som Danmarks regering i  

 henhold til denne overenskomst påtager sig at give uddannelse i Danmark,  

 betaler Bangladeshs regering:
a. indenlandske rejseomkostninger mellem stipendiatens tjenestested og  

 stedet for udrejsen og de tilsvarende omkostninger ved hans hjemkomst til  

 Bangladesh, b. den del af stipendiatens løn, der er tillagt ham i henhold til gældende  

 bestemmelser, for at han fortsat kan opfylde sine økonomiske forpligtelser i  

 Bangladesh.
Artikel VII Vurdering Efter afslutningen af ethvert projekt om fagligt samarbejde kan de  

 kontraherende parter rådføre sig med hinanden for at analysere dets  

 resultater.
Artikel VIII Ændringer Denne overenskomst kan ændres eller suppleres ved en noteveksling med  

 gensidigt samtykke fra de kontraherende parter.
Artikel IX Ikrafttræden og ophør Denne overenskomst træder i kraft på datoen for dens undertegnelse og  

 forbliver i kraft i fem år og derefter fra år til år, medmindre den opsiges  

 af en af de kontraherende parter med mindst 6 måneders skriftligt varsel før  

 udgangen af det pågældende år.
 Udfærdiget i Dacca den 26. august 1972 i to originaleksemplarer på  

 engelsk, idet begge tekster har samme gyldighed.
For Danmarks regering Hans Jespersen Kontorchef For Folkerepublikken Bangladeshs regering A.
K.
M.
Ghulam Rabbani Departementschef Udenrigsministeriet, den 15. februar  

 1973.
K.
B.
Andersen.
