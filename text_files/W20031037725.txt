Manglende  

 tilmelding til AF Resumé  


  

 Manglende tilmelding til AF  



  

 Medlemmet overgik den 4. juli 2002 til aktivperioden og blev af AF indkaldt  

 til  

 en række kurser.  


  

 Medlemmet lå på dette tidspunkt i forhandlinger om at opkøbe en virksomhed,  

 og  

 han anmodede derfor AF om fritagelse fra kurset.
Dette afslog AF, idet AF  

 ikke  

 fandt, at der var tale om en egentlig ansættelsessamtale.  


  

 Medlemmet valgte herefter at afmelde sig AF i en periode fra den 19. august  

 2002 til den 1. oktober 2002.  


  

 Den 12. november 2002 orienterede kassen medlemmet om, at kassen ved en fejl  

 havde indplaceret medlemmet i aktivperioden, og at medlemmet som følge heraf  

 var overgået fra dagpengeperioden til aktivperioden på et for tidligt  

 tidspunkt.  

 Kassen fandt dog ikke, at medlemmets manglende tilmelding til AF beroede på  

 kassens forhold, og medlemmet var som følge heraf ikke berettiget til at  

 modtage dagpenge i den periode, hvor han ikke var tilmeldt AF.  


  

 Medlemmet klagede over kassens afgørelse og anførte, at han ikke ville have  

 fået tilbudt kurserne, hvis han rettelig havde været registreret som værende  

 i  

 dagpengeperioden i stedet for i aktivperioden.
Han ville således heller ikke  

 have været nødt til at afmelde sig AF med tab af dagpenge til følge.  


  

 Direktoratet tiltrådte kassens afgørelse, idet direktoratet ikke fandt, at  

 der  

 var hjemmel til at dispensere for medlemmets manglende tilmelding til AF.  


  

 Medlemmet klagede herefter til ankenævnet over direktoratets afgørelse.  


  

 Sekretariatet for Arbejdsmarkedets Ankenævn rettede henvendelse til  

 Arbejdsmarkedsstyrelsen  

 med henblik på at få oplyst, hvorvidt AF var berettiget til at tilbyde  

 medlemmet kurserne, hvis medlemmet rettelig havde været registreret som  

 værende  

 i dagpengeperioden.  


  

 Arbejdsmarkedsstyrelsen svarede, at AF havde oplyst, at der i AF var fast  

 praksis for, at AF først gav ledige tilbud, når de befandt sig i  

 aktivperioden,  

 og ikke når de befandt sig i dagpengeperioden.
AF havde videre oplyst, at  

 muligheden for at give ledige tilbud i dagpengeperioden kun blev anvendt, når  

 de ledige selv anmodede herom.  


  

 På møde den 18. december 2003 traf ankenævnet afgørelse om, at der ikke kunne  

 dispenseres for medlemmets manglende tilmelding til AF i perioden fra den 19.  

 august 2002 til den 1. oktober 2002. Medlemmet var således ikke berettiget  

 til  

 at modtage dagpenge fra den 19. august 2002 til den 1. oktober 2002.  


  

 Ifølge § 4, stk. 1 og § 29 i rådighedsbekendtgørelsen kan et  

 medlem som hovedregel ikke få udbetalt dagpenge, når medlemmet ikke er  

 tilmeldt  

 AF.  


  

 Dette udgangspunkt kan dog fraviges, hvis medlemmet opfylder  

 undtagelsesbestemmelserne i § 4, stk. 4, hvorefter der bl.a. vil  

 kunne dispenseres, hvis den manglende tilmelding beror på AF´s eller  

 a-kassens  

 forhold, og hvis medlemmet ikke selv har kunne hindre eller afhjælpe den  

 manglende tilmelding til AF.  


  

 Endvidere fremgår det af § 49, stk. 3 og 4 i aktivloven, at AF kan  

 give tilbud til ledige medlemmer i dagpengeperioden eller aktivperioden, og  

 at  

 medlemmerne har pligt til at tage imod AF´s tilbud om aktivering.  


  

 Ankenævnet lagde ved afgørelsen vægt på, at medlemmet selv afmeldte sig AF.  

 Medlemmet opfyldte således ikke dispensationsbestemmelsen i § 4,  

 stk. 3 i rådighedsbekendtgørelsen, idet han selv kunne have hindret  

 eller  

 afhjulpet den manglende tilmelding til AF.  


  

 Ankenævnet fandt endvidere ikke, at Arbejdsmarkedsstyrelsens udtalelse om  

 AF´s  

 praksis kunne føre til en anden vurdering, idet der som nævnt ikke var  

 mulighed  

 for at dispensere for medlemmets manglende tilmelding.  


  

 Ankenævnet tiltrådte således direktoratets afgørelse.
 Ankenævnet har behandlet Deres klage på møde den 18.  

 december 2003.
Nævnet traf denne A F G Ø R E L S E Der kan ikke dispenseres for Deres manglende tilmelding  

 til AF i perioden fra den 19. august 2002 til den 1. oktober 2002.
 De er således ikke berettiget til at modtage dagpenge fra den 19.  

 august 2002 til den 1. oktober 2002.
B E G R U N D  

 E L S E Ankenævnet har lagt til grund at   

 	  

 den 4. juli 2002  

 efter kassens opgørelse overgik til aktivperioden,   

 	  

 De den 13. august  

 2002 blev indkaldt af AF til nogle kurser, som skulle finde sted den 19.-22.  

 august 2002, den 26.-29. august 2002, den 2. september 2002 og den 5.  

 september  

 2002,   

 	  

 De søgte AF om  

 fritagelse fra at deltage i kurserne, da De lå i forhandlinger om opkøb af en  

 virksomhed,   

 	  

 De fik afslag på  

 Deres ansøgning om fritagelse, idet AF ikke fandt, at der var tale om en  

 egentlig  

 ansættelsessamtale,   

 	  

 De afmeldte Dem AF i  

 perioden fra den 19. august 2002 til den 1. oktober 2002, og   

 	  

 kassen den 12.  

 november 2002 orienterede Dem om, at De fejlagtigt var blevet placeret i  

 aktivperioden  

 den 4. juli 2002 efter 2½ måned i dagpengeperioden.
De har anført, at De var nødsaget til at afmelde Dem AF for at  

 forfølge Deres muligheder for at komme i beskæftigelse.
Dette betød dog ikke,  

 at De ikke stod til rådighed for arbejdsmarkedet, idet De også var jobsøgende  

 i  

 den periode, hvor De var afmeldt AF.
 De har videre anført, at De på intet tidspunkt har afslået at  

 deltage i AF´s kurser, men at De blot havde behov for et par dages  

 fritagelse.
De har endvidere anført, at hvis kassen ikke fejlagtigt havde  

 placeret Dem i aktivperioden, havde De ikke modtaget noget tilbud fra AF.
Der  

 ville således ikke have været nogen sag.
 Ifølge reglerne på området kan udbetaling af dagpenge kun finde  

 sted, hvis den ledige er tilmeldt AF som arbejdssøgende, jf. § 57,  

 stk. 4 i arbejdsløshedsforsikringsloven.
 Når et medlem ikke er tilmeldt AF i en periode, kan medlemmet som  

 hovedregel ikke få udbetalt dagpenge, jf. § 4, stk. 1 og § 29  

 i  

 rådighedsbekendtgørelsen (bekendtgørelsen).
 Dette udgangspunkt kan dog fraviges, hvis medlemmet opfylder  

 undtagelsesbestemmelserne i § 4, stk. 3, hvoraf det bl.a. fremgår,  

 at  

 der vil kunne dispenseres, hvis den manglende tilmelding beror på AF´s eller  

 a-kassens forhold, og hvis medlemmet ikke selv har kunnet hindre eller  

 afhjælpe  

 den manglende tilmelding til AF.
Endvidere fremgår det, at AF kan give tilbud til ledige  

 dagpengeberettigede medlemmer af en arbejdsløshedskasse.
Dog er det en  

 betingelse, at de ledige er tilmeldt AF som arbejdssøgende, jf. § 49,  

 stk. 1 i aktivloven.
 Tilbud kan gives i dagpengeperioden og aktivperioden, og ledige  

 medlemmer har pligt til at tage imod AF´s tilbud om aktivering, jf.  

 § 49,  

 stk. 3 og 4.
 Ankenævnet har ved afgørelsen lagt vægt på, at De selv afmeldte  

 Dem AF.
 Ankenævnet finder således ikke, at De opfylder betingelserne i  

 rådighedsbekendtgørelsen for at få dispensation for Deres manglende  

 tilmelding  

 til AF, idet De selv kunne have hindret eller afhjulpet den manglende  

 tilmelding.
 Ankenævnet har videre lagt vægt på, at kassen fejlagtigt havde  

 placeret Dem i aktivperioden i stedet for i dagpengeperioden.
 Ankenævnet har i den forbindelse indhentet en udtalelse fra  

 Arbejdsmarkedsstyrelsen, hvoraf det fremgår, at der i AF var praksis for, at  

 AF  

 først gav tilbud til ledige, når de ledige befandt sig i aktivperioden.  

 Derimod  

 fik ledige i dagpengeperioden ikke tilbud, medmindre at de selv anmodede  

 herom.
 Ankenævnet finder dog ikke, at AF´s praksis kan føre til en anden  

 vurdering, idet der som nævnt ovenfor ikke er mulighed for at dispensere for  

 Deres manglende tilmelding til AF.
 Ankenævnet finder således, at der ikke kan dispenseres fra Deres  

 manglende tilmelding til AF den 19. august 2002 til den 1. oktober 2002.
 Da det er en betingelse for at modtage dagpenge, at man er  

 tilmeldt AF, er De ikke berettiget til at modtage dagpenge i denne periode.
 Ankenævnet henviser til § 57, stk. 4 i lov om  

 arbejdsløshedsforsikring m.v., jf. lovbekendtgørelse nr. 603 af 25. juni 2001  

 og lovbekendtgørelse nr. 799 af 24. september 2002, § 4, stk. 1 og  

 stk. 3 og § 29 i bekendtgørelse nr. 1353 af 20. december 2000 om  

 rådighed og § 49, stk. 1, stk. 3 og stk. 4 i  

 bekendtgørelse  

 nr. 30 af 21. januar 2002 om en aktiv arbejdsmarkedsindsats.
 Ankenævnet tiltræder således direktoratets afgørelse af 21. januar  

 2003.
B E M Æ R K N  

 I N G E R  

 T I L  

 D E R E S  

 K L A G E P U N K T E R De har anført, at det er urimeligt, at man ikke kan få  

 fritagelse fra deltagelse i AF´s tilbud, hvis der er tale om at starte/opkøbe  

 en virksomhed, og at der således er tale om forskelsbehandling af  

 selvstændige  

 og lønmodtagere.
 Ankenævnet har ikke kompetence til at tage stilling til dette  

 spørgsmål og har derfor videresendt Deres klage til Arbejdsmarkedsstyrelsen,  

 som er rette myndighed.
 De har videre anført, at det ikke kan være rigtigt, at De skal  

 bøde økonomisk for kassens fejl.
 Ankenævnet må i den forbindelse henvise Dem til at anlægge sag ved  

 de almindelige domstole, såfremt De mener at have lidt et økonomisk tab som  

 følge af kassens sagsbehandling.
På ankenævnets vegne xxx  

  

 xx De kan læse om afgørelsens faktiske og retlige grundlag  

 på de følgende sider.
 Kopi til:
xxx  

  

 Arbejdsdirektoratet 1.  

 Sagsforløb Arbejdsdirektoratet fremstillede sagen på denne måde:
 I mail af 15. august 2002 til arbejdsministeren  

 (beskæftigelsesministeren, AMA), anførte De bl.a.:
Jeg har siden min seneste fratrædelse overvejet min situation og  

 har besluttet igen at blive selvstændig.
Jeg har undersøgt flere muligheder,  

 herunder har jeg entreret med et firma, der har specialiseret sig i  

 virksomhedsformidling.
Dette firma er nu nået så langt i forløbet, at vi skal  

 til at starte egentlige forhandlinger omkring muligt køb af en virksomhed.
Men da jeg nu, som nævnt, er overgået til aktivperioden har jeg  

 pr. 13. august modtaget den første »indbydelse« til AF-kursus (kaldet  

 »Tilløbet«, hvilket bl.a. ifølge AF, indeholder udarbejdelse af handlingsplan  

 og jobtræning). Dette kursus forløber fra kl. 9-15 på følgende dage: 19. -  

 22.  

 august, 26.- 29, august samt 2. og 5. september.
Da jeg som nævnt snart skal  

 til at indlede de første forhandlinger omkring køb af virksomhed, passer  

 dette  

 mig meget dårligt.
Jeg kontaktede derfor AF-xxx den 14. august for at høre om  

 mulighederne for at blive fritaget for dette kursus, alternativt om man kunne  

 få fri til købsforhandlinger.
Min kontakt hos AF (navnet er mig bekendt)  

 oplyste, at man kun kunne få fri fra kurset såfremt der var tale om egentlige  

 jobsamtaler.
Køb af virksomhed skulle foregå i fritiden! Da jeg ikke har til sinds at lade et sådan kursus (der  

 formodentlig er et ganske udemærket kursus, men næppe er specielt relevant  

 for  

 mit vedkommende) stå til hinder for et køb af virksomhed blev jeg nødsaget  

 til  

 at framelde mig AF, hvorfor jeg fra næste uge ikke længere modtager  

 understøttelse.
Jeg mener, at det er fuldstændig uacceptabelt, at evt. kommende  

 selvstændige ikke kan få fri fra et sådan kursus.
Det betyder, at  

 selvstændige  

 også på dette punkt stilles væsentligt ringere end lønmodtagere.
Det kan  

 næppe  

 heller være i samfundets interesse, at folk der selv tager hånd om deres  

 fremtid, dvs. gør en aktiv indsats for at starte noget eller overtage en  

 virksomhed, hvorved arbejdspladser skabes, skal tage hånd om disse ting i  

 fritiden.
Enhver der har prøvet at starte en virksomhed eller været  

 involveret  

 i køb eller salg af virksomhed ved, at det er en tidskrævende proces der ikke  

 kan klares i fritiden! I brev af 12. november 2002 traf a-kassen afgørelse om, at der  

 ikke kunne udbetales dagpenge til Dem for perioden 19. august 2002 til 1.  

 oktober 2002 på grund af manglende tilmelding til AF.
A-kassen traf endvidere  

 afgørelse  

 om, at Deres dagpengeperiode var begyndt den 1. november 2001, og ikke som  

 tidligere oplyst den 3. juli 2000. De havde 1524,4 timer tilbage i  

 dagpengeperioden.
I afgørelsen erkendte a-kassen, at den havde begået en fejl ved at  

 indplacere Dem den 3. juli 2000, hvilket førte til, at De overgik for tidligt  

 til aktivperioden.
A-kassen anførte, at Deres manglende tilmelding til AF  

 ikke  

 beroede på a-kassens forhold, idet De selv valgte at afmelde Dem med den  

 begrundelse,  

 at De ikke ønskede at stå til rådighed for arbejdsmarkedet, da De ikke  

 ønskede  

 at blive aktiveret.
A-kassen havde ikke vejledt Dem om, at De skulle afmelde  

 Dem på AF.
 Følgende fremgår af a-kassens sagsfremstilling i brevet af 12.  

 november 2002:
 Den 22. oktober 2002 modtog a-kassen Deres dagpengekort for  

 perioden 23. september til 20. oktober 2002, hvoraf fremgik, at De havde  

 tilmeldt Dem AF den 2. oktober 2002, efter at De havde været afmeldt AF siden  

 19. august 2002. Den 23. oktober 2002 ringede De til a-kassen og oplyste, at  

 De  

 afmeldte Dem den 19. august 2002, fordi De ikke på daværende tidspunkt  

 ønskede  

 at blive aktiveret, efter De var overgået til aktivperioden den 4. juli 2002.  

 I  

 telefonsamtalen gav De udtryk for forundring over, at De allerede var  

 overgået  

 til aktivperioden, da De kun havde modtaget dagpenge i ca. 2½ måned.
 A-kassen gennemgik efterfølgende Deres sag og konstaterede, at  

 a-kassen fejlagtigt havde indplaceret Dem i dagpengeperioden den 3. juli  

 2000.  

 Deres dagpengeperiode skulle først være startet den 1. november 2001.
Xxx har den 23-10-2002 modtaget en e-mail fra dig, som du også  

 har fremsendt til Claus Hjort Frederiksen.
Af denne mail fremgår det, at du  

 undrer dig over, at du allerede er overgået til aktivperioden efter at du kun  

 har modtaget dagpenge i ca. 2 ½ måned.
Derudover undrer du dig over, at der  

 ikke er mulighed for at undgå aktivering i forbindelse med forhandlinger om  

 opkøb af selvstændig virksomhed.
Da du ikke ønskede at lade et kursus stå til  

 hinder for et køb af virksomhed blev du nødsaget til at framelde dig  

 Arbejdsformidlingen,  

 således at du ikke kan modtage understøttelse.
 Xxx har svaret på din e-mail den 24-10-2002, hvor vi har oplyst,  

 at du er indplaceret i dagpengeperioden pr. 01-11-2001, og at du har forbrugt  

 399,6 timer i denne periode.
Du skriver endvidere i et brev, at årsagen til din afmelding fra  

 Arbejdsformidlingen, netop var forårsaget af, at du var overført til  

 aktivperioden og indkaldt til et kursusforløb.
Da du på dette tidspunkt førte  

 forhandlinger om evt. køb af en virksomhed, og da du ikke på dette grundlag  

 kunne få fritagelse for kursusforløbet (eller dele heraf), så du dig desværre  

 nødsaget til at afmelde dig AF.
Da det nu viser sig, at det er en fejl fra vores side, mener du,  

 at du er berettiget til at modtage kompensation for den periode, hvor du har  

 være uden dagpenge fra den 19-08-2002 til den 01-10-2002 med fradrag for de  

 dage, hvor du har haft vikararbejde. I brev af 13. november 2002 klagede De over a-kassens afgørelse.  

 De anførte bl.a.:
Den eneste årsag til at jeg afmeldte mig AF den 19. august 2002  

 var det forhold, at jeg vidste, at jeg i løbet af det pågældende kursusforløb  

 ville være nødsaget til at deltage i nogle møder omkring evt. køb af en  

 virksomhed.
Xxx og AF oplyste mig, at man ikke kunne få fritagelse for dele  

 af  

 kursusforløbet med mindre der var tale om en egentlig ansættelsessamtale.
 Som det vil fremgå af vedlagte udskrift af mail sendt til  

 beskæftigelsesminister Klaus Hjort Frederiksen er jeg noget forundret over  

 denne forskelsbehandling mellem lønmodtagere og selvstændige, da det jo i  

 sidste ende også vil være tale om et ansættelsesforhold for mit vedkommende,  

 såfremt jeg evt. købte en virksomhed.
Sagens kerne er dog den, at jeg følte mig presset til at afmelde  

 mig AF, da jeg mente, at det var mit personlige ansvar at forfølge de  

 muligheder, der var tilstede, for at jeg kunne komme i beskæftigelse.
Derfor  

 var jeg nødsaget til at afmelde mig AF.
Dette betød imidlertid ikke, at jeg  

 ikke stod til rådighed for arbejdsmarkedet, tværtimod.
Jeg har hele tiden, også i den nævnte periode, hvor jeg ikke var  

 tilmeldt AF udført en aktiv indsats for at finde beskæftigelse, det være sig  

 gennem ansøgninger (hvilket kan dokumenteres) og forhandlinger omkring køb af  

 virksomhed.
Jeg skal også understrege, at jeg på intet tidspunkt har afslået  

 at  

 deltage i det nævnte kursus, blot ville der være behov for et par dages  

 fritagelse,  

 hvilket imidlertid ikke kunne opnås.
 Ydermere viser det sig nu, at jeg slet ikke skulle være i aktiv  

 periode, hvilket skyldes en erkendt fejl fra Xxx´s side.
Jeg mener således ikke der kan være tvivl om, at jeg er berettiget  

 til dagpenge i perioden 19-08-2002 til 01-10-2002. Jeg har i nævnte periode  

 ikke haft ansættelse (med undtagelse af nogle få dages vikariat gennem xxx,  

 som  

 Xxx har dokumentation for) og har i nævnte periode også været aktiv  

 jobsøgende.  

 Hele sagen skyldes, at Xxx har lavet en fejl, der nu på mit initiativ, er  

 blevet korrigeret.
Havde Xxx ikke begået denne fejl med at placere mig i  

 aktiv  

 periode, havde der ikke været nogen sag og jeg havde uden problemer modtaget  

 dagpenge for den nævnte periode.
Det kan ikke være rigtigt, at jeg skal bøde økonomisk for fejl,  

 som jeg ikke selv har begået.
Både Xxx og AF blev på det pågældende tidspunkt  

 oplyst, at min baggrund for afmelding udelukkende skyldtes hensyntagen til  

 evt.  

 at komme i beskæftigelse. I brev af 27. november 2002 sendte a-kassen Deres klage og sagens  

 øvrige akter til direktoratet, idet a-kassen oplyste, at den fastholdt  

 afgørelsen med den givne begrundelse.
I brevet oplyste a-kassen, at De ikke  

 havde ønsket at følge AF-kurset Tilløbet, da De skulle indlede  

 forhandlinger  

 om køb af selvstændig virksomhed.
A-kassen oplyste endvidere, at De havde  

 fundet det nødvendigt at afmelde Dem på AF i en periode på 6 uger for at  

 kunne  

 købe virksomhed, og at De havde oplyst, at dette ikke kunne ske udenfor  

 normal  

 arbejdstid.
A-kassen gav udtryk for enighed med Dem om, at det forekom  

 urimeligt, at man kun står til rådighed, når man søger lønmodtagerarbejde,  

 men  

 ikke når man forsøger at blive selvstændig erhvervsdrivende.
 Den 19. december 2002 ringede direktoratet til a-kassen, som  

 oplyste, at der ikke forelå noget samtalenotat i sagen om vejledning i  

 forbindelse med evt. fritagelse for deltagelse i kursusforløbet.
 Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 21. januar 2003 denne afgørelse:
 Der kan ikke dispenseres for Deres manglende tilmelding til AF i  

 perioden 19. august 2002 til 1. oktober 2002.
 De kan derfor ikke få udbetalt dagpenge i den nævnte periode.
Begrundelse Der kan kun udbetales dagpenge til et medlem for en  

 periode med ledighed, hvis medlemmet er tilmeldt AF som arbejdssøgende i  

 perioden.
 Det følger af § 57, stk. 4 i lov om  

 arbejdsløshedsforsikring m.v. og af § 4, stk. 1, jf. § 29 i  

 bekendtgørelse nr. 1353 af 20. december 2000 om rådighed (bekendtgørelsen).
 Er der ikke udbetalt dagpenge til et medlem under manglende  

 tilmelding til AF, vil der kunne dispenseres, hvis den manglende tilmelding  

 beror på AF´s eller a-kassens forhold, og hvis medlemmet ikke selv har kunnet  

 hindre eller afhjælpe den manglende tilmelding til AF.
 Det følger af § 4, stk. 3, i bekendtgørelsen.
 Direktoratet har lagt afgørende vægt på Deres oplysning om, at De  

 selv anmodede om at blive afmeldt AF den 19. august 2002, fordi De ikke  

 ønskede  

 at blive aktiveret.
Direktoratet har i den forbindelse også lagt vægt på Deres  

 oplysning om,   

 	  

 at De, inden De  

 afmeldte Dem, havde forespurgt AF og a-kassen, om De kunne få hel eller  

 delvis  

 fritagelse fra et kursus grundet forhandlinger om køb af egen virksomhed,   

 	  

 at De både af AF og  

 af a-kassen var blevet vejledt om, at De ikke kunne få fritagelse for  

 deltagelse  

 i kurset, medmindre der var tale om en egentlig ansættelsessamtale.
 Direktoratet har videre lagt vægt på a-kassens oplysning om, at den  

 ikke havde vejledt Dem om, at De skulle afmelde Dem på AF.
 Direktoratet har herefter lagt vægt på, at den manglende  

 tilmelding til AF hverken skyldtes AF eller a-kassen.
 Direktoratet har endelig lagt vægt på, at De tilmeldte Dem på AF  

 igen den 2. oktober 2002.
 De har anført, at hele sagen skyldtes, at a-kassen havde  

 fejlplaceret Dem, så De var overgået til aktivperioden den 4. juli 2002 efter  

 modtagelse af dagpenge i ca. 2½ måned.
 Direktoratet finder, at De  uanset a-kassens fejlagtige  

 indplacering af Dem i aktivperioden  selv må bære ansvaret for, at De  

 valgte  

 at afmelde Dem i perioden 19. august 2002 til 1. oktober 2002.
 Direktoratet skal bemærke, at ledige medlemmer af en a-kasse også  

 har pligt til at modtage AF´s tilbud om aktivering i dagpengeperioden, jf.  

 § 49 i bekendtgørelse nr. 30 af 21. januar 2002 om en aktiv  

 arbejdsmarkedsindsats.
 Direktoratet finder således, at De ikke opfyldte betingelserne i  

 § 4, stk. 3 i bekendtgørelsen, idet den manglende tilmelding til AF  

 skyldtes Deres egne forhold.
Der kan således ikke dispenseres for Deres manglende tilmelding  

 til AF fra den 19. august 2002 til den 1. oktober 2002. 3. Klagen  

 til ankenævnet Ved brev af 29. januar 2003 klagede De over direktoratets  

 afgørelse.
 I klagen anførte De følgende:
Jeg sender hermed min klage vedrørende Arbejdsdirektoratets  

 afgørelse i ovenstående sag.
Jeg formoder, at De vil få tilsendt al den  

 tidligere korrespondance i sagen, herunder hele baggrunden for sagens  

 opståen,  

 hvorfor jeg ikke her vil gøre rede for sagsforløbet endnu engang.
Såfremt De  

 ikke, via Arbejdsdirektoratet, modtager alle sagens akter, bedes de lade mig  

 det vide, så jeg kan tilsende Dem disse.
 Jeg skal nedenfor forsøge på at gøre rede for de forhold, som jeg  

 mener er direkte forkerte eller uhensigtsmæssige.
1.  

 	  

 Kan det være lovens  

 formål, at en person som gennem et helt eller delvist køb af en virksomhed  

 med  

 deraf følgende beskæftigelse, ikke sidestilles med en person, der »blot«  

 søger  

 ansættelse? Man må formode, at  

 det er samfundets interesse at få folk i beskæftigelse, hvad enten dette  

 måtte  

 opnås via et normalt ansættelsesforhold eller gennem en »aktiv« indsats, dvs.  

 via investering i en eksisterende virksomhed.
I mit konkrete  

 forhold er jeg blevet oplyst, at man kun kan få fritagelse for dele af kurser  

 i  

 aktivperioden, såfremt der er tale om en egentlig ansættelsessamtale.
Man kan  

 IKKE få fritagelse for dele af kurser i aktivperioden, hvis der er tale om  

 forhandlinger om (delvis) køb af en virksomhed, uanset om det måtte føre til  

 beskæftigelse! Jeg er klar over,  

 at dette forhold er af principiel karakter, men jeg kan ikke forestille mig,  

 at  

 lovgivningen er så rigid, at der ikke er mulighed for dispensation, såfremt  

 der  

 kan fremlægges fyldestgørende dokumentation for de faktiske forhold, f.eks.  

 gennem skriftlige mødeindkaldelser, hensigtserklæringer etc.
I mit tilfælde  

 kontaktede jeg både min arbejdsløshedskasse (Xxx) og arbejdsformidlingen i  

 xxx  

 (AF), og begge steder blev jeg oplyst, at jeg IKKE kunne få fritagelse for  

 kursusdeltagelse, dette uanset om der kun var tale om få timer! På dette grundlag  

 så jeg ikke nogen anden udvej end at afmelde mig AF, så jeg kunne deltage i  

 de  

 nødvendige møder med advokater, revisorer, sælger osv.
Det er således  

 korrekt, at jeg afmeldte mig AF i de ca. 6 uger som forløbet tog (desværre  

 uden  

 resultat i den konkrete sag.
Men jeg er i øjeblikket i forhandlinger med en  

 anden virksomhed). Alternativt kunne jeg selvfølgelig have afmeldt mig AF på  

 tidspunktet for den første kursus dag, og så kort efter igen have tilmeldt  

 mig  

 AF.
Denne mulighed er faktisk efterfølgende blevet nævnt for mig af en person  

 hos Xxx, men det kan vel heller ikke være intentionen med lovgivningen og er  

 så  

 sandelig ikke i samfundets interesse.
2.  

 	  

 Et andet forhold jeg  

 vil gøre opmærksom på er det, at jeg rent faktisk fejlagtigt er blevet sat i  

 aktivperiode.  

 Jeg ved godt, at det skal betragtes som et gode, men i mit tilfælde har det  

 faktisk været det modsatte.
Som følge af denne fejl er jeg gået glip af ca. 6  

 ugers dagpenge.
3.  

 	  

 Gennem hele  

 sagsforløbet har både Xxx og Arbejdsdirektoratet lagt vægt på, at jeg i den  

 nævnte periode på ca. 6 uger ikke har stået til rådighed for arbejdsmarkedet.  

 Dette er IKKE korrekt, jeg har i den nævnte periode søgt flere stillinger,  

 haft  

 adskillige forhandlinger omkring (delvis) køb af en virksomhed og har haft  

 korterevarende ansættelser som vikar (via xxx). Det er korrekt, at jeg i  

 perioden ikke har været tilmeldt AF men årsagen til dette skulle gerne fremgå  

 af ovenstående og sagens akter.
I øvrigt kan jeg nævne, at jeg i hele den  

 periode, hvor jeg har været tilmeldt AF, ikke er blevet kontaktet af dem en  

 eneste gang! 4.  

 	  

 Med hensyn til den  

 konkrete afgørelse fra Arbejdsdirektoratet har jeg følgende kommentarer:
   

 	  

 De skriver:  

 »Direktoratet har lagt afgørende vægt på Deres oplysning om, at De selv  

 anmodede om at blive afmeldt AF den 19. august 2002, fordi De ikke ønskede at  

 blive aktiveret«.
Dette er IKKE  

 korrekt.
Jeg har aldrig oplyst, at jeg ikke ønskede at blive aktiveret.
Hvad  

 jeg har ønsket var muligheden for en delvis fritagelse fra  

 aktiveringstilbudene, når min tilstedeværelse var påkrævet ifm. forhandlinger  

 om (delvis) køb af en virksomhed.
I lighed med hvad en »almindelig«  

 jobsøgende  

 måtte have behov for og ville få godkendt.
   

 	  

 De skriver:  

 »Direktoratet har videre lagt vægt på a-kassens oplysning om, at den ikke  

 havde  

 vejledet Dem om, at De skulle afmelde Dem AF«.
Det er korrekt, at  

 min a-kasse ikke har vejledt mig om, at jeg skulle afmelde mig AF.
Men min  

 a-kasse oplyste mig om, at det var den eneste mulighed, hvis jeg skulle  

 deltage  

 i møder omkring virksomhedskøb.
Man kunne måske også forvente, at a-kassen  

 selv  

 havde fundet ud af, at jeg faktisk var fejlagtigt placeret i aktivperioden,  

 da  

 jeg kontaktede dem omkring det nævnte forhold, hvor jeg også (desværre kun  

 mundtligt) gjorde opmærksom på, at jeg ikke kunne forstå, at jeg allerede var  

 i  

 aktiv perioden.
 Man har så senere,  

 på min foranledning, bekræftet at der var tale om en fejl.
   

 	  

 De skriver:  

 Direktoratet skal bemærke, at ledige medlemmer af en a-kasse også har  

 pligt til  

 at modtage AF´s tilbud om aktivering i dagpengeperioden, ...
Jeg har ikke modsat  

 mig nogen form for aktiveringstilbud.
Jeg har kun anmodet om delvis  

 fritagelse,  

 når/såfremt det var påkrævet, hvilket blev afslået.
Jeg mener at denne sag, i hovedtræk, kan deles op i to forhold.  

 Det ene forhold er det, at der i loven ikke kan gives delvis frihed til  

 mødedeltagelse ifm. køb af virksomhed eller andre værdiskabende initiativer  

 på  

 lige fod med det almindelige jobsøgende kan opnå.
Det er absolut  

 uhensigtsmæssigt  

 og næppe i overensstemmelse med den tidligere og nuværende regerings  

 intentioner omkring bedre forhold for personer, der ønsker at tage  

 initiativer  

 til at skabe værdier for samfundet, det være sig iværksættere, etablering af  

 selvstændig virksomhed, udvikling af eksisterende virksomheder etc.
 Det andet forhold er det, at min a-kasse ved en fejl fra deres  

 side har tvunget mig ud i en situation, der har vist sig at koste mig penge.  

 Denne fejl blev først erkendt på så sent et tidspunkt, at den ikke kunne  

 korrigeres  

 uden at det tilsyneladende får økonomiske konsekvenser for mig.
Jeg mener, at man i denne sag bør anlægge en rimelighedsvurdering  

 (gerne baseret på enhver form for dokumentation, man måtte ønske fra mig,  

 f.eks. ansøgninger, mødeindkaldelser, mødereferater, hensigtserklæringer  

 etc.),  

 hvor der tages udgangspunkt i, hvad jeg rent faktisk har foretaget mig i den  

 pågældende periode, altså om jeg rent faktisk har været aktiv jobsøgende i  

 den  

 ene eller anden form.
Samt om det er rimeligt, at lovgivningen ikke  

 tilgodeser  

 personer, der tager initiativer ud over almindelig jobsøgning.
 Er der en begrundet sandsynlighed for, at min nuværende situation  

 var anderledes, såfremt jeg ikke havde afmeldt mig AF i den nævnte periode.
Jeg stiller meget gerne til et møde hos Dem for en nærmere  

 gennemgang af sagen, herunder en uddybning af de faktiske forhold omkring  

 mine  

 forhandlinger.
Og såfremt De måtte ønske yderligere informationer fra min  

 side,  

 bedes De lade mig det vide. 4. Arbejdsdirektoratets  

 bemærkninger til klagen Ved oversendelse af sagen til ankenævnet den  

 11. marts 2003 havde direktoratet følgende kommentarer:
Ad 1: Direktoratet har i sin  

 afgørelse ikke taget stilling til, om man i aktivperioden kan få fritagelse  

 for  

 kurser eller dele heraf til forhandlinger om køb af virksomhed.
Spørgsmål  

 herom  

 henhører under Arbejdsmarkedsstyrelsen.
Ad 2: Direktoratet finder  

 ikke, at medlemmet har mistet ca. 6 ugers dagpenge, fordi a-kassen fejlagtigt  

 indplacerede ham i aktivperioden.
Medlemmet mistede dagpengene i perioden 19.  

 august 2002 til 1. oktober 2002, fordi han valgte at afmelde sig AF i  

 perioden.
Ad 3: Direktoratet har ikke  

 lagt vægt på, at medlemmet i perioden ikke har stået til rådighed for  

 arbejdsmarkedet.
Direktoratet har ikke taget stilling til medlemmets  

 jobsøgning.
Ad 4: Direktoratet har i  

 begrundelsen for afgørelsen anført: Direktoratet har lagt afgørende  

 vægt på  

 Deres oplysning om, at De selv anmodede om at blive afmeldt AF den 19. august  

 2002, fordi De ikke ønskede at blive aktiveret. Direktoratet har  

 skrevet det  

 anførte under henvisning til,   

 	  

 at medlemmet i sin mail til beskæftigelsesministeren havde  

 nævnt, at han ikke havde til sinds at lade et sådan kursus stå til hinder for  

 køb af virksomhed,   

 	  

 at a-kassen i begrundelsen for sin afgørelse af 12. november  

 2002 havde anført, at medlemmet selv havde valgt at afmelde sig med den  

 begrundelse,  

 at han ikke ønskede at stå til rådighed for arbejdsmarkedet, idet han ikke  

 ønskede  

 at blive aktiveret, og   

 	  

 at a-kassen i sagsfremstillingen i sin afgørelse af 12. november  

 2002 havde anført, at medlemmet telefonisk havde oplyst, at han havde valgt  

 at  

 afmelde sig AF i en periode, fordi han ikke på daværende tidspunkt ønskede at  

 blive aktiveret i forbindelse med, at han havde fået oplyst, at han var  

 overgået til aktivperioden den 4. juli 2002.
Der er ikke kommet nye  

 oplysninger, der giver direktoratet anledning til at ændre afgørelsen. 5. Nyt  

 efter klagen Ved brev af 9. september 2003 anmodede sekretariatet  

 Arbejdsmarkedsstyrelsen om en udtalelse om, hvorvidt AF var berettiget til at  

 tilbyde medlemmet kurset, såfremt medlemmet rettelig havde været registreret  

 som værende i dagpengeperioden.
 Ved brev af 2. oktober 2003 erindrede sekretariatet  

 Arbejdsmarkedsstyrelsen om sekretariatets brev af 9. september 2003.
 Ved brev af 8. oktober 2003 blev sekretariatet oplyst om, at  

 Arbejdsmarkedsstyrelsen ville være yderligere 2-3 måneder om at behandle  

 Deres  

 sag.
 Ved brev af 25. november 2003 oplyste Arbejdsmarkedsstyrelsen, at  

 der i AF var fast praksis for, at AF først gav ledige tilbud, når de befandt  

 sig i aktivperioden, mens ledige i dagpengeperioden kun tilbud, hvis de selv  

 anmodede herom.
 Ved telefonisk samtale af 27. november 2003 til medlemmet oplyste  

 sekretariatet Dem om, at De var velkommen til at fremsende yderligere  

 bemærkninger  

 til sagen, hvilket De oplyste, at De ville gøre.
 Sekretariatet har ikke modtaget yderligere bemærkninger fra Dem.
6. Regler Lov om  

 arbejdsløshedsforsikring m.v., jf. lovbekendtgørelse nr. 603 af 25. juni 2001  

 og lovbekendtgørelse nr. 799 af 24. september 2002 § 57.
stk. 4.  

  

 Udbetaling  

 af dagpenge kan kun finde sted, hvis den ledige er tilmeldt  

 Arbejdsformidlingen  

 som arbejdssøgende.
Tilmelding skal ske, når ledigheden indtræder, og den  

 ledige skal opretholde kontakten med Arbejdsformidlingen i hele  

 ledighedsperioden.
Direktoratets  

 bekendtgørelse nr. 1353 af 20. december 2000 om rådighed § 4.  

  

 Et  

 medlem skal være tilmeldt og have kontakt til AF for at kunne få udbetalt  

 dagpenge.
Stk. 3.  

  

 Er der ikke  

 udbetalt dagpenge til et medlem, kan arbejdsløshedskassen udbetale dagpenge  

 for  

 en periode, med manglende tilmelding, hvis 1)  

 	  

 den manglende  

 tilmelding beror på arbejdsløshedskassens forhold eller forhold hos AF, som  

 AF  

 har erkendt, 2)  

 	  

 perioden med den  

 manglende tilmelding ikke har været over 3 måneder, 3)  

 	  

 medlemmet ikke har  

 kunnet hindre eller afhjælpe den manglende tilmelding, og 4)  

 	  

 de øvrige betingelser  

 for at få udbetalt dagpenge til medlemmet i perioden er opfyldt.
 Stk. 4.  

  

 Direktøren  

 for Arbejdsløshedsforsikringen kan give tilladelse til, at der udbetales  

 dagpenge til et medlem, som ikke har været tilmeldt AF, selv om AF ikke har  

 erkendt, at den manglende tilmelding skyldes AF`s forhold, jf. stk. 3,  

 nr.  

 1. Tilladelsen kan gives på baggrund af direktøren for  

 Arbejdsmarkedsstyrelsens  

 udtalelse, hvis betingelserne i stk. 3, nr. 3 og 4, er opfyldt.
 § 29.  

  

 Et  

 medlem kan ikke få dagpenge, så længe medlemmet ikke har bopæl og opholder  

 sig  

 i Danmark, jf. § 3, ikke er tilmeldt AF, jf. § 4, eller ikke kan  

 overtage arbejde, jf. §§ 5-8.
Arbejdsmarkedsstyrelsens  

 bekendtgørelse nr. 30 af 21. januar 2002 om en aktiv arbejdsmarkedsindsats § 49.  

  

 Tilbud efter kapitel 6-15 kan af Arbejdsformidlingen gives til ledige  

 dagpengeberettigede medlemmer af en arbejdsløshedskasse.
Det er en  

 betingelse,  

 at de ledige er tilmeldt Arbejdsformidlingen som arbejdssøgende, jf. dog  

 § 52, jf. § 28, stk. 1.
Stk. 3.  

  

 Tilbud kan  

 gives i dagpengeperioden og aktivperioden.
Dagpengeperioden er den periode,  

 hvor den ledige er berettiget til dagpenge i henhold til § 52 a,  

 stk. 1, og § 55, stk. 1, i lov om arbejdsløshedsforsikring  

 m.v.  

 Aktivperioden er den periode, hvor den ledige er berettiget til dagpenge i  

 henhold til § 52 a, stk. 2, og § 55, stk. 2, i lov om  

 arbejdsløshedsforsikring m.v.
Tilbud kan endvidere gives til ledige, der  

 modtager en ydelse efter § 55, stk. 4, i lov om  

 arbejdsløshedsforsikring m.v.
 Stk. 4.  

  

 Ledige, der  

 er omfattet af stk. 3, har pligt til at modtage Arbejdsformidlingens  

 tilbud om aktivering.
