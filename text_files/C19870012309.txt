 Efter forhandling med Ministeriet for Kulturelle Anliggender fastsættes  

 følgende:
Almindelige bestemmelser § 1.  I folkekirken, herunder valgmenighederne og  

 døvemenighederne, og i de anerkendte trossamfund føres der ministerialbøger  

 (kirkebøger) efter bestemmelserne i dette cirkulære.
 § 2.  I folkekirken føres der ministerialbøger for  

 hvert sogn samt for hver valgmenighed og døvemenighed.
 Stk. 2.  I de anerkendte trossamfund føres der  

 ministerialbøger for hver anerkendt menighed.
§ 3.  I ministerialbøgerne registreres: 1. Fødsler,  

 forældreforhold, navngivelser og navneændringer samt dødsfald, alt i henhold  

 til lovgivningen om anmeldelse af fødsler og dødsfald og børns retsstilling  

 samt om adoption og personnavne.
Dette gælder dog ikke i de sønderjyske  

 landsdele. 2. Vielser inden for folkekirken og de anerkendte trossamfund,  

 herunder antagelse og ændring af giftenavn, i henhold til  

 ægteskabslovgivningen og personnavnelovgivningen. 3. Optagelser i og  

 udtrædelser af folkekirken i henhold til lovgivningen om medlemskab af  

 folkekirken. 4. Kirkelige handlinger efter de regler, der er fastsat herom.
 Ministerialbøgernes førelse m.v.
§ 4.  Ministerialbøgerne føres i to eksemplarer, der  

 benævnes henholdsvis hovedministerialbøgerne og kontraministerialbøgerne.
For  

 valgmenighederne og døvemenighederne føres der dog kun kontraministerialbøger  

 over konfirmationer.
§ 5.  I folkekirken føres hovedministerialbøgerne af  

 sognepræsten.
I sogne, hvor der er ansat to eller flere præster, føres  

 hovedministerialbøgerne af den sognepræst, til hvis stilling forpligtelsen  

 som ministerialbogsfører (kirkebogsfører) er knyttet.
Stk. 2.  Til førelse af kontraministerialbøgerne  

 beskikkes en egnet person, der varetager sit hverv under ansvar over for den  

 kirkebogsførende sognepræst.
Beskikkelsen foretages af menighedsrådet med  

 tilslutning fra den kirkebogsførende sognepræst.
Omfatter et pastorat to  

 eller flere sogne, kan der beskikkes en fælles kontraministerialbogsfører for  

 de pågældende sogne.
Stk. 3.  Er der ansat kordegn i sognet, varetager denne  

 førelsen af kontraministerialbøgerne.
Såfremt den kirkebogsførende sognepræst  

 ønsker det, varetager kordegnen tillige førelsen af hovedministerialbøgerne.  

 Bestemmelse herom optages i kordegnens regulativ.
Stk. 4.  Valgmenighedernes og døvemenighedernes  

 ministerialbøger føres af menighedens præst.
Ministerialbøgerne ved De Døves  

 Kirke i København føres af menighedens førstepræst.
§ 6.  I de anerkendte trossamfund føres  

 hovedministerialbøgerne af menighedens anerkendte præst.
Er der to eller  

 flere anerkendte præster for menigheden, føres hovedministerialbøgerne af den  

 anerkendte præst, til hvis stilling forpligtelsen som ministerialbogsfører  

 (kirkebogsfører) er knyttet.
Stk. 2.  Til førelse af kontraministerialbøgerne  

 beskikkes en egnet person, der varetager sit hverv under ansvar over for den  

 kirkebogsførende anerkendte præst.
Beskikkelsen foretages af menighedens  

 bestyrelse med tilslutning fra den kirkebogsførende anerkendte præst.
§ 7.  Som ministerialbøger skal anvendes protokoller  

 dannet af skemaer, der er godkendt af Kirkeministeriet.
Bladene i hoved- og  

 kontraministerialbogen skal have samme fortløbende nummerering og være  

 gennemtrukket med snor.
Indbindingen skal være af solid kvalitet og bindet  

 være forsynet med påtrykt (ikke påklæbet) rygtitel.
§ 8.  Inden en ministerialbog tages i brug, skal den  

 autoriseres.
Autorisation meddeles for så vidt angår folkekirkens - herunder  

 døvemenighedernes og valgmenighedernes - ministerialbøger af provsterne og  

 for så vidt angår de anerkendte trossamfunds ministerialbøger af  

 landsarkiverne.
§ 9.  Til førelse af ministerialbøgerne skal anvendes  

 fyldepen eller kuglepen.
Der må kun benyttes blæk og kuglepenne, som er  

 godkendt af Kirkeministeriet. Ændringer og rettelser sker ved overstregning  

 og anmærkning.
Der må ikke raderes eller anvendes kemiske midler.
 § 10.  Den kirkebogsførende præst/kordegn skal  

 efterkomme de forskrifter, der fastsættes om afgivelse af indberetninger til  

 borgerlige myndigheder og om afgivelse af meddelelser (tilbagemeldinger) til  

 andre ministerialbogsførere.
§ 11.  Hovedministerialbøgerne og  

 kontraministerialbøgerne skal konfereres med hinanden mindst hvert år.
I  

 sogne med over 1.500 indbyggere og i menigheder med over 1.500 medlemmer skal  

 konferering af ministerialbøgerne dog ske mindst hvert halve år.
Efter  

 stedfunden konferering forsyner den kirkebogsførende præst begge eksemplarer  

 af ministerialbøgerne med påtegning herom.
Stk. 2.  Valgmenighedspræsterne og døvepræsterne skal  

 mindst hvert år foretage et kontrolgennemsyn af de skete  

 ministerialbogstilførsler.
Efter foretaget gennemsyn forsyner præsten  

 ministerialbogen med påtegning herom.
§ 12.  Fejl i ministerialbøgerne, der opdages under  

 indskrivningen eller senest ved den i § 11, stk. 1, omtalte konferering eller  

 det i § 11, stk. 2, omtalte gennemsyn kan berigtiges af  

 ministerialbogsføreren under forudsætning af, at fejlen er klart  

 dokumenteret.
I alle andre tilfælde kan rettelse kun ske med tilladelse fra  

 Kirkeministeriet.
 § 13.  Udgiften til anskaffelse af ministerialbøger  

 afholdes af menighedens midler.
 Stk. 2.  Udgifterne til fremstilling og distribution af  

 anmeldelsesformularer og attestblanketter afholdes af statskassen.
Opbevaring af ministerialbøgerne § 14.  Hovedministerialbøgerne, herunder  

 valgmenighedernes og døvemenighedernes ministerialbøger, jf. dog stk. 2,  

 opbevares i en muret brandsikker boks eller et brandsikkert skab.
 Stk. 2.  Kontraministerialbøgerne, herunder  

 valgmenighedernes og døvemenighedernes kontraministerialbøger over  

 konfirmationer, må ikke om natten opbevares under samme tag som  

 hovedministerialbøgerne, med mindre tilsynet, jf. § 16, stk. 1, og § 17, stk.  

 1, tillader det.
§ 15.  Ødelægges eller bortkommer en ministerialbog,  

 må ministerialbogsføreren omgående indberette dette til tilsynet og sørge  

 for, at ministerialbogen snarest muligt rekonstrueres.
Udgiften hertil  

 afholdes af menighedens midler.
Tilsynet med ministerialbogsførerne § 16.  Udførelsen af hvervet som ministerialbogsfører  

 i folkekirken, herunder valgmenighederne og døvemenighederne, står under  

 tilsyn af provsten og under overtilsyn af biskoppen.
 Stk. 2.  Provsten skal foretage eftersyn af  

 sognemenighedernes ministerialbøger mindst hvert andet år og af  

 valgmenighedernes og døvemenighedernes ministerialbøger mindst hvert femte  

 år.
Stk. 3.  I hvert års januar måned afgiver provsten  

 indberetning til biskoppen om de eftersyn, der er foretaget i det foregående  

 år.
I tilfælde, hvor omstændighederne taler derfor, skal indberetning dog  

 afgives straks.
 § 17.  Udførelsen af hvervet som ministerialbogsfører  

 i de anerkendte trossamfund står under tilsyn af landsarkivet og under  

 overtilsyn af Rigsarkivet.
 Stk. 2.  Landsarkivet skal foretage eftersyn af  

 ministerialbøgerne mindst hvert femte år.
Stk. 3.  I hvert års januar måned afgiver landsarkivet  

 indberetning til Rigsarkivet om de eftersyn, der er foretaget i det  

 foregående år.
I tilfælde, hvor omstændighederne taler derfor, skal  

 indberetning dog afgives straks.
 § 18.  Ved eftersynet påses det, om ministerialbøgerne  

 er ført i overensstemmelse med gældende regler og opbevares under forsvarlige  

 forhold, samt om kirkebogsarkivalierne er anbragt på hensigtsmæssig og  

 betryggende måde.
Aflevering af ministerialbøger § 19.  Hovedministerialbøgerne, herunder  

 valgmenighedernes og døvemenighedernes ministerialbøger, jf. dog stk. 2,  

 afleveres til landsarkivet, når der er forløbet 100 år, efter at de er  

 udskrevet.
 Stk. 2.  Folkekirkens kontraministerialbøger samt  

 valgmenighedernes og døvemenighedernes kontraministerialbøger over  

 konfirmationer afleveres til landsarkivet, når der er forløbet 30 år, efter  

 at de er udskrevet.
 Stk. 3.  De anerkendte trossamfunds  

 kontraministerialbøger afleveres til landsarkivet, så snart de er udskrevet.
 § 20.  Kontraministerialbøgerne skal inden  

 afleveringen til landsarkivet omhyggeligt konfereres med  

 hovedministerialbøgerne for så vidt angår alle rettelser og supplerende  

 tilførsler, der er foretaget i tiden efter den almindelige konferering, jf. §  

 11, stk. 1. Når denne afsluttende konferering har fundet sted, forsyner den  

 kirkebogsførende præst begge eksemplarer af ministerialbøgerne med påtegning  

 herom.
 § 21.  Kassation og aflevering af kirkebogsarkivalier  

 sker efter de regler, der er fastsat herom.
 § 22.  Tilbagekaldes en valgmenigheds anerkendelse,  

 afleveres dens ministerialbøger med arkivmateriale til den kirkebogsførende  

 sognepræst i det sogn, hvor menigheden har haft sit hjemsted.
 Stk. 2.  Opløses en menighed inden for et anerkendt  

 trossamfund, afleveres dens hoved- og kontraministerialbøger straks til  

 landsarkivet tillige med de kirkebogsarkivalier, som ikke må kasseres.
Udfærdigelse af attester og udskrifter § 23.  Attester efter ministerialbøgerne skal  

 udfærdiges på blanketter, som er godkendt af Kirkeministeriet, og med det til  

 enhver tid foreskrevne indhold.
Attester udstedes i almindelighed på grundlag  

 af hovedministerialbogen.
 Stk. 2.  I de sønderjyske landsdele, hvor kun  

 ministerialbogstilførsler om vielser har borgerlig gyldighed, skal der til  

 attestation af dåb benyttes en særlig blanket.
§ 24.  Udskrifter af ministerialbøgerne skal indeholde  

 en bogstavret afskrift af hele tilførslen.
Udskrifter til offentlig brug skal  

 tillige angive stedfundne rettelser i tilførslen.
I stedet for en udskrift  

 kan til såvel offentlig som privat brug udfærdiges en attesteret fotokopi af  

 tilførslen.
 § 25.  Attester og udskrifter underskrives af den  

 kirkebogsførende præst, jf. § 5, stk. 1 og 4, og § 6, stk. 1, og forsynes med  

 embedsstempel.
 Stk. 2.  I de sogne i folkekirken, hvor der er ansat  

 kordegn, kan den kirkebogsførende sognepræst bemyndige denne til på sine  

 vegne at underskrive attester og udskrifter.
Rekvisition af attester og udskrifter § 26.  De ministerialbøger, der beror hos  

 ministerialbogsføreren, jf. § 19, er ikke offentligt tilgængelige.
§ 27.  Enhver kan rekvirere attester efter eller  

 udskrifter af tilførsler vedrørende personer, som på tidspunktet for  

 rekvisitionen er eller ville være fyldt 110 år.
For så vidt angår tilførsler  

 om vielser regnes fristen fra den yngste af parternes fødsel.
 § 28.  Attester efter eller udskrifter af tilførsler  

 vedrørende personer, som ikke er eller ville være fyldt 110 år, må kun  

 udstedes, når begæring herom er fremsat af:
 1. En offentlig myndighed.
2. Den, hvem tilførslen angår.
For ugifte personer  

 under 18 år kan begæringen fremsættes af en af forældrene.
Er den, hvem  

 tilførslen angår, umyndig, kan begæringen tillige fremsættes af værgen.
Er  

 den pågældende afgået ved døden, kan begæringen fremsættes af ægtefælle,  

 forældre eller efterkommere, der er over 18 år, samt af den, der som  

 indehaver af forældremyndigheden over eller værge for efterkommere varetager  

 disses interesser.
Er den, hvem tilførslen angår, umyndig, må en begæring fra  

 den pågældende selv efterkommes, når han/hun må antages at være i besiddelse  

 af den fornødne modenhed til at blive bekendt med indholdet af tilførslen.  

 Spørgsmålet om den fornødne modenhed vil især være af betydning, hvor  

 rekvirenten er født uden for ægteskab eller er adopteret.
I sådanne og  

 lignende tilfælde bør den pågældende til belysning af, om begæringen bør  

 efterkommes, afkræves en nærmere forklaring om, hvorfor der ønskes kendskab  

 til tilførslen.
Attest eller udskrift vedrørende et barn, der er  

 bortadopteret, kan ikke rekvireres af barnets biologiske forældre.
3. Den, der har fuldmagt til at rekvirere den  

 pågældende attest eller udskrift fra en person, som i henhold til de under  

 pkt. 2 nævnte regler er berettiget til at rekvirere attesten eller  

 udskriften.
En fuldmagt må for at betragtes som fyldestgørende indeholde en  

 nøje angivelse af, hvilke attester m.v. der kan rekvireres.
 4. En advokat, der ved fremlæggelse af bevilling eller  

 beskikkelse legitimerer sig som executor testamenti, medhjælper for  

 skifteretten eller som beskikket til udførelse af en offentlig eller  

 beneficeret sag, samt endvidere en advokat, der skriftligt erklærer at have  

 den fornødne bemyndigelse til at indhente attesten eller udskriften fra en  

 med navn og adresse betegnet person, som er rette vedkommende.
5. Den, der ønsker attester eller udskrifter til  

 retlig brug, herunder navneforandring og navnerettelse.
Rekvirenten må  

 nærmere redegøre for, at han/hun har en retlig interesse i at erhverve de  

 ønskede attester eller udskrifter.
 6. Den, der har opnået Kirkeministeriets tilladelse  

 til at rekvirere attesten eller udskriften.
 Stk. 2.  Den, der ved personlig henvendelse fremsætter  

 begæring om attester eller udskrifter, skal legitimere sig, med mindre  

 vedkommende er ministerialbogsføreren personlig bekendt.
 Stk. 3.  Tvivlsspørgsmål med hensyn til rekvisition af  

 attester og udskrifter forelægges Kirkeministeriet til afgørelse.
 § 29.  Ministerialbogsføreren kan give skriftlig eller  

 mundtlig oplysning om indholdet af en tilførsel, som den pågældende rekvirent  

 efter reglerne i §§ 27 og 28 har ret til at få attest efter eller udskrift  

 af.
 § 30.  Angående attestudstedelse m.v. efter de  

 ministerialbøger, der opbevares i landsarkiverne, samt om disse  

 ministerialbøgers tilgængelighed henvises til de bestemmelser herom, som er  

 fastsat af Ministeriet for Kulturelle Anliggender, jf. cirkulære nr. 47 af  

 10. marts 1976, der er aftrykt som bilag til dette cirkulære.
 Ikrafttrædelse m.v.
 § 31.  Cirkulæret træder i kraft den 1. januar 1988.
 Stk. 2.  Følgende bestemmelser ophæves: 1. Kgl.  

 resolution af 7. juli 1926, jf. bekendtgørelse nr. 197 af 14. juli 1926 om  

 kirkebøgernes førelse efter nye skemaer m.m. 2. Cirkulære nr. 102 af 14. juli  

 1926 vedrørende kirkebøgernes førelse efter nye skemaer m.v. 3. Cirkulære nr.  

 103 af 14. juli 1926 indeholdende instruks angående, hvad provsterne,  

 præsterne samt kordegnene og kirkebylærerne har at iagttage i henseende til  

 kirkebøgernes autorisation, førelse, konferering og opbevaring m.v. 4.  

 Cirkulære nr. 130 af 16. juli 1937 angående en ændring i instruks for  

 kirkebøgernes førelse m.v. af 14. juli 1926 post 4, stk. 3. 5. Cirkulære nr.  

 89 af 12. april 1944 angående, hvem der er berettiget til at rekvirere  

 kirkebogsudskrifter vedrørende adoptivbørn. 6. Cirkulære nr. 336 af 16.  

 november 1945 angående udstedelse af attester efter ministerialbøgerne i  

 visse tilfælde. 7. Cirkulære nr. 32 af 20. februar 1948 om, at kuglepenne  

 ikke må benyttes til førelsen af kirkebøgerne. 8. Cirkulære nr. 90 af 15.  

 april 1950 angående adgangen til at rekvirere udskrifter af  

 ministerialbøgerne m.v. 9. Cirkulære nr. 91 af 1. maj 1952 om udstedelse af  

 udskrifter af ministerialbøgerne til offentlig brug.
 10. Cirkulære nr. 149 af 25. november 1953 om adgang  

 til at rekvirere udskrifter af kirkebøgerne.
 11. Cirkulære nr. 137 af 31. juli 1957 om døvepræsters  

 førelse af ministerialbøger m.v.
 12. Cirkulære nr. 216 af 20. september 1962 om  

 adgangen til at få udskrifter af og oplysninger fra de hos  

 ministerialbogsførerne beroende kirkebøger.
 13. Cirkulære af 24. juli 1967 om aflevering af  

 ministerialbøger til landsarkiverne.
 14. Cirkulære nr. 142 af 24. juli 1967 om aflevering  

 af de anerkendte trossamfunds ministerialbøger til landsarkiverne og om  

 tilsynet med de anerkendte trossamfunds ministerialbøger.
