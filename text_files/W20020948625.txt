Kendelse fra Pressenævnet i sag nr.  

 85/2002 Hjemmevejledergruppen i Silkeborg har klaget til  

 Pressenævnet over en artikel bragt i Fagliv nr. 3, 2002, udgivet den  

 5.-7. juli 2002, idet man mener, at god presseskik er tilsidesat.
I artiklen, der havde overskriften "MOBBET
UD AF JOBBET", hed det i en underoverskrift: "To års  

 psykisk terror drev  Sonja  Bødker væk fra ønskejob.
Hun  

 har nu kæmpet sig tilbage til nyt arbejde".
 I artiklen hed det bl.a.:
""Ubeskriveligt", siger  Sonja  

  Bødker igen og igen, når hun fortæller om sine to  

 år, udsat for kollegers grove chikane, som endte med, at  Sonja  

 måtte melde sig syg i marts sidste år. "Jeg havde ikke  

 forestillet mig, at voksne mennesker kunne behandle hinanden  

 sådan", siger hun.
Og ser ud som om, hun stadig har svært  

 ved at tro det.
Tusind gange er hun vandret frem og tilbage derhjemme i  

 søvnløse nattetimer.
Hele huset igennem og ud på en  

 lukket terrasse, hvor hun har stirret sig blind på nattemørket  

 udenfor.
Nogle gang grædende, mens tankerne roterede  

 i et uforståeligt kaos.
Hvorfor? og Hvad er der galt med  

 mig? Som ved voldsofre føler den mobbede skam og skyld.  

 For det er personligheden, mobberne går efter og rammer.
Splintrer det  

 grundlæggende verdensbillede.
Hvor man tror på sig selv, tror  

 på andre, føler en basal tryghed ved livet.
Og når det  

 splintres, bliver offeret magtesløs.
Sonja  Bødker, 51 år, har en selvtillidsfuld  

 kropsholdning, fast håndtryk og et velkomstsmil, der også giver  

 øjnene varme.
Hun er god til sit arbejde og glad for det.
Ikke en  

 kvinde, man umiddelbart ville se som et let offer.
Hun blev uddannet i 75 og har siden arbejdet i flere  

 typer dag- og døgninstitutioner, med socialt belastede familier og med  

 udviklingshæmmede mennesker.
I dag er hun ansat i socialpsykiatrien,  

 som kræver høj faglig etik og en stærk personlighed.
Slår hul i det lille barn i dig Sonja arbejdede som hjemmevejleder i en midtjysk kommune.  

 Et ønskejob for  Sonja, fandt hun ud af.
Hun kunne lide sit arbejde  

 med og hos klienterne og med deres pårørende.
De var først et lille team, der efter fire år  

 langsomt blev udvidet.
Og så kom mobningen af  Sonja snigende og tog  

 til.
Senere har hun kontaktet en anden ansat, der pludselig  

 "forsvandt". Hun følte sig også dårligt  

 behandlet på arbejdspladsen.
Hvad består sådan en mobning af? For  Sonjas vedkommende, så fik hun ikke de  

 informationer, andre fik, og som hun havde brug for til at udføre sit  

 arbejde.
Når hun bad om dem, blev hun hånet for, at hun skulle  

 have anderledes besked end alle andre.
Hun fik nedsættende kommentarer om sin person og sit  

 udseende.
Der blev stille, når hun kom ind i et lokale.
Hun blev  

 overset og behandlet som en spedalsk, en udstødt.
 "De slår hul i det lille barn i  

 én", beskriver  Sonja.
Flere prøvede aktivt at finde og påpege fejl  

 ved  Sonjas arbejde.
Det blev efterhånden indforstået, at hun  

 ikke magtede det.
Når f.eks. de statusrapporter, hun havde skrevet,  

 skulle diskuteres, blev de nedprioriteret på flere mødet for at  

 blive jasket igennem på et møde, hvor halvdelen ikke havde gjort  

 sig ulejlighed med at tage papirerne med.
"Jeg havde svært ved at tro, det kunne  

 være rigtigt i begyndelsen.
Og det værste var, at  

 tillidsrepræsentanten og sikkerhedsrepræsentanten var de  

 udfarende kræfter i mobberiet   og lederen var meget fraværende  

 og valgte til slut mobbernes side.
Ligesom de kolleger, der var vidner  

 på sidelinjen".
 BST var indover, men der skete ikke mere, fordi ledelsen  

 intet satte i gang.
 Og alle de forslag,  Sonja havde til at ændre  

 informationsgangen, kulturen og arbejdsmiljøet blev forkastet.
"Jeg mente, det kunne lade sig gøre at  

 overvinde sådan en mobning mellem voksne mennesker.
Men selvom du godt  

 kan tage en lagkage (løsningsforslag) med på arbejde, kan du  

 ikke tvinge folk til at spise den.
De er pludseligt mætte eller  

 på slankekur alle sammen", illustrerer hun. "De  

 ønskede ikke at høre mine forslag." Sonja holdt det og meget mere ud i to år.
Fordi hun  

 troede, man sammen kunne finde en løsning, og fordi hun 80% af  

 arbejdstiden var ude hos de mennesker, hele jobbet handlede om, og som hun  

 følte ansvar for.
Hun gjorde en dyd ud af hele tiden at have fat i  

 alle tråde og sikre, at der ikke kunne sættes en finger på  

 hendes arbejde.
 Men til sidst blev det for meget.
 Mobningen stoppede ikke dér, for den forklaring  

 kolleger, klienter og pårørende fik af TR, SR og leder, var, at  

 det var  Sonja, der var noget galt med, og at hun smækkede med  

 døren, da hun gik.
Sonja måtte indgå en mindelighedsaftale i  

 maj, hvor hun indvilligede i at skrive sin egen opsigelse og blev  

 fritstillet.
SL Århus amts miljøkonsulent  Søren  Ravn  

 kunne godtgøre, at sygdommen skyldtes chikane på jobbet, og  

  Sonja fik 7 mdr. løn med sig.
 En pårørende,  Sonja havde forklaret sin  

 sygemelding til, sendte  Sonja et udklip fra lokalavisen, hvor en  

 socialrådgiverstuderende søgte kontakt med folk, der var blevet  

 mobbet ud af arbejdspladsen, til en rapport.  Sonja meldte sig sammen med 180  

 andre.
.." Artiklen var ledsaget af et billede af  Sonja  

  Bødker.
Klageren har indledningsvis anført, at man mener at  

 have retlig interesse i sagen, da artiklen ikke i tilstrækkelig grad  

 sikrer de nævnte parter anonymitet, idet tillids- og  

 sikkerhedsrepræsentant, leder og øvrige kolleger er nævnt.  

 Baggrunden for dette er, at den person, der interviewes, er nævnt med  

 navn og billede.
Fagbladet udgives kun i Århus Amt, og klager har haft  

 flere henvendelser fra samarbejdspartnere på baggrund af artiklen,  

 hvilket viser, at de pågældende ikke i tilstrækkelig grad  

 er sikret anonymitet.
Klageren har videre anført, at mediet ikke har  

 kontrolleret, at oplysningerne er korrekte.
Det er ikke den interviewedes  

 følelser, der ønskes kontrolleret, men de oplysninger, der  

 gives i forbindelse med oplysningerne om den pågældendes  

 følelser.
Klageren har yderligere anført, at bladet ikke har  

 udvist fornøden kritik over for de oplysninger, som den interviewede  

 person fremkommer med, og som omhandler andre personer.
Den interviewede vil  

 netop på grund af oplevelsen af at være blevet mobbet have en  

 personlig interesse i sagen, og derfor vil udsagnene være farvet af  

 dette.
 Klageren har desuden gjort gældende, at bladet ikke  

 har efterprøvet de udsagn, der vedrører de enkelte personer i  

 artiklen, dvs. tillids- og sikkerhedsrepræsentanten samt lederen.  

 Udsagnene er krænkende og agtelsesforringende og ikke dokumenterede.  

 Klager har imidlertid ikke fået mulighed for at fremkomme med sin  

 version af sagen.
Klageren har videre anført, at bladet ikke har  

 givet de omtalte personer i artiklen lejlighed til at komme med svar på  

 de angreb, der fremsættes i artiklen.
Klager har efterfølgende  

 bedt bladet om at få bragt den oprindelige klage til bladet som et  

 åbent læserbrev, men man har fra bladets side alene ville  

 indsætte en notits, som klager en gang har afvist.
At bladet mener, at  

 "vi fejlfortolker artiklen og påpeger fejl, der ikke er  

 belæg for i medieansvarsloven", giver ikke bladet ret til at  

 afvise, at klager kan få sine holdninger bragt.
Klageren har endelig anført, at mediet ikke  

 oplyser, hvornår der er tale om faktiske oplevelser, og hvornår  

 der er tale om kommentarer.
Artiklen indeholder ingen by-line, og der er  

 indsat kommentarer og udtalelser fra øvrige personer i artiklen, der  

 angiveligt skulle baseres på et interview med en enkelt person.
Bladet har anført, at man i artiklen har beskrevet  

 en række subjektive følelser, dvs. en medarbejders  

 følelser og oplevelser i forbindelse med et mobningsforløb.
De  

 følelser, som et offer for et sådant mobningsforløb  

 rummer, kan beskrives, men ikke kontrolleres.
Bladet har videre anført, at forløbet er  

 veldokumenteret og er anmeldt som en arbejdsbetinget lidelse via  

 Arbejdsmedicinsk Klinik i Skive, hvor den pågældende medarbejder  

 har været igennem et længere forløb med  

 psykologbehandling.
Samtidig har Socialpædagogernes Landsforbund over  

 for Silkeborg Kommune påpeget problemet, da organisationen har haft  

 yderligere to sager af lignende karakter på samme arbejdsplads.
Bladet har yderligere anført, at sikkerheds- og  

 tillidsrepræsentanten samt lederen kun er nævnt ved anonyme  

 titler og ikke ved navn, dvs. at de udelukkende er beskrevet ud fra den  

 interviewedes oplevelse.
Bladet henvendte sig netop ikke til de  

 pågældende, da bladet derved ville bryde anonymiteten med hensyn  

 til, hvilken kommune, hvilken arbejdsplads og hvilke konkrete personer sagen  

 involverede.
Bladet fandt det ikke formålstjenligt at henvende sig, da  

 det var den mobbedes oplevelser, der var centrum for historien.
Det er i  

 øvrigt bladets opfattelse, at klager i det afviste læserbrev  

 fejlfortolker artiklen og påpeger fejl, som der ikke er dækning  

 for i medieansvarsloven.
Bladet har endelig anført, at det ikke kan anses  

 for fejlagtigt, at en ergoterapeut, der har beskæftiget sig med mobning  

 på et forskningsmæssigt niveau, udtaler sig om konsekvenserne af  

 mobning.
I forbindelse med klagen over den manglende by-linie har bladet  

 henvist til kolofonen på sidste side.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
 Pressenævnet bemærker indledningsvis, at det  

 ikke kan udelukkes, at det ud fra artiklens oplysninger er muligt for  

 personer med et vist kendskab til de artiklen omtalte personer at  

 identificere dem som de i artiklen omtalte.
 I artiklen gengives en tidligere hjemmevejleders oplevelse  

 af at være blevet mobbet af sine tidligere arbejdskolleger i en  

 midtjysk kommune, heriblandt af tillids- og sikkerhedsrepræsentanten  

 samt lederen.
Pressenævnet finder, at medarbejderens udsagn inden  

 offentliggørelsen burde være forelagt tillids- og  

 sikkerhedsrepræsentanten samt lederen, idet der i forhold til dem  

 fremsættes udtalelser, der er krænkende og skadelige.
Dette  

 gælder, selvom det er medarbejderens subjektive oplevelser, der  

 gengives i artiklen.
Ved at undlade at forelægge udsagnene har bladet  

 handlet i strid med god presseskik, og nævnet udtaler sin kritik.
I overensstemmelse med det almindelige princip om  

 redaktørens ret til at redigere mediet er redaktøren berettiget  

 til at beslutte, hvad man vil bringe i mediet.
Bladet har således ikke  

 været forpligtet til at bringe klagerens læserbrev, der i  

 øvrigt ses at være bragt i Fagliv nr. 4 med journalisternes svar  

 herpå.
 Nævnet finder, at bladet ikke i øvrigt har  

 tilsidesat god presseskik.
 I medfør af medieansvarslovens § 49  

 pålægges det herefter den ansvarshavende redaktør af  

 Fagliv at offentliggøre følgende:
 "Kendelse fra Pressenævnet:
 I Fagliv nr. 3 blev der bragt en omtale af, hvorledes en  

 tidligere hjemmevejleder i en kommune havde oplevet at blive mobbet af sine  

 tidligere arbejdskolleger, heriblandt af tillids- og  

 sikkerhedsrepræsentanten samt lederen.
 Hjemmevejledergruppen i den pågældende kommune  

 har klaget til Pressenævnet, idet man finder, at god presseskik er  

 tilsidesat.
Pressenævnet finder, at medarbejderens udsagn inden  

 offentliggørelsen burde være forelagt tillids- og  

 sikkerhedsrepræsentanten samt lederen, idet der i forhold til dem  

 fremsættes udtalelser, der er krænkende og skadelige.
Dette  

 gælder, selvom det er medarbejderens subjektive oplevelser, der  

 gengives i artiklen.
Ved at undlade at forelægge udsagnene har bladet  

 handlet i strid med god presseskik, og nævnet udtaler sin kritik.
 København, den 23. oktober 2002.
Niels Grubbe, Finn Rowold, Kaare R.
Skou og Kirsten  

 Dyregaard." Afsagt den 23. oktober 2002.
