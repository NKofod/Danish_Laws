Vedrørende ansættelse af ledige i jobtræning og særligt tilrettelagte  

 jobtræningsforløb, der er indbudgetteret på finansloven I fortsættelse af direktoratets tidligere skrivelser af henholdsvis 24.  

 februar og 29. marts 1994 kan man oplyse følgende:
 Som det fremgår af vedlagte kopi af Finansministeriets skrivelse af 26.  

 april 1994 er der netop fastsat regler om, at alle ansatte der efter  

 arbejdstilbudsloven er i arbejdstilbud, som afsluttes i perioden fra og med  

den 28. april til og med den 30. september 1994, har ret til i  

 umiddelbar forlængelse af arbejdstilbudet at fortsætte i jobtræning hos den  

 samme arbejdsgiver i op til 5 måneder.
 Når der er enighed mellem arbejdsgiveren og den ansatte i et arbejdstilbud  

 om at fortsætte beskæftigelsen, skal der inden ophøret i arbejdstilbudet  

 udarbejdes en ny ansættelseskontrakt og gives meddelelse herom til  

 arbejdsformidlingen, der skal udarbejde en handlingsplan.
 På denne baggrund skal man anmode om, at der øjeblikkeligt optages kontakt  

 med de lokale AF-kontorer i de tilfælde, hvor der aftales en forlængelse af  

 jobtilbudet, og at kopi af den ny ansættelseskontrakt indsendes til  

 direktoratets 1. kontor.
 Ledige under delperiode 2 i særligt tilrettelagte jobtræningsforløb,  

 der er indbudgetteret på finansloven.
 De regionale AF-kontorer har haft svært ved at følge med efterspørgslen på  

 ledige under delperiode 2 i særligt tilrettelagte jobtræningsforløb, jf.  

 vedlagte kopi af finans- og arbejdsministerens brev af 13. april 1994. De  

 enkelte AF-regionskontorer og de regionale arbejdsmarkedsråd er nu blevet  

 indskærpet, at der med øjeblikkelig virkning skal afsættes de nødvendige  

 ressourcer til anvisning, visitering og vejledning om ledige under delperiode  

 2 til statsinstitutionerne således, at de statslige delperiode 2-jobs  

 bliver besat senest 14 dage efter, at statsinstitutionen har henvendt  

 sig.
 E.B.
