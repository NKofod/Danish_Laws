 Efter at rigsdagen den 26. oktober 1951 havde meddelt sit samtykke til  

 Danmarks undertegnelse af den i Torquay den 21. april 1951 oprettede Protokol  

 til Den Almindelige Overenskomst om Told og Udenrigshandel, har Danmarks  

 faste delegerede ved De Forenede Nationers hovedsæde i New York den 21.  

 december 1951 i henhold til kgl. fuldmagt, udfærdiget i statsrådet den 19.  

 december 1951, undertegnet den omhandlede protokol, hvis tekst er sålydende:
 TORQUAY PROTOKOL TIL DEN ALMINDELIGE OVERENSKOMST OM TOLD OG  

 UDENRIGSHANDEL.
De regeringer, som er kontraherende Parter i Den Almindelige Overenskomst  

 om Told og Udenrigshandel på denne Protokols dato (i det følgende kaldet  

 henholdsvis »de nuværende kontraherende Parter« og »Den  

 Almindelige Overenskomst«), regeringerne i republikken Østrig,  

 forbundsrepublikken Tyskland, republikken Korea, Peru, Den Philippinske  

 Republik og republikken Tyrkiet (i det følgende kaldet »de tiltrædende  

 regeringer«) og Den Orientalske Republik Uruguay, som i overensstemmelse  

 med DE KONTRAHERENDE PARTERS beslutning af 9. november 1950 kan tiltræde Den  

 Almindelige Overenskomst ved Annecy-protokollen vedrørende vilkårene for  

 tiltrædelse (i det følgende kaldet »Uruguay«), er I BETRAGTNING AF resultaterne af de i Torquay afsluttede forhandlinger ved deres repræsentanter blevet enige om følgende:
 1. (a) Hver enkelt af de tiltrædende regeringer, med  

 hensyn til hvis tiltrædelse der er truffet beslutning i henhold til Artikel  

 XXXIII i Den Almindelige Overenskomst, skal, ved denne Protokols ikrafttræden  

 for denne regerings vedkommende i overensstemmelse med paragraf 11, og  

 forsåvidt det ikke er i strid med bestemmelserne i denne Protokol,  

 midlertidigt bringe i anvendelse:
 2. Ved denne Protokols ikrafttræden for hver enkelt  

 tiltrædende regering i overensstemmelse med Protokollens paragraf 11, bliver  

 denne regering kontraherende Part således som defineret i artikel XXXII i Den  

 Almindelige Overenskomst.
 3. (a) På den tredivte dag efter den dag, på hvilken  

 denne Protokol er blevet undertegnet af en nuværende kontraherende Part eller  

 af Uruguay, eller på den seksogfyrretyvende dag efter denne Protokols dato,  

 alt efter hvilken af de to datoer, der er den seneste, skal den liste, der  

 vedrører den pågældende kontraherende Part eller Uruguay, og som indeholdes i  

 tillæg A (* 2), træde i kraft.
4. Enhver regering, som har undertegnet denne  

 Protokol, skal til enhver tid helt eller delvis kunne tilbageholde eller  

 tilbagetrække enhver indrømmelse, der er opført i vedkommende lands til denne  

 Protokol knyttede liste, og for hvis vedkommende en sådan regering fastslår,  

 at den oprindeligt blev forhandlet med en regering, som ikke har undertegnet  

 denne Protokol, forudsat at 5. (a) I ethvert tilfælde, i hvilket artikel II i Den  

 Almindelige Overenskomst henviser til denne Overenskomsts dato, skal den  

 dato, der skal finde anvendelse med hensyn til de til denne Protokol knyttede  

 lister, være denne Protokols dato.
 6. (a) Teksten til artikel XXVIII, paragraf 1, i Den  

 Almindelige Overenskomst skal ændres ved i stedet for »Fra og med 1.  

 januar 1951« at indsætte »Fra og med 1. januar 1954«.
 7. (a) De bestemmelser i Den Almindelige Overenskomst,  

 som skal bringes i anvendelse af en tiltrædende regering, skal være dem, der  

 indeholdes i den tekst, der er knyttet til Slutakten for den anden samling af  

 Komiteen til Forberedelse af De Forenede Nationers Konference om Handel og  

 Beskæftigelse, således som denne er rettet, ændret, udvidet eller på anden  

 måde forandret ved følgende instrumenter:
Protokol vedrørende ændring af visse bestemmelser, undertegnet i Havana  

 den 24. marts 1948, Særlig Protokol vedrørende artikel XXVI, undertegnet i Havana den 24.  

 marts 1948, Særlig Protokol vedrørende ændring af artikel XIV, undertegnet i Havana  

 den 24. marts 1948, Protokol vedrørende rettelser, undertegnet i Havana den 24. marts 1948, Protokol vedrørende ændring af I. del samt artikel XXIX, undertegnet i  

 Geneve den 14. september 1948, Protokol vedrørende ændring af II. del samt artikel XXVI, undertegnet i  

 Geneve den 14. september 1948, Anden Protokol vedrørende rettelser, undertegnet i Geneve den 14.  

 september 1948, Erklæring af 9. maj 1949 vedrørende afsnit E i liste XIX, Erklæring af 11. august 1949 vedrørende afsnit B i liste XIX, Protokol vedrørende ændring af artikel XXVI, undertegnet i Annecy den 13.  

 august 1949, Protokol, der træder i stedet for liste I (Australien), undertegnet i  

 Annecy den 13. august 1949, Protokol, der træder i stedet for liste VI (Ceylon), undertegnet i Annecy  

 den 13. august 1949, Første Protokol vedrørende ændringer, undertegnet i Annecy den 13. august  

 1949, Tredie Protokol vedrørende rettelser, undertegnet i Annecy den 13. august  

 1949, Annecyprotokollen vedrørende vilkår for tiltrædelse, undertegnet i Annecy  

 den 10. oktober 1949, Fjerde Protokol vedrørende rettelser, undertegnet i Geneve den 3. april  

 1950, Femte Protokol vedrørende rettelser, undertegnet i Torquay den 16.  

 december 1950, og ved andre af DE KONTRAHERENDE PARTER udarbejdede instrumenter, som  

 måtte være trådt i kraft på den dato, da denne Protokol træder i kraft for  

 den pågældende regering.
 8. Enhver tiltrædende regering, der har undertegnet  

 denne Protokol, skal kunne opsige sin midlertidige anvendelse af Den  

 Almindelige Overenskomst, og en sådan opsigelse får virkning på den  

 tresindstyvende dag efter den dag, på hvilken skriftlig meddelelse om sådan  

 opsigelse er modtaget af generalsekretæren for De Forenede Nationer.
9. (a) Enhver tiltrædende regering, som har  

 undertegnet denne Protokol, og som ikke har givet meddelelse om opsigelse i  

 henhold til paragraf 8, kan på den dato eller efter den dato, på hvilken Den  

 Almindelige Overenskomst træder i kraft i overensstemmelse med dennes artikel  

 XXVI, tiltræde denne Overenskomst i overensstemmelse med de i denne Protokol  

 fastsatte vilkår ved deponering af et tiltrædelsesinstrument hos De Forenede  

 Nationers generalsekretær.
En sådan tiltrædelse skal have virkning på den  

 dag, på hvilken Den Almindelige Overenskomst træder i kraft i  

 overensstemmelse med artikel XXVI, eller på den tredivte dag efter dagen for  

 deponeringen af tiltrædelsesinstrumentet, alt efter hvilken af de to datoer,  

 der er den seneste.
 10. (a) Den originale tekst til denne Protokol vil  

 være åben for undertegnelse i Torquay for nuværende kontraherende Parter og  

 tiltrædende regeringer den 21. april 1951. Den skal derefter deponeres hos De  

 Forenede Nationers generalsekretær og være åben for undertegnelse i De  

 Forenede Nationers hovedsæde fra den 7. maj 1951 til den 20. oktober 1951 for  

 nuværende kontraherende Parter og tiltrædende regeringer samt Uruguay,  

 forudsat at Uruguay forud herfor har undertegnet Annecy-protokollen om  

 vilkårene for tiltrædelse i overensstemmelse med DE KONTRAHERENDE PARTERS  

 beslutning af 9. november 1950.
 11. Under forudsætning af, at der i henhold til  

 artikel XXXIII i Den Almindelige Overenskomst er truffet beslutning om  

 godkendelse af en tiltrædende regerings tiltrædelse, skal denne Protokol,  

 herunder den i tillæg B indeholdte liste vedrørende den pågældende  

 tiltrædende regering, træde i kraft for den pågældende tiltrædende regering:
 12. Denne Protokols dato skal være den 21. april 1951.
 UDFÆRDIGET i Torquay i et enkelt eksemplar på engelsk og fransk, begge  

 tekster lige gyldige, undtagen forsåvidt andet er fastsat med hensyn til de  

 hertil knyttede lister.
 Liste XXII - Danmark.
 Denne liste er kun autentisk på engelsk.
 1. del.
 Mestbegunstigelses-tarif.
--------------------------------------------------------------------- Amnærkning.
I tilfælde, hvor en position i denne liste i kolonne 1 er mærket med et  

 kryds (+), angiver dette, at den pågældende position som resultat af  

 forhandlinger i henhold til art.
XXVIII i Den Almindelige Overenskomst  

 erstatter en position, der omfatter det samme vareområde og optræder under  

 samme løbe-nr. - eller under det i parentes angivne løbe-nr. - i  

 Annecylisten.
(* 1) Tillæg B indeholder de tiltrædende regeringers lister over  

 toldindrømmelser.
Disse lister er ikke vedlagt nærværende bekendtgørelse.
 (* 2) Af de i tillæg A indeholdte lister over nuværende kontraherende  

 Parters toldindrømmelser er kun Danmarks liste (XXII) vedlagt nærværende  

 bekendtgørelse.
