Landsskatteretskendelse af 17. juli 2002 vedr.
Afskrivning   

 anpartsselskab - udlejningsaktiviteter A ApS klager for indkomståret 1997 over, at de stedlige  

 skattemyndigheder ikke har godkendt afskrivninger på udlejningsaktiviteter,  

 1.146.423 kr.
Det fremgår af sagens oplysninger, at det klagende selskab har  

 beskæftiget sig med anlæg og pleje af skov/- naturområder, og at selskabet  

 desuden har udlejet maskiner.
Selskabet er nystiftet og 1. regnskabsår  

 omfatter  

 perioden 1. april 1997  30. september 1997.
Det er oplyst, at selskabet i indkomståret 1997 har købt  

 maskiner for 5.125.590 kr. samt solgt for 1.304.180 kr.  

 Afskrivningsgrundlaget  

 er dermed opgjort til 3.821.410 kr., og der er afskrevet 30 % eller 1.146.423  

 skattemæssigt.
Maskinerne har i hele året været udlejet, men der findes ingen  

 skriftlig kontrakt vedrørende udlejningen.
Det klagende selskabs revisor har oplyst, at selskabet i  

 forbindelse med stiftelsen den 1. april 1997 har overtaget aktiver for  

 3.299.408 kr. fra søsterselskabet, B ApS.
Frem til regnskabsafslutningen 30.  

 september 1997 har det klagende selskab købt yderligere maskiner og  

 driftsmateriel for 1.826.182 kr., ligesom der er solgt maskiner og inventar  

 for  

 1.279.133 kr.
 Revisoren har yderligere oplyst, at der i indkomståret 1998 er  

 købt driftsmidler for 125.436 kr. og solgt for 225.100 kr., og at der i  

 indkomståret 1999 tilsvarende er købt for 273.081 kr. og solgt for 895.000  

 kr.  

 I indkomståret 2000 er der købt for 16.140 kr. og den 5. januar 2000 har  

 selskabet solgt de tilbageværende maskiner og driftsmidler for 800.000 kr.,  

 hvorefter selskabets drift er ophørt.
Af selskabets regnskab for 1997 fremgår, at der har været  

 indtægter ved udlejning på 1.556.600 kr., ved salg af korn på 22.116 kr. samt  

 ved salg af planter på 987.670 kr.
Omsætningen har i alt udgjort 2.566.447  

 kr.
Af ledelsens årsberetning fremgår, at selskabet har beskæftiget  

 sig med anlæg og pleje af skov-/ og naturområder.
Desuden har selskabet i det  

 omfang de ikke selv skulle bruge maskinerne og inventaret udlejet disse.
 Den stedlige skattemyndighed har ved den påklagede afgørelse  

 forhøjet det klagende selskabs skattepligtige indkomst med 1.146.423 kr.  

 Myndigheden har begrundet afgørelsen med, at selskabet ikke kan afskrive på  

 de  

 anskaffede aktiver, idet aktiverne er erhvervet med udleje for øje.
 Det klagende selskabs revisor har over for Landsskatteretten  

 nedlagt påstand om, at den foretagne beskatning nedsættes til 0.
 Til støtte for påstanden har revisoren gjort gældende, at det  

 klagende selskab kan afskrive et beløb på 1.146.423 kr. på sine driftsmidler  

 i  

 indkomståret 1997. Revisoren har anført, at de anskaffede driftsmidler er  

 erhvervet med henblik på anvendelse i egen drift og ikke med henblik på  

 udlejning.
 Revisoren har bemærket, at afskrivningerne ikke har været  

 anvendt til at eliminere kapitalindkomst, men udelukkende indkomst af  

 driftsmæssig karakter.
 Revisoren har desuden bemærket, at såfremt selskabet havde haft  

 mulighed for at søge dispensation i henhold til § 5, stk. 6, i den nye  

 afskrivningslov, så er det hans opfattelse, at en sådan dispensation var  

 blevet  

 givet.
 Landsskatteretten skal  

 udtale:
For selskaber omfattet af § 1, stk. 1, nr. 1 og 2, i lov om  

 indkomstbeskatning af aktieselskaber m.v. indgår anskaffelsessummen for  

 driftsmidler omfattet af afskrivningslovens § 2, stk. 1, som enten erhverves  

 med henblik på udlejning, eller som allerede ved erhvervelsen er udlejet,  

 ikke  

 i den afskrivningsberettigede saldoværdi for anskaffelsesåret eller  

 indkomståret efter anskaffelsesåret.
For indkomståret efter anskaffelsesåret  

 kan der særskilt afskrives indtil 60 pct. af anskaffelsessummen for  

 udlejningsdriftsmidlet.
Den del af anskaffelsessummen, for hvilken der ikke  

 er  

 foretaget afskrivning, tillægges den afskrivningsberettigede saldoværdi for  

 det  

 andet indkomstår efter afskaffelsesåret, jf. § 2, stk. 8, i dagældende  

 afskrivningslov, lov nr. 932 af 24. oktober 1996.
 Retten finder, at det må lægges til grund, at aktiverne er  

 erhvervet med henblik på udlejning, og det klagende selskab kan dermed ikke  

 afskrive på driftsmidlerne i indkomståret 1997. Retten henser herved til, at  

 1.556.600 kr. eller ca. 60 pct. af en omsætning på 2.566.447 kr. kan henføres  

 til udlejning af aktiverne.
