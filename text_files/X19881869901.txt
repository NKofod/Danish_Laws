 Konstateres ved beregningen af skat for ægtefæller for indkomståret  

 1987 et uudnyttet bundfradrag ved beregning af 6 pct.'s-skatten efter den  

 tidligere gældende bestemmelse i personskattelovens § 23, stk. 4, nr. 2, kan  

 dette bundfradrag modregnes ved beregning af 6 pct.'s-skatten.
 Skattedepartementet blev spurgt, om der for indkomståret 1987 kan  

 overføres et uudnyttet bundfradrag fra den ægtefælle, der er beregningsmæssig  

 hovedperson, til den ægtefælle, der er beregningsmæssig biperson, ved  

 beregning af 6 pct.'s-skat for ægtefællerne efter den tidligere gældende  

 bestemmelse i personskattelovens § 23, stk. 4, nr. 2. Det uudnyttede  

 bundfradrag fremkommer ved beskatning af bipersonens negative overskydende  

 kapitalindkomst på'»toppen«» af hovedpersonens  

 beregningsmæssige personlige indkomst med tillæg af dennes positive  

 beregningsmæssige nettokapitalindkomst efter § 23, stk. 4, nr. 2. Spørgsmålet  

 kan illustreres ved følgende eksempel:
 I eksemplet opstår et uudnyttet bundfradrag på 60.000 kr. under nr. 3.  

 Spørgsmålet drejer sig herefter om skatteværdien heraf (6 pct. af 60.000 kr.  

 = 3.600 kr.) kan modregnes i den opgjorte 6 pct.'s-skat.
Skattedepartementet fandt, at et således fremkommet uudnyttet bundfradrag  

 kan modregnes i 6 pct.'s-skatten.
Man henså herved til, at ægtefællerne for  

 indkomståret 1987 har mulighed for at fordele kapitalindkomsten mellem sig på  

 den for ægtefællerne mest gunstige måde.
 Fortolkningen medfører at såfremt ægtefællernes samlede beregningsmæssige  

 personlige indkomst med tillæg af eventuel positiv beregningsmæssig  

 kapitalindkomst ikke overstiger 260.000 kr. for 1987 skal der ikke svares 6  

 pct.'s-skat.
 (* 1) Afgørelsen er offentliggjort i SKAT 1988, nr. 11, side 693.
