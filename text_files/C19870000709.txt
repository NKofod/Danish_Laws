 I henhold til § 31, stk. 2, i Justitsministeriets bekendtgørelse af 21.  

 juni 1973 om fuldbyrdelse af frihedsstraf fastsættes følgende regler om  

 anvendelse af håndjern over for indsatte:
A.
UNDER TRANSPORT m.v.
 § 1.  Såfremt det er nødvendigt for at hindre  

 undvigelse eller for at afværge truende vold, betvinge voldsom modstand eller  

 for at hindre selvmord eller anden selvbeskadigelse, kan indsatte under  

 transport m.v. belægges med håndjern.
 Stk. 2.  Under transport uden for institutionens område  

 skal håndjernene så vidt muligt være skjult under den pågældendes klæder  

 eller lignende, såfremt diskretionshensyn taler derfor.
§ 2.  Bestemmelse om anvendelse af håndjern træffes af  

 anstaltens vagthavende leder/arrestforvareren eller den, han bemyndiger  

 dertil.
Hvis forholdene ikke tillader, at man afventer vedkommendes  

 afgørelse, træffes bestemmelsen af den tilstedeværende funktionær, som er  

 ansvarlig for det pågældende tjenesteområde.
 Stk. 2.  Reglerne i stk. 1 finder tilsvarende anvendelse  

 med hensyn til bestemmelse om ophør af anvendelse af håndjern.
§ 3.  Lægetilsyn skal finde sted, B.
I STEDET FOR ANBRINGELSE I SIKRINGSCELLE.
 § 4.  Såfremt det er nødvendigt for at afværge truende  

 vold, betvinge voldsom modstand eller for at hindre selvmord eller anden  

 selvbeskadigelse, og umiddelbar hensættelse i sikringscelle ikke er mulig,  

 kan en indsat belægges med håndjern.
 Stk. 2.  Håndjern må kun anvendes, når forholdene gør  

 det absolut påkrævet, og når andre lempeligere midler har været forsøgt eller  

 åbenbart vil være utilstrækkelige.
§ 5.  Bestemmelse om anvendelse af håndjern træffes af  

 anstaltens vagthavende leder/arrestforvareren.
Hvis forholdene ikke tillader,  

 at man afventer lederens afgørelse, træffes bestemmelsen af overvagtmesteren,  

 eller hvis dette ikke er muligt, af vagtmesteren eller dennes stedfortræder  

 eller den tilstedeværende funktionær, som er ansvarlig for det pågældende  

 tjenesteområde.
Den vagthavende leder/arrestforvareren skal normalt omgående  

 underrettes om anvendelse af håndjern.
 Stk. 2.  For så vidt angår arresthusene skal  

 arrestinspektøren snarest muligt underrettes om anvendelse af håndjern.
 § 6.  Indsatte, der er belagt med håndjern, skal  

 tilses af personalet med korte mellemrum, der i intet tilfælde må overstige  

 en time.
 Stk. 2.  Lægetilsyn skal normalt finde sted omgående.
 § 7.  Anvendelse af håndjern må kun under ganske  

 særlige omstændigheder udstrækkes ud over 24 timer.
 Stk. 2.  Bestemmelse om ophør af anvendelse af håndjern  

 træffes af anstaltens vagthavende leder/arrestforvareren eller den, han  

 bemyndiger dertil.
C.
I FORBINDELSE MED VISITATION.
§ 8.  Hvis en indsat nægter at lade sig visitere i  

 nødvendigt omfang, og visitationen ikke kan gennemføres uden betydelig  

 magtanvendelse, kan vedkommende belægges med håndjern.
Kan visitationen  

 fortsat ikke gennemføres uden betydelig magtanvendelse, kan anvendelsen af  

 håndjern opretholdes, dog højst i 3 timer.
 Stk. 2.  Håndjern må kun anvendes, når andre lempeligere  

 midler har været forsøgt eller åbenbart vil være utilstrækkelige.
§ 9.  Bestemmelse om anvendelse af håndjern træffes af  

 anstaltens vagthavende leder/arrestforvareren eller den, han bemyndiger  

 dertil.
Hvis forholdene ikke tillader, at man afventer vedkommendes  

 afgørelse, træffes bestemmelsen af den tilstedeværende funktionær, som er  

 ansvarlig for det pågældende tjenesteområde.
 § 10.  Indsatte, der er belagt med håndjern, skal  

 tilses af personalet med korte mellemrum, der i intet tilfælde må overstige  

 en time.
 Stk. 2.  Lægetilsyn skal normalt finde sted omgående.
 § 11.  Reglerne i § 9 finder tilsvarende anvendelse  

 med hensyn til bestemmelse om ophør af anvendelse af håndjern.
D.
FÆLLESREGLER.
 § 12.  Der må kun anvendes håndjern af en type, der er  

 godkendt af direktoratet.
 Stk. 2.  Anvendelse af håndjern må ikke udstrækkes  

 længere, end formålet gør det absolut påkrævet.
 § 13.  Der skal straks udfærdiges rapport om det  

 passerede på særlig rapportblanket (Dfk. 118), der rekvireres fra  

 statsfængslet i Nyborg.
 Stk. 2.  Ved hvert kvartals udløb indsendes genpart af  

 rapportblanketten til direktoratet.
E.
IKRAFTTRÆDEN.
 § 14.  Cirkulæret træder i kraft den 15. februar 1987.
 Stk. 2.  Direktoratets cirkulære nr. 235 af 16. december  

 1975 om anvendelse af håndjern over for indsatte ophæves.
 E.B.
J.
Waagensen Til kriminalforsorgens anstalter og arresthusene.
