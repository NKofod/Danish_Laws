Nr BTB 12 Betænkning over valg af Folketingets ombudsmand   

 Nr B 12 1987-88, 1. samling Afgivet af Retsudvalget Afgivet: 19871015 Ifølge § 1 i lov om Folketingets Ombudsmand, jf. lovbekendtgørelse nr. 642 af 17. september 1986, skal Folketinget efter hvert folketingsvalg vælge en ombudsmand, som på Folketingets vegne skal have indseende med statens civile og militære forvaltning samt kommunernes forvaltning.
Ifølge Folketingets forretningsorden § 7, stk. 1, nr. 18, påhviler det Retsudvalget at gøre indstilling om valg af ombudsmanden.
Med henblik herpå har udvalget afholdt et møde, i hvilket det blev oplyst, at formanden havde haft kontakt med Folketingets hidtidige ombudsmand, Hans Gammeltoft-Hansen, som på hans forespørgsel havde erklæret sig villig til at modtage genvalg.
Indstilling Udvalget indstiller herefter, at Hans Gammeltoft-Hansen genvælges til Folketingets ombudsmand.
Et mindretal (Fremskridtspartiets medlem af udvalget) ønsker at udtale følgende:
Fremskridtspartiet er imod ombudsmandsinstitutionen, men da partiet konstaterer, at der i det nuværende Folketing langtfra er flertal for en nedlæggelse, og heller ikke indstiller en anden kandidat til posten, accepterer Fremskridtspartiet indtil videre Retsudvalgets indstilling om genvalg af Hans Gammeltoft-Hansen.
Ole Espersen (S) Korneliusen (S) Torben Lund (S) Lissa Mathiasen (S) Erik B.
Smith (S) Ebba Strange (SF) nfmd.
Carsten Andersen (SF) Leif Hermann (SF) Hagen Hagensen (KF) fmd.
Grethe Fenger Møller (KF) Annelise Gotfredsen (KF) Helge Adam Møller (KF) Bjørn Elmquist (V) Elsebeth Kock-Petersen (V) Birgith Mogensen (CD) Pia Kjærsgaard (FP) Bernhard Baunsgaard (RV) Partierne KRF og FK havde ikke medlemmer i udvalget.
