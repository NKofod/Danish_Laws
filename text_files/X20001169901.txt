Afvisning af klage Den 21. oktober 1999 modtog  Disciplinærnævnet  

 for Registrerede Revisorer en skrivelse fra Ejner Erik Petersen,  

 tilsyneladende indeholdende en klage over registreret revisor Jens Green.  

 Skrivelsen var oprindelig dateret den 20. september 1999 og stilet til  

 Revisornævnet, der fremsendte skrivelsen til Foreningen af Registrerede  

 Revisorer, som igen videresendte brevet til  

 Disciplinærnævnet.
 Erhvervs- og Selskabsstyrelsen har oplyst, at Jens Green har  

 været optaget i revisorregistreret siden den 19. september 1975.
 Skrivelsen af 20. september 1999 fra klageren lyder således:
 "Tillader herved at ulejlige Dem med dette her.
 Som De kan se af kopi vedlagt, efter mere end 20  

 henvendelser er det så ent som her, jeg har flere breve hvor jeg er  

 blevet lovet noget, men hver gang står der at vi arbejder på  

 sagen, sådan er der alså gået i 5 år uden noget  

 endeligt, jeg sender ikke hele sagen med nu , jeg har den opfattelse at der  

 ikke er sent nogen klage efter 4 ugers reglen.
Den 29 september 1998 står der i brev at sagens  

 dokumenter vil blive fremsendt snarest, Sagen er så enkel at jeg har et lille hønseri  

 og frugtplantage, der mener ravnsborg kommune som deler plantage for sig - og  

 høns for sig - alså skal jeg have 2  selvangivelser, jeg havde  

 et godt overskud på frugt, og et lille underskud på  

 høns.
 Hvordan så med dem som har 10-15 forskellige  

 indkomster på samme gård.
 Da jeg har hværet her i 43 år, på en  

 gammel mølle, som var meget medtaget havde jeg med tiden opsparet lidt  

 kappital, som jeg har investeret i nyt tag og lofter på  

 driftsbygningerne, så fik ravnsborg kommune det til et underskud.
 Kan De give mig et godt råd, hvordan jeg skal gribe  

 dette her an uden at jeg skal have en advokat i mod revisoren".
 Efter at have anmodet indklagede om at fremkomme med sine kommentarer  

 til nævnte skrivelse skrev indklagede ved brev af 3. december 1999 til  

 Disciplinærnævnet:
 "...
 Ejner Petersen henvendte sig til os i slutningen af 1993 i  

 forbindelse med en skattesag for årene 1989, 1990 og 1991.  Sagen  

 drejede sig om hvorvidt der kunne indrømmes fradrag for tab  

 vedrørende erhvervsmæssig virksomhed vedrørende  

 frugtplantage og hønseri.  Ejner Petersen havde selv stået for  

 bogføring og årsregnskaber, og havde selv indklaget sagen til  

 Landsskatteretten.  Landsskatteretten forslår at sagen genoptages i  

 Skatteankenævnet.  Efter en del korrespondance med  

 Skatteankenævnet bliver resultatet at man ikke vil genoptage sagen,  

 hvorefter den kommer til forhandling i Landsskatteretten, som ...afsiger en  

 kendelse som stadfæster ansættelserne for de  

 pågældende indkomstår.
 Det er vores opfattelse at der ikke levnes nogle chancer  

 for at vinde sagen ved højere instanser, hvilket vi også  

 mundtligt meddeler Ejner Petersen.
 Vi skal beklage at vi ikke har fået returneret alle  

 originale bilag til Ejner Petersen, dette er dog sket d.d.
 ...".
 Klager, der fik forelagt indklagedes nævnte skrivelse, skrev den  

 28. december 1999 til nævnet:
 " ...
 Svar på brev fra revisor Jens Green A/S af 3  

 december 1999.
Revisor Green skriver at der ikke er nogen chancer for at  

 vinde sagen, hvorfor så ikke opgive sagen i 1995, der har kun  

 været et brev den 14 september 1997 hvor der står at der er ved  

 at komme gang i sagen, vedlagt kopi.
Da jeg den 30-7-1997 besøger Jens  

 Green, for at få underskrevet mit brev vedlagt.
 25-8-1999 sender jeg et anbefalet brev vedlagt.
 Jens Green beklager at jeg ikke har fået alt i  

 sagen.
 Det er en meget dårlig måde, at føre en  

 sag på, så tilliden til en revisor er meget dårlig, mig  

 personlig vil jeg kalle det for noget smøl, og vis sagen slutter her  

 så må revisoren, betale mig det beløb, som er forelagt  

 Landsskatteretten.
 Jeg skriver ikke noget om selve skattesagen, som De har  

 fået af Jens Green.
Opgørelsen på mit overskud, 1989-1990-1991-  

 som er godkent af told og skat.
Vedlægges.
 De kan læse fra Ravnsborg kommune, hvad sagen drejer  

 sig om, såsom telefon lys vandafgift som jeg ikke må trække  

 fra, for mit landbrug og frugtplantage er for lille skønnes det".
 Den 20. juli 2000 skrev Disciplinærnævnets formand til  

 klageren:
"Vedr.: Deres klage over registreret revisor Jens  

 Green Disciplinærnævnet har forstået Deres  

 ovennævnte klage til at vedrøre følgende 3  

 punkter:
 1.
 De mener Dem ikke underrettet om Landsskatterettens  

 kendelse ...og dermed ikke om indklagede Jens Greens vurdering af  

 mulighederne for at opnå et bedre resultat ved at indbringe skattesagen  

 for landsretten.
 2.
 De er utilfreds med på denne måde at  

 være blevet afskåret fra selv at tage stilling til sagens videre  

 forløb.
 3.
 De finder det kritisabelt, at sagen ikke blev opgivet i  

 1995, da skattemyndighedernes endelige afgørelse  

 forelå.
 De bedes venligst inden 7 dage over for nævnet  

 bekræfte, at ovennævnte er en korrekt opfattelse af Deres klage.  

 Såfremt De er uenig i nævnet opfattelse af klagen, bedes De  

 foretage den fornødne præcisering.
 ...".
 Klager svarede på henvendelsen ved et brev af 25.juli 2000:
 "Jeg modtog den 4. april fra Dem, hvor der står  

 at nævnets afgørelse, vil blive truffet på det  

 foreliggende grundlag.
 Kopi  fra Jens Green, af 30. marts, hvor Green beklager  

 sin fejl.
 Svar på 3 punkter - som De ønsker.
1 ikke godkent 2 ja utilfreds 3 skulde ikke opgives i 1995, men ankes til landsretten da  

 der aldrig har været underskud, på bedriften her, men som  

 før omtalt var min indkomst, fordelt på høns æg -  

 frugt.
 Altså 3 selvangivelser".
 Den 8. august skrev Disciplinærnævnets formand på ny  

 til klageren og anførte bl.a.:
 "...
Efter de for Disciplinærnævnets virksomhed  

 gældende regler påhviler det enhver klager at redegøre for  

  de forhold, som ønskes bedømt af nævnet.
Enhver klage  

 skal således - ikke mindst af hensyn til den indklagede revisor -  

  indeholde en nøje præcisering og beskrivelse af de  

 omstændigheder, der ønskes bedømt af nævnet,  

 eventuelt vedlagt relevante bilag.
Jeg  finder imidlertid umiddelbart, at  

 Deres klage ... på nuværende tidspunkt ikke indeholder en  

 tilstrækkelig beskrivelse af sagen til at kunne danne grundlag for  

 nævnets afgørelse.
 Jeg skal derfor på ny anmode Dem om - gerne kort -  

 at redegøre for, hvad klagen helt præcist drejer sig om.
 Jeg imødeser venligst Deres svar inden 14 dage.  

 Bliver Deres klage ikke yderligere præciseret, må De forvente, at  

 sagen vil blive afvist.
 ...".
 Klager skrev herpå i brev af 18. august 2000 til  

 nævnet:
"Man skulde tro at De ikke havde nogen papir, på  

 denne sag.
Jeg har sent kopi af alle beviserne i sagen ... da De  

 ønsker en kort redegørelse, kan jeg henvise til den 28-12-1999  

 hvor jeg vedlægger kopi af sagen".
 Formanden for Disciplinærnævnet udtaler:
Indledningsvis bemærkes, at nævnet ikke har  

 hjemmel til at afgive responsa, men alene kan udtale sig om egentlige klager  

 over konkrete forhold i en foreliggende sag mellem en klager og en indklaget  

 revisor.
Klagerens henvendelse til nævnet  må imidlertid - uanset  

 ordlyden - forstås således, at den vedrører en klage over  

 indklagedes bistand i forbindelse med en skattesag, som klager har  

 ført ved Landsskatteretten.
For så vidt  klager har anført, at indklagede  

 i givet fald må betale klager "det beløb, som er forelagt  

 Landsskatteretten", bemærkes endvidere, at nævnet ikke har  

 kompetence til pålægge en indklaget revisor at betale erstatning  

 til en klient (eller andre) for eventuelt tab, påført ved  

 revisorens arbejde.
Fastsættelsen af en sådan eventuel erstatning  

 henhører således under de almindelige domstole.
I henhold til § 5 i forretningsordenen for  

 Disciplinærnævnet for Registrerede  Revisorer, jf.  

 bekendtgørelse nr. 617 af 27. juni 2000, jf. tidligere  

 bekendtgørelse nr. 264 af 15. april 1996, skal en klage i  

 øvrigt bl.a. indeholde en skriftlig fremstilling af de forhold, der  

 ønskes bedømt af nævnet.
Enhver klage bør derfor -  

 principielt allerede ved sagens indbringelse for nævnet - indeholde en  

 nøje præcisering af de enkelte klagepunkter samt en  

 nærmere beskrivelse af de omstændigheder, som ønskes  

 forelagt og bedømt af nævnet, vedlagt eventuelle relevante  

 bilag.
En klager kan således ikke - som i  

 nærværende sag - helt eller delvist generelt overlade til  

 nævnet at udforme de enkelte klagepunkter, blot ud fra en beskrivelse  

 af et sagsforløb.
I så fald ville den indklagede revisor ikke  

 have rimelig mulighed for at varetage sit eventuelle forsvar mod den rejste  

 klage, og det ville reelt være Disciplinærnævnet, der  

 fremstod som indklagedes egentlige modpart, hvilket bl.a. ville kompromittere  

 nævnets status som et af parterne uafhængigt organ.
 Klageskrivelsen - og klagers følgende skrivelser  

 til nævnet - er derfor uegnede til at kunne danne grundlag for  

 nævnets behandling af sagen, hvorfor klagen vil være at afvise,  

 jf. forretningsordenens § 7.
 Gebyr 500 kr. tilbagebetales klageren.
 Afgørelsen offentliggøres, jf. § 11 a, stk.  

 6, i lov om registrerede revisorer.
