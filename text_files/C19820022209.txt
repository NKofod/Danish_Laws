1. Siden 1972 har det været en betingelse for støtte  

 til almennyttigt nybyggeri, at den samlede anskaffelsessum pr. m2  

 bruttoetageareal ikke overstiger bestemte beløb (rammebeløb), fastsat af  

 boligministeriet for henholdsvis hovedstadsområdet (Københavns og  

 Frederiksberg kommuner samt Københavns, Frederiksborg og Roskilde  

 amtskommuner) og det øvrige land.
Tilsvarende betingelse gælder i dag for  

 støtte til opførelse af ungdomsboliger, privat andelsboliger og lette  

 kollektivboliger.
Rammebeløbene er hidtil hvert år pr. 1. april blevet  justeret  på  

 baggrund af bevægelserne i det officielle byggeomkostningsindeks for  

 montagebyggeri, grundprisudviklingen og udviklingen i de boligsøgendes  

 disponible indkomster.
Endvidere har  regulering  af rammebeløbene  

 fundet sted kvartalsvis med beløb, svarende til udviklingen i  

 byggeomkostningsindekset.
Som led i regeringens bestræbelser for at tilvejebringe besparelser i de  

 offentlige udgifter ændres midlertidigt - med virkning fra  1. januar  

 1983  - bestemmelserne om justering og regulering af rammebeløbene,  

 således at forhøjelse af rammebeløbene fremtidig kun kan ske med beløb,  

 svarende til  halvdelen  af den konstaterede stigning i  

 byggeomkostningsindekset.
Ved  justering  af rammebeløbene skal dog  

 fortsat yderligere tages hensyn til grundprisudviklingen og stigningen i de  

 disponible indkomster.
 Justering  af rammebeløbene vil fremtidig blive foretaget pr. 1.  

 januar, første gang pr. 1. januar 1983. De justerede rammebeløb  

 offentliggøres i Statstidende den første tirsdag i marts måned.
 Regulering  af rammebeløbene vil fortsat ske kvartalsvis, og de  

 regulerede rammebeløb vil fremtidig blive offentliggjort i Statstidende den  

 3. tirsdag i henholdsvis maj, august og november måned, første gang i maj  

 måned 1983 med de pr. 1. januar 1983 justerede rammebeløb som udgangspunkt.
De anførte bestemmelser om halvering af stigningstakten i rammebeløbene  

 gælder indtil den 31. december 1983 De rammebeløb, der fastsættes i henhold til de foran angivne - ændrede -  

 retningslinier, skal være overholdt i alle tilfælde, hvor boligstyrelsens  

 tilsagn om statsgaranti og rentebidrag afgives i 1983. Er støttetilsagn  

 meddelt inden den 1. januar 1983, beregnes rammebeløbene i overensstemmelse  

 med den hidtil gældende rammebeløbsordning.
 Det undestreges, at ændringerne alene vedrører rammebeløbenes justering og  

 regulering, medens  alle øvrige bestemmelser vedrørende  

 rammebeløbsordningen fortsat er gældende.
De anførte ændringer er ikke udtryk for et ønske om at nedsætte byggeriets  

 standard.
Boligerne skal fortsat være uden luxuspræg, men udstyret med  

 almindelige moderne bekvemmeligheder, og byggeriet skal gennemføres for den  

 lavest mulige bekostning.
Det er således bygherrens opgave at foretage  

 skønnet over det kvalitetsniveau og udstyr m.v., som har betydning for  

 bebyggelsens pris, og det er derfor overladt til bygherren selv - inden for  

 de givne rammer og efter vurdering bl.a. af de lokale efterspørgselsforhold -  

 at foretage det valg af standard, der giver mulighed for at begrænse  

 udgifterne.
Der lægges således vægt på, at det gennem bygherrens styring af  

 projektets økonomi bliver muligt at opføre boliger med rimeligt udstyr og af  

 god kvalitet.
Det fremgår af den betænkning, som folketingets boligudvalg den 10.  

 december 1982 afgav over forslag til lov om ændring af lov om boligbyggeri,  

 at boligministeren er »indstillet på hurtigst muligt at foretage en mere  

 specificeret geografisk opdeling af rammebeløbet, end tilfældet er i dag.
Der  

 sigtes mod en opdeling i 3 geografiske områder, nemlig 1) hovedstaden, 2)  

 øvrige Sjælland + Odense, Århus og Ålborg og 3) øvrige land.
Denne opdeling  

 vil blive baseret på en geografisk opdeling af de udgiftselementer, der  

 indgår i det støttede byggeri.
 Opdelingen foretages på en sådan måde, at det gennemsnitlige rammebeløb  

 for det støttede byggeri i hele landet ikke påvirkes.« På basis heraf er  

 overvejelserne herom taget op i boligstyrelsen.
2. Ændrede regler om byggearbejdets udbydelse Det har ikke hidtil været en betingelse for at opnå støtte til opførelse  

 af almennyttigt boligbyggeri, at priserne indhentes ved anvendelse af en  

 bestemt udbudsform.
Bygherren har derfor haft valgfrihed mellem offentlig  

 licitation, indbudt (bunden) licitation og indhentning af underhåndsbud.
 Der vil af byggestyrelsen blive udstedt cirkulære om udbud af bygge~ og  

 anlægsarbejder, og der vil heri blive gennemført bestemmelser, hvorefter  

 statslige og statsstøttede bygge- og anlægsarbejder fremtidig som hovedregel  

 skal udbydes offentligt eller begrænset.
Bygherren kan vælge frit mellem offentligt og begrænset udbud.
Ved  

 anvendelse af begrænset udbud stilles nærmere angivne betingelser vedrørende  

 deltagerkredsens omfang om sammensætning (cirkulærets § 6). Underhåndsbud kan  

 kun indhentes i særlige tilfælde (cirkulærets § 4).
 Det vil herefter fremtidig være et vilkår for statsstøtte til opførelse af  

 almennyttigt nybyggeri, at arbejdets udbydelse sker under iagttagelse af  

 bestemmelserne i byggestyrelsens cirkulære.
