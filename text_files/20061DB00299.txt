Betænkning afgivet af Udvalget for Fødevarer, Landbrug og  

 Fiskeri den 28. februar 2007 Betænkning over Forslag  

 til folketingsbeslutning om gratis og økologisk sund mad i skoler og  

 daginstitutioner [af Per Clausen (EL) m.fl.] 1. Udvalgsarbejdet Beslutningsforslaget blev fremsat den 30. november 2006 og var  

 til 1. behandling den 12. januar 2007. Beslutningsforslaget blev efter 1.  

 behandling henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet beslutningsforslaget i 4 møder.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller beslutningsforslaget til  

  

 forkastelse.
 Venstres, Dansk Folkepartis  

 og Det Konservative Folkepartis medlemmer af udvalget konstaterer, at  

 børnenes  

 mad i dag betales af forældrene, og partierne kan derfor ikke se nogen grund  

 til at indføre skatteyderbetalte madordninger.
Venstre, Dansk Folkeparti  

 og Det Konservative Folkeparti synes, at m  

 adordninger bør etableres og finansieres lokalt  

 med afsæt i lokale ønsker og ved inddragelse  

 af forældre, børn, lærere og pædagoger.
Det er den bedste måde til at sikre  

 den  

 lokale opbakning og forankring og det nødvendige engagement.
Det må være op  

 til  

 de involverede at beslutte, hvordan ordningerne skal fungere i kommunerne og  

 på  

 de enkelte institutioner.
Kommuner, dagtilbud og skoler kan få rådgivning om  

 etablering af madordninger.
Statens rolle er at sikre, at informationen om,  

 hvad der er sundt og godt, er til rådighed.
Og den information tilbydes af  

 Fødevarestyrelsens  

 Alt om kost-rejsehold.
 Venstre, Dansk Folkeparti og  

 Det Konservative Folkeparti mener, at økologipakken i det nye  

 landdistriktsprogram 2007-2013, som består af en række tilskudsordninger til  

 fremme af initiativer inden for økologisektoren, vil bidrage til  

 afsætningsfremme  

 og kvalitet og dermed betyde en markant styrkelse af økologien i  

 Danmark.
Socialdemokratiets  

 medlemmer af udvalget bemærker, at overvægt er et stort samfundsproblem. 2 ud  

 af 5 børn er i dag overvægtige, og fedmerelaterede sygdomme har overhalet  

 rygning som dødsårsag.
Gode kostvaner fra en tidlig alder er afgørende for at  

 komme fedmeepidemien til livs.
Det er ansvarsforflygtigelse, hvis man bare  

 siger, at børns kost er et forældreansvar, og at det ikke er noget, samfundet  

 skal blande sig i, uden at tænke på, hvad konsekvenserne af denne holdning  

 er.  

 Socialdemokratiet påtager sig gerne ansvar.
Socialdemokratiet har i sit  

 finanslovudspil afsat 750 mio. kr., der netop skal sikre et gratis måltid mad  

 til alle børn i vuggestuer og børnehaver.
Dette har Socialdemokratiet således  

 finansieret,  

 og det er fra indeværende år.
Indtil videre har Socialdemokratiet i det  

 finanslovforslag, Socialdemokratiet fremlagde i efteråret 2006, afsat 50 mio.  

 kr. til at understøtte, at endnu flere kommuner kan komme i gang med at  

 etablere skolemadsordninger, hvor der er en lille egenbetaling.
På sigt  

 ønsker Socialdemokratiet,  

 ligesom Enhedslisten ønsker det, at også skolemad bliver gratis, men da  

 Socialdemokratiet  

 ikke har skolemad fuldt finansieret i finanslovsudspillet, stemmer  

 Socialdemokratiet  

 ikke for beslutningsforslaget, som ikke adskiller institutioner og skoler.
Det Radikale Venstres  

 medlemmer af udvalget er enige med Enhedslisten i, at der bør etableres sunde  

 og gerne økologiske madordninger i alle skoler og daginstitutioner i Danmark  

 som et vigtigt led i en indsats mod fedmeepidemien.
Samtidig bør der også  

 være  

 fokus på motion i daginstitutions- og skoleregi, så børn får mindst 1 times  

 motion om dagen.
Fedme har udviklet sig til  

 en folkesygdom i Danmark, og der er en markant social skævhed i  

 fedmeproblemet.  

 Der er således langt flere overvægtige børn blandt socialt dårligt stillede  

 end  

 blandt socialt velstillede børn.
Derfor mener Det Radikale Venstre, at man  

 allerede fra de tidligste år skal lære børn sundere bevægelsesmønstre og  

 kostvaner.
Stort set alle børn er i  

 vuggestue, børnehave eller skole, fra de er 1 år, til de er 16 år, i mere end  

 halvdelen af deres vågne timer.
De spiser mindst et hovedmåltid og op til  

 flere  

 mellemmåltider, mens de er i offentlig pasning eller skole.
Derfor ønsker Det  

 Radikale Venstre, at der etableres madordninger i alle skoler og  

 daginstitutioner.
Madordningerne skal inddrages i skolernes undervisning, så  

 børnene, samtidig med at de laver mad, lærer om sund kost og livsstil, lærer  

 at  

 læse opskrifter, at måle og veje og lærer at drive madordningerne som en  

 lille  

 virksomhed på skolen m.m.
Madordninger kan med fordel indgå i et partnerskab  

 med de lokale handlende.
Madordningerne skal være  

 gratis for de børn, som har friplads i daginstitutionerne.
Samme kriterier  

 skal  

 gælde for folkeskolen.
Som hovedregel skal madordningerne dog betales af  

 forældrene, for det er forældrenes ansvar, at børnene får en sund og god  

 kost.
Staten skal bistå  

 kommunerne med etablering af madordningerne, med at udvikle  

 undervisningsmaterialer  

 og koncepter og med at sikre erfaringsopsamling, forskning og formidling af  

 viden.
Der bør efter Det Radikale Venstres opfattelse afsættes en statslig  

 pulje på 200 mio. kr. om året til etablering af køkkener m.v. i vuggestuer,  

 børnehaver, aldersintegrerede institutioner og skoler, indtil alle køkkener  

 er  

 etableret.
Fripladserne i madordningerne for daginstitutioner og skoler  

 finansieres over kommunernes bloktilskud, jf.
Det Radikale Venstres forslag  

 til  

 finanslov for 2007.
 Selvom Det Radikale  

 Venstre således langt hen ad vejen kan støtte intentionerne med forslaget,  

 kan  

 partiet alligevel ikke stemme for det, fordi Enhedslisten mener, at  

 madordninger skal være gratis for alle, ligesom Enhedslisten heller ikke  

 anviser finansiering af forslaget.
 Et  

  

 mindretal  

  

 i  

 udvalget (SF og EL) indstiller beslutningsforslaget til  

  

 vedtagelse uændret.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Beinov Støjberg (V)   

 Michael Aastrup Jensen (V)   

 Christian H.
Hansen (DF)  

  

  fmd.  

  

 Mia Falkenberg (DF)   

 Allan Niebuhr (KF)   

 Per Ørum Jørgensen (KF)   

 Kirsten Brosbøl (S)   

 Lene Hansen (S)   

 Mette Gjerskov (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 51 Bilagsnr.
