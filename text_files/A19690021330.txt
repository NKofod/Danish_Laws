 § 1.  Finansministeren bemyndiges til at udstede et  

 statspræmieobligationslån til et beløb af 100 mill. kr.
 Stk. 2.  Obligationerne, der hver lyder på 100 kr.,  

 forfalder til betaling med deres pålydende 25 år efter udstedelsesdagen.  

 Tilbagebetalingen sker uden fradrag af skat eller afgift til staten.
Stk. 3.  Obligationerne bærer ingen rente, men deltager  

 i to årlige præmiebetalinger.
Den samlede præmiesum udgør 7 mill. kr. årlig.  

 Præmiebetalingen foregår på grundlag af udtrækning mellem samtlige  

 obligationer af lånet.
 § 2.  Obligationerne udstedes til ihændehaver og kan  

 ikke noteres på navn.
 § 3.  De i lov nr. 145 af 13. april 1938 om  

 mortifikation af værdipapirer indeholdte regler finder ikke anvendelse på de  

 i henhold til nærværende lov udstedte præmieobligationer.
 § 4.  Den i § 49 i lov nr. 146af 13. april 1938 om  

 gældsbreve indeholdte bestemmelse vedrørende retten til at kræve fordringen  

 betalt, uanset at fordringsdokumentet er gået tabt, finder ikke anvendelse på  

 de i henhold til nærværende lov udstedte præmieobligationer og de derpå  

 faldne præmier.
 Stk. 2.  Præmier, som ikke er krævet udbetalt inden 3 år  

 fra forfaldsdagen, tilfalder statskassen.
 § 5.  Retten til en på en af lånets obligationer  

 fremtidig faldende præmie eller andel i en sådan må ikke i erhvervsmæssigt  

 øjemed gøres til genstand for særskilt køb, belåning eller lignende  

 dispositioner.
 Stk. 2.  Overtrædelse af denne bestemmelse straffes med  

 bøde.
§ 6.  Af de præmier, der tilfalder obligationsejerne,  

 skal der svares en afgift på 15 pct., beregnet af den del af præmiebeløbet,  

 der overstiger 200 kr.
Afgiften, der fradrages ved udbetaling af præmierne,  

 tilfalder statskassen.
 Stk. 2.  Præmierne er fritaget for indkomstskat til stat  

 og kommune.
 § 7.  Lånet er uopsigeligt fra kreditors side, men  

 finansministeren bemyndiges til med tilslutning af folketingets finansudvalg  

 at opsige lånet med 1 års varsel, dog tidligst til indfrielse den 1. oktober  

 1979.
§ 8.  De nærmere regler for lånets emission og  

 administration fastsættes af finansministeren.
Denne bemyndiges til at  

 afholde de med nærværende lovs gennemførelse forbundne udgifter.
 § 9.  Denne lov træder straks i kraft.
 Givet i Kongeskibet Dannebrog, Nyborg,  

 den 23. maj 1969.
 Under Vor Kongelige Hånd og Segl.
 FREDERIK R.
E.
Ninn-Hansen.
 Lånet er forlænget med 15 år fra 1.10.94.
