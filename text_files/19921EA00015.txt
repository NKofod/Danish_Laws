Nr BRB 15 Beretning vedrørende Forslag til folketingsbeslutning om revision af  

 myndighedsloven   

 Nr 15 1992-93, 1. samling Afgivet af Retsudvalget Afgivet: 19930223 Udvalget har behandlet beslutningsforslaget i nogle møder og har herunder stillet spørgsmål til justitsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Det Danske Center for Menneskerettigheder, Foreningen Far/Mor M/K, v/E.
Wium, Frederiksberg, og Mødrehjælpen af 1983.
 Udvalget opfordrer justitsministeren til inden udgangen af marts  

 måned 1993 at nedsætte et sagkyndigt udvalg, der skal have til opgave at  

 analysere og eventuelt fremsætte forslag til ændring af myndighedslovens  

 regler vedrørende fælles forældremyndighed, familiesagkyndig rådgivning og  

 udøvelse af samværsret.
 Det sagkyndige udvalg skal gennemgå den retstilstand, der eksisterer  

 vedrørende fælles forældremyndighed, familiesagkyndig rådgivning og udøvelse  

 af samværsret, navnlig set i lyset af de ændringer, der fandt sted med  

 virkning fra den 1. januar 1986.
 I forbindelse med denne gennemgang skal det sagkyndige udvalg tillige - og  

 på baggrund af erfaringerne i de øvrige nordiske lande - overveje, om  

 adgangen til fælles forældremyndighed bør forandres, og om der er behov for  

 ændring af reglerne vedrørende ophævelse af fælles forældremyndighed.
 Det sagkyndige udvalg skal desuden vurdere, om de danske regler for fælles  

 forældremyndighed er i overensstemmelse med FN's Konvention om Barnets  

 Rettigheder, som Danmark har ratificeret.
 Endelig skal udvalget vurdere, hvorvidt og hvorledes familiesagkyndig  

 rådgivning i sager vedrørende forældremyndighed og samværsret kan finde  

 større udbredelse, og om der er behov for ændring af reglerne om overførelse  

 af forældremyndighed i de tilfælde, hvor forældremyndighedens indehaver  

 saboterer samværsretten.
 Udgangspunktet for det sagkyndige udvalgs overvejelser bør i lighed med  

 udgangspunktet for den nugældende myndighedslov være en hensyntagen til, hvad  

 der er bedst for barnet.
 Justitsministeren bør ved det sagkyndige udvalgs sammensætning tilstræbe  

 en bred repræsentation af sagkyndige myndigheder og organisationer inden for  

 myndighedsområdet, og udvalget skal så vidt muligt afgive betænkning inden  

 udgangen af 1993.
 P.u.v.
