 I medfør af § 10 i lov nr. 181 af 24. maj 1972 om voldgift fastsættes:
§ 1.  Voldgiftskendelser vedrørende kontrakter, der  

 finansieres af Den Europæiske Udviklingsfond (EUF), afsagt i henhold til  

 afgørelse nr. 3/90 af AVS/EØF-Ministerrådet den 29. marts 1990, jf.
De  

 Europæiske Fælleskabers Tidende 1990 L 382, har bindende virkning her i  

 landet.
 § 2.  Voldgiftskendelser som nævnt i § 1 kan  

 fuldbyrdes efter retsplejelovens regler om tvangsfuldbyrdelse af domme.
 § 3.  Ved fremsættelse af anmodning om  

 tvangsfuldbyrdelse skal en bekræftet genpart af voldgiftskendelsen, der er  

 påført Justitsministeriets fuldbyrdelsespåtegning, indleveres til  

 fogedretten.
 § 4.  Bekendtgørelsen træder i kraft den 1. november  

 1994.
