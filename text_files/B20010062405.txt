Bekendtgørelse om beskyttede sten- og  

 jorddiger og lignende1) I medfør af §§ 5-7, § 67, stk. 2, § 70 og § 87, stk. 4, i  

 naturbeskyttelsesloven, jf. lovbekendtgørelse nr. 835 af 1. november  

 1997, fastsættes:
Kapitel 1 Beskyttelsesordningen Sten- og jorddiger og lignende § 1. Bestemmelsen i naturbeskyttelseslovens § 4,  

 stk. 1, omfatter 1)	stendiger, 2)	andre diger, der ejes af offentlige myndigheder, 3)	andre diger, der ligger på eller afgrænser naturtyper,  

 der er beskyttede efter naturbeskyttelseslovens § 3, 4)	andre diger, der er angivet på kortbladet for det  

 pågældende område i Kort- og Matrikelstyrelsens  

 kortværk Danmark (1:25.000) i den seneste reviderede udgave forud for  

 den 1. juli 1992.
Stk. 2. Bestemmelsen i lovens § 4, stk. 1, gælder  

 dog ikke for 1)	diger eller dele af diger, der ligger i byzone eller  

 sommerhusområde, medmindre diget afgrænser et byzone- eller  

 sommerhusareal fra landzone, 2)	diger omkring kirkegårde, der er omfattet af lovgivningen om  

 Folkekirkens kirkebygninger og kirkegårde, 3)	havediger, 4)	diger langs vandløb, der alene har til formål at sikre  

 lavtliggende arealer mod oversvømmelse, og 5)	diger, der alene tjener kystbeskyttelsesformål.
Stk. 3. Amtsrådet foretager en vejledende  

 registrering af de efter stk. 1 beskyttede diger.
Registreringen sker  

 på grundlag af Miljø- og Energimiministeriets digevejledning.
De  

 registrerede diger indtegnes på Kort- og Matrikelstyrelsens  

 kortværk Danmark 1:25.000 eller tilsvarende kort, og der foretages en  

 opgørelse af den samlede længde af de omfattede  

 digestrækninger.
 Stk. 4. Amtsrådet sender registreringen og opgørelsen  

 til Skov- og Naturstyrelsen senest den 1. juli 2003. Registreringen sendes  

 endvidere til de berørte kommunalbestyrelser og de foreninger og  

 organisationer, som efter reglerne i § 9, stk. 3, er berettiget til at  

 modtage skriftlig underretning om afgørelser om lovens § 4, stk. 1.  

 Amtsrådet indrykker samtidig en bekendtgørelse om registreringen  

 i stedlige blade med oplysning om, hvor kortene kan ses.
 Stk. 5. Registreringen efter stk. 3 er ikke en  

 afgørelse om, hvorvidt et bestemt dige eller dele heraf er omfattet af  

 beskyttelsen i lovens § 4, stk. 1.
 Stk. 6. § 1, stk. 1, finder ikke anvendelse på  

 diger inden for det geografiske område, som er omfattet af en  

 beslutning efter § 2 om en konkret udpegning af diger omfattet af lovens §  

  4, stk. 1.
 § 2. Såfremt amtsrådet ønsker  

 at foretage en konkret udpegning af diger omfattet af naturbeskyttelseslovens  

 4, stk. 1, kan amtsrådet beslutte en sådan udpegning på  

 grundlag af en samlet vurdering af alle diger inden for et geografisk  

 område, der mindst skal udgøre én kommune, jf. dog § 4,  

 stk. 3.
Stk. 2. Som led i amtsrådets beslutning efter stk.  

 1, kan amtsrådet beslutte 1)	at omfatte andre diger eller dele af diger, end de i § 1  

 nævnte, af beskyttelsen, når diget har væsentlig  

 kulturhistorisk, biologisk eller landskabelig værdi, 2)	at udtage diger eller dele af diger, der er nævnt i § 1, af  

 beskyttelsen, når diget har ringe kulturhistorisk, biologisk og  

 landskabelig værdi.
Stk. 3. Amtsrådets beslutning efter stk. 1, kan  

 ikke omfatte diger eller dele af diger, der ligger i i byzone eller  

 sommerhusområde, medmindre diget afgrænser et byzone- eller  

 sommerhusareal fra landzone.
Amtsrådets beslutning kan heller ikke  

 omfatte de i § 1, stk. 2, nr. 2   5 nævnte diger.
 Stk. 4. Beslutning efter stk. 1, kan kun træffes  

 samlet for et geografisk område, der omfatter én eller flere  

 kommuner.
 Stk. 5. Beslutning efter stk. 1, træffes efter  

 reglerne i §§ 3-5.
 § 3. Før en beslutning efter § 2 kan  

 træffes, skal amtsrådet offentliggøre, at der foreligger  

 et forslag til beslutning, og fastsætte en frist på mindst 8 uger  

 til fremsættelse af indsigelser.
Stk. 2. Ved offentliggørelsen, der skal ske i de  

 stedlige blade, skal der oplyses om, 1)	hvor i amtskommunen forslaget er fremlagt til  

 gennemlæsning, 2)	hvor forslaget kan rekvireres, eventuelt mod betaling, 3)	indsigelsesfristen.
Stk. 3. Forslaget skal indeholde 1)	en angivelse af det geografiske område, som omfattes af  

 forslaget, 2)	et kort i måleforhold 1: 25.000, hvor alle diger inden for det  

 pågældende område, der foreslås omfattet af  

 beskyttelsen efter naturbeskyttelseslovens § 4, stk. 1, er indtegnet, 3)	en angivelse af de diger, der efter § 2, stk. 2, nr. 1,  

  foreslås inddraget under beskyttelsen, 4)	en angivelse af de diger, der efter §  2, stk. 2, nr. 2,  

 foreslås udtaget af beskyttelsen, 5)	en kort begrundelse for forslaget, 6)	en redegørelse for retsvirkningen ved forslagets  

 gennemførelse.
Stk. 4. Selve forslaget med oplysning om  

 indsigelsesfristen skal sendes til 1)	de berørte lodsejere, 2)	den eller de kommuner forslaget omfatter, 3)	det regionale kulturmiljøråd, 4)	lokale kulturhistoriske museer, 5)	de foreninger og organisationer, der har anmodet amtsrådet om  

 underretning om forslag efter  stk. 1, eller som efter reglerne i § 9, stk.  

 3, er berettiget til at modtage skriftlig underretning om afgørelser  

 om lovens § 4, stk. 1, 6)	Skov- og Naturstyrelsen.
§ 4. Når indsigelsesfristen efter § 3 er  

 udløbet, træffer amtsrådet beslutning.
Hvis  

 ændringerne til forslaget er så omfattende, at der reelt  

 foreligger et nyt forslag, skal dette offentliggøres efter reglerne i  

 § 3. Ved omfattende ændringer forstås inddragelse af nye diger  

 eller dele af diger og udtagelse af diger eller dele af diger, der er  

 omfattet af § 1, medmindre der er tale om tekniske korrektioner, eller  

 ændringerne må betragtes om ubetydelige.
 Stk. 2. Amtsrådet sender sin beslutning om udpegede  

 diger efter § 2 til Skov- og Naturstyrelsen ledsaget af de  

 bemærkninger, som er fremkommet under den offentlige  

 fremlæggelse, og amtsrådets kommentarer hertil.
Stk. 3. Amtsrådets beslutning efter § 2 er  

 godkendt, medmindre Skov- og Naturstyrelsen senest 4 uger efter modtagelsen  

 fremsætter skriftlig indsigelse overfor amtsrådet.
Hvis Skov- og  

 Naturstyrelsen fremsætter skriftlig indsigelse, kan amtsrådets  

 beslutning først få retsvirkning, når der er opnået  

 enighed mellem de to parter.
 § 5. Når amtsrådets beslutning efter § 2 er  

 godkendt efter § 4, stk. 3, er beslutningen endelig og træder dermed i  

 stedet for reglerne i § 1, stk. 1.
Stk. 2. Beslutningen skal offentliggøres i  

 stedlige blade og tilsendes de i § 3, stk. 4, nævnte personer og  

 myndigheder m.fl.
De berørte ejere skal informeres om, hvilke diger  

 eller dele af diger på deres ejendom, som herefter er omfattet af  

 beskyttelsen efter lovens § 4, stk. 1. Hvis ændringerne er så  

 omfattende, at der reelt foreligger en ny beslutning, jf. § 4, stk. 1, skal  

 denne dog offentliggøres m.v. efter reglerne i § 3.
Stk. 3. Når ejeren af diget har modtaget den  

 skriftlige underretning efter stk. 2, må der ikke foretages  

 ændring i tilstanden af de diger og dele af diger, der er omfattede af  

 beslutning om beskyttelse.
Indtil da gælder reglerne i § 1, stk. 1.
 § 6. Amtsrådets endelige beslutning, jf. §  

 5, stk. 1, kan påklages efter naturbeskyttelseslovens almindelige  

 klageregler.
 Stk. 2. Skov- og Naturstyrelsens indsigelse efter § 4,  

 stk. 3, kan ikke påklages til anden administrativ myndighed.
 § 7. Ved administrationen af  

 dispensationsbestemmelsen i naturbeskyttelseslovens § 65, stk. 3, kan der  

 ikke gøres undtagelse fra bestemmelserne i lovens § 4, stk. 1, hvis  

 dette vil være i strid med art. 12, stk. 1, litra d), i Rådets  

 direktiv nr. 92/43 af 21. maj 1992 med senere ændringer  

 (EF-habitatdirektivet), ved at indebære beskadigelse eller  

 ødelæggelse af yngle- eller rasteområder for de dyrearter,  

 der er optaget i bilag IV, litra a).
 Stk. 2. Fravigelse af stk. 1 kan kun finde sted,  

 når de i EF-habitatdirektivets art. 16 anførte betingelser er  

 opfyldt.
 Stk. 3. For beskyttede diger, som rummer levesteder for  

 arter omfattet af EF-habitatdirektivets bilag IV, litra a), og som ligger  

 inden for EF-habitatområder, der er udpeget for en eller flere af disse  

 arter, gælder tillige reglerne i bekendtgørelse nr. 782 af 1.  

 november 1998 om afgrænsning og administration af internationale  

 naturbeskyttelsesområder.
Oplysning om beskyttelsesordningen § 8. Amtsrådet giver efter anmodning fra  

 offentlige myndigheder, berørte ejere, brugere m.v. oplysning om,  

 hvorvidt en bestemt foranstaltning eller et bestemt dige er omfattet af  

 beskyttelsesordningen.
Stk. 2. Amtsrådet skal besvare en  

 forespørgsel senest 4 uger efter modtagelsen.
Har vedkommende ejer  

 m.v. ikke modtaget svar inden udløbet af denne frist, kan  

 foranstaltningen gennemføres uden dispensation.
 Stk. 3. Bestemmelsen i stk. 2 gælder dog ikke  

 for foranstaltninger, der klart er omfattet af lovens § 4, samt for  

 diger, der klart er omfattet af § 1 eller af en beslutning efter § 2 i denne  

 bekendtgørelse, jf. dog § 5, stk. 2.
 Stk. 4. Hvis amtsrådet inden for udløbet af  

 den i stk. 2 nævnte frist har anmodet vedkommende ejer m.v. om  

 yderligere oplysninger, regnes den i stk. 2 nævnte frist først  

 fra modtagelsen af de ønskede oplysninger.
Kapitel 2 Underretning og offentliggørelse § 9. Amtsrådet skal skriftligt meddele  

 afgørelser om naturbeskyttelseslovens § 4, stk. 1, til:
1)	adressaten for afgørelsen, 2)	ejeren af den ejendom, som afgørelsen vedrører, 3)	kommunalbestyrelsen, 4)	Skov- og Naturstyrelsen i sager, der ikke anses for at være af  

 underordnet betydning, og 5)	offentlige myndigheder, der må antages at have interesse i  

 sagen.
 Stk. 2. Alle afgørelser om lovens § 4, stk. 1, der  

 indebærer en fravigelse af beskyttelsen efter art. 12, stk. 1, litra  

 d), i EF-habitatdirektivet, skal meddeles Skov- og Naturstyrelsen.
 Stk. 3. De i stk. 1 nævnte afgørelser skal  

 endvidere meddeles skriftligt til følgende foreninger og  

 organisationer, såfremt de har anmodet amtsrådet herom:
1)	lokale foreninger og organisationer, som har en væsentlig  

 interesse i afgørelsen, 2)	landsdækkende foreninger og organisationer, hvis  

 hovedformål er beskyttelse af natur og miljø, og 3)	landsdækkende foreninger og organisationer, som efter deres  

 formål varetager væsentlige rekreative interesser, når  

 afgørelsen berører sådanne interesser.
 Stk. 4. Amtsrådets underretning om dispensationer  

 fra bestemmelserne i lovens § 4, stk. 1, skal indeholde oplysning om, at  

 dispensationer ikke må udnyttes, før klagefristen er  

 udløbet, og at rettidig klage har opsættende virkning for den  

 påklagede afgørelse, medmindre klagemyndigheden bestemmer andet,  

 jf. lovens § 87, stk. 3.
 Stk. 5. Amtsrådet giver den, som har fået en  

 dispensation, underretning om en indgivet klage og om klagens  

 opsættende virkning.
§ 10. Amtsrådet skal offentliggøre  

 dispensationer fra bestemmelserne i naturbeskyttelseslovens § 4, stk. 1, hvis  

 afgørelserne anses for at være af større betydning eller  

 af almindelig offentlig interesse.
Amtsrådet skal endvidere  

 offentliggøre andre sådanne afgørelser, når disse  

 ikke er af underordnet betydning, og når de må anses for at have  

 interesse for andre klageberettigede end de, som er underrettet efter  

 reglerne i § 9, stk. 1 og 3.
 Stk. 2. Offentliggørelse sker ved  

 bekendtgørelse i stedlige blade efter amtsrådets nærmere  

 bestemmelse.
Stk. 3. Bekendtgørelsen skal indeholde oplysning  

 om 1)	hovedindholdet af afgørelsen, 2)	hvilke ejendomme eller dele af ejendomme, der er omfattet af  

 afgørelsen, 3)	det eller de steder, hvor afgørelsen er fremlagt, og 4)	klageadgangen.
 Stk. 4. Amtsrådet skal offentliggøre  

 klagemyndighedens afgørelse i en klagesag efter klagemyndighedens  

 nærmere bestemmelse.
Kapitel 3 Ikrafttrædelses- og  

 ophævelsesbestemmelser § 11. Bekendtgørelsen træder i kraft  

 den 1. august 2001.
 Stk. 2. Samtidig ophæves bekendtgørelse nr.  

 572 af 25. juni 1992 om beskyttede naturtyper og sten- og jorddiger m.v.
Miljø- og Energiministeriet, den 25. juni  

 2001 Svend Auken /Jens Peter Simonsen 1)   Bekendtgørelsen indeholder  

 bestemmelser, der gennemfører Rådets direktiv 92/43 af 21. maj  

 1992  om bevaring af naturtyper samt vilde dyr og planter med senere  

 ændringer (EF-habitatdirektivet). (EF-Tidende nr.
L 206/7 af 22.7.92).
