Bekendtgørelse om ændring af bekendtgørelse om henlæggelse af opgaver og beføjelser til Skov- og Naturstyrelsen § 1 I bekendtgørelse nr. 781 af 24. juni 2010 om henlæggelse af opgaver og beføjelser til Skov- og Naturstyrelsen foretages følgende ændringer:
 1. I indledningen indsættes efter »lov nr. 533 af 6. juni 2007 om nationalparker«: », § 25 i lov nr. 647 af 15. juni 2010 om et testcenter for store vindmøller ved Østerild«.
 2. I § 2 indsættes efter »Lov om beskyttelse af de ydre koge i Tøndermarsken«: », lov om et testcenter for store vindmøller ved Østerild«.
 3. Efter § 20 indsættes i kapitel 2 :
»Lov om et testcenter for store vindmøller ved Østerild (lov nr. 647 af 15. juni 2010) § 20 a.  Følgende opgaver og beføjelser i henhold til lov om et testcenter for store vindmøller ved Østerild udføres af Skov- og Naturstyrelsen:
 1) Varetage driften, herunder naturplejen, af de statsejede naturarealer; § 2, stk. 3.
 2) Stille krav til bygningers ydre udformning; § 6, stk. 1.
 3) Tillade at lovens § 6, stk. 1 og 2, fraviges, hvis der er en funktionel begrundelse derfor; § 6, stk. 4.
 4) Beslutte at skov og bevoksning mv. i testområdet, i måleområdet vest for testområdet og i vindfeltet skal ryddes, i det omfang det er nødvendigt for at anlægge og drive testcentret; § 8, stk. 1.
 5) Etablere erstatningsskov på statslige og private arealer; § 8, stk. 4.
 6) Udføre afværgeforanstaltninger; § 9.
 7) Erhverve fast ejendom; § 15, stk. 1.
 8) Ekspropriere fast ejendom inden for vindfeltet og test- og måleområdet, når det er nødvendigt for etablering og drift af testcentret og udføre beføjelser efter servitutter pålagt i forbindelse hermed; § 15, stk. 2.
 9) Modtage anmodning om at købe ejendomme; § 15, stk. 4.
 10) Tillade at anmodning efter lovens § 15, stk. 4, indgives senere end fastsat i lovens § 15, stk. 5, hvis der foreligger særlige omstændigheder; § 15, stk. 6.
 11) Indtræde i krav på værditabsbetaling for ejendomme overtaget efter lovens § 15, stk. 4; § 15, stk. 9.
 12) Udstykke og sælge eller udleje arealer, der skal anvendes til møllepladser; § 16, stk. 1.
13) Bestemme hvordan den driftsansvarlige skal retablere testområdet til skov- og naturformål; § 26, stk. 3.« 4. I § 21 indsættes som stk. 2 :
»Stk. 2. Afgørelser truffet af Skov- og Naturstyrelsen efter bekendtgørelsens § 20 a kan ikke påklages til ministeren.
Afgørelserne er endelige, medmindre de efter lov om fremgangsmåden ved ekspropriation vedrørende fast ejendom, jf. lovbekendtgørelse nr. 1161 af 20. november 2008, kan påklages til taksationskommissionen.« § 2 Bekendtgørelsen træder i kraft den 1. oktober 2010.
