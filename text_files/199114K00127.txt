Nr BTL 127 Betænkning over Forslag til lov om ophævelse af lov om erstatning for  

 skader ved LSD-behandling og om ændring af ligningsloven   

 Nr L 127 1991-92, 1. samling Afgivet af Sundhedsudvalget Afgivet: 19920319 Udvalget har behandlet lovforslaget i nogle møder og har herunder stillet spørgsmål til sundhedsministeren, som denne har besvaret skriftligt.
 Der er af sundhedsministeren og af et flertal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets, Centrum-Demokraternes og Det Radikale  

 Venstres medlemmer af udvalget) lovforslaget til vedtagelse med de  

 under nr. 1, 2 og 4 stillede ændringsforslag.
 Et mindretal (Det Konservative Folkepartis, Venstres og Kristeligt  

 Folkepartis medlemmer af udvalget) indstiller lovforslaget til  

vedtagelse med de af sundhedsministeren stillede ændringsforslag.
Ændringsforslag Til § 3Af sundhedsministeren , tiltrådt af udvalget :
 1) I stk. 1 ændres »1. januar 1992« til: »1.  

 juli 1992«.
 Af et flertal (S, SF og RV), tiltrådt af et mindretal (FP og  

 CD):
 2) I stk. 2, 1. pkt., ændres »indtil 1. januar  

 1997« til: »også efter 1. juli 1992«.
 Af sundhedsministeren , tiltrådt af et mindretal (KF, V og  

 KRF):
 3) I stk. 2, 1. pkt., ændres »1. januar 1997«  

 til: »1. juli 1997«.
 Af sundhedsministeren , tiltrådt af udvalget :
 4) I stk. 2 udgår 2. pkt.
Bemærkninger Til nr. 1 Med ændringsforslaget udskydes lovens ikrafttræden til 1. juli  

 1992.
 Til nr. 2 Ændringsforslaget vil sikre, at skadelidte, der er erkendt som  

 berettigede til behandling, også efter 1. juli 1992 har ret til at få betalt  

 behandling hos privat praktiserende læge, behandler og psykolog i Danmark og  

 udlandet samt til nødvendige hjælpemidler.
 Ved lidelser opstået som følge af LSD-behandling er der ingen garanti for,  

 at der vil kunne opnås permanent helbredelse, og en fortsat mulighed for  

 behandling kan være afgørende for at sikre den skadelidte tålelige  

 levevilkår.
 Det bemærkes, at personkredsen, der er omfattet af ordningen, er  

 velafgrænset, og at der ikke vil ske yderligere tilgang.
 Til nr. 3 Den foreslåede ændring er en konsekvens af, at tidspunktet for  

 lovens ikrafttræden udskydes.
 Til nr. 4 Ved ændringsforslaget præciseres det, at såfremt  

 LSD-erstatningsnævnet i forbindelse med afgørelse af erstatning efter § 3 i  

 lov om erstatning for skader ved LSD-behandling har bestemt, at skadelidte  

 har ret til behandling hos privat praktiserende læge, behandler og psykolog i  

 Danmark eller udlandet samt til nødvendige hjælpemidler, vil  

 Arbejdsskadestyrelsen indtil 1. juli 1997 have mulighed for at yde erstatning  

 hertil.
Det er således ikke længere en betingelse, at nævnet i den konkrete sag  

 har besluttet, at behandlingen skal fortsætte ud over tidspunktet for  

 lovforslagets ikrafttræden.
Herved sikres det, at i alle de sager, hvor  

 nævnet har imødekommet rettidigt indkomne ansøgninger fra skadelidte om  

 ydelser efter § 3, jf. § 5, i lov om erstatning for skader ved LSD-behandling  

 vil de pågældende fortsat indtil 1. juli 1997 have mulighed for at få  

 erstatning til de nævnte formål.
