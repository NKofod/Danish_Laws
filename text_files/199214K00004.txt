Nr BTL 4 Betænkning over Forslag til lov om ændring af lov om garanti til  

 vindmøllebranchens garantiselskab   

 Nr L 4 1992-93, 1. samling Afgivet af Det Energipolitiske Udvalg Afgivet: 19921209 Udvalget har behandlet lovforslaget i nogle møder.
 Endvidere har udvalget modtaget skriftlige og/eller mundtlige henvendelser  

 fra Foreningen af Danske Vindmøllefabrikanter og  

 Vindmøllefabrikantforeningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Kristeligt Folkepartis medlemmer af  

 udvalget) lovforslaget til vedtagelse med det stillede  

 ændringsforslag.
 Et mindretal (Det Konservative Folkepartis, Venstres og  

 Centrum-Demokraternes medlemmer af udvalget) indstiller lovforslaget til  

vedtagelse uændret.
Mindretallet bemærker, at grunden til, at man ikke kan støtte det stillede  

 ændringsforslag, er, at formålet med den fortsatte opretholdelse af den  

 statslige garantiordning er at sikre, at vindmøllebranchen i en tidsbegrænset  

 periode har adgang til en ordning, hvorigennem der kan ydes garanti for  

 tilbagebetaling af lån i forbindelse med finansiering af vindmølleprojekter,  

 der afsættes til eksport.
Mindretallet finder imidlertid, at størrelsen af  

 den statslige garanti i dag er urealistisk høj i forhold til det faktiske  

 aktivitetsomfang.
En nedsættelse af beløbet til 400 mio. kr. vil frigøre  

 garantiforpligtelser på finansloven til andre formål, og det er samtidig et  

 væsentligt højere beløb, end der realistisk kan afsættes i kommende handler.  

 I dag er der kun brugt 145 mio. kr. i løbet af 3 år.
En fastsættelse af beløbet til 400 mio. kr. er således ikke et udtryk for  

 en begrænsning, men en realistisk justering med plads til stærkt øget  

 eksport.
Mindretallet vil samtidig understrege vigtigheden af, at  

 vindmøllebranchen på lidt længere sigt bliver i stand til at afsætte møller  

 på helt normale forretningsmæssige vilkår uden brug af statsgarantiordningen.  

 Af samme årsag vender mindretallet sig imod den med ændringsforslaget  

 foreslåede fjernelse af revisionsbestemmelsen.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme imod det stillede ændringsforslag.
 Vindmølleenergi er sikkert en udmærket og god energi, men efter  

 mindretallets opfattelse skal vindmølleenergi kun have en markedsandel,  

 såfremt forbrugerne på et frit marked vælger at benytte vindmøller.
 Subsidiering af vindmøller er med til at skævvride hele markedet totalt.  

 Skatteyderne kommer med dette forslag til at hælde endnu flere penge i  

 vindmøllebranchen, en branche, som gennem årene har modtaget uforskammet  

 mange skattemillioner.
Fremskridtspartiet skal også minde om, at vindmølleopsætningerne i Danmark  

 er ved at udvikle sig til en miljømæssig og demokratisk skandale.
En  

 miljømæssig skandale, fordi man opsætter vindmøller uden nogen form for  

 hensyn til naturen og landskabet.
Mens en landmand ikke kan opsætte et hegn,  

 fordi miljøflipperne mener, det skæmmer naturen, og mens elværkerne ikke kan  

 få lov til at opstille elmaster af landskabelige hensyn, så er der ingen  

 grænser for, hvor naturskadeligt vindmøllerne kan opstilles.
Det er usmagelig  

 dobbeltmoral.
Den demokratiske skandale er, at vindmøllerne opstilles med  

 tvang.
Uanset om lokalbefolkningen vil have vindmøllerne eller ej, så er  

 totalitære politikere parat til at tvinge opstillingen af vindmøller igennem.
 Fremskridtspartiet kan kun tage skarp afstand fra den førte politik på  

 vindmølleområdet.
 ÆndringsforslagAf et mindretal (S), tiltrådt af et mindretal  

 (SF og RV):
 Til § 1 1) Nr. 1, 2 og 3 udgår, og i stedet  

 indsættes:
 » § 4, stk. 2 og 3 , ophæves«.
Bemærkninger Til nr. 1 Forslagsstillerne finder, bl.a. på baggrund af henvendelser fra  

 Finansrådet og Foreningen af Danske Vindmøllefabrikanter, at det er forkert  

 på nuværende tidspunkt at nedsætte den statslige garantisum for  

 vindmøllebranchens garantiselskab.
Også udsigterne på det amerikanske og  

 andre oversøiske markeder for de nærmeste år begrunder en bibeholdelse af de  

 statslige garantisummer på 750 mio. kr.
 Forslagsstillerne ønsker revisionsbestemmelsen i loven fjernet, idet  

 beløbsrammen i sig selv vil betinge en revision, når den er opbrugt.
