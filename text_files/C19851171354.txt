 Med henvisning til tidligere brevveksling, senest direktoratets skrivelse  

 af 8. november 1985 (j.nr. 1.afd. 2-48-84) vedrørende udarbejdelse af  

 instruks om regnskabsvæsenets tilrettelæggelse i arresthusene og ændringen i  

 den regnskabsmæssige organisation, hvorefter regnskabsføringen for  

 arresthusene overtages af direktoratets løn- og regnskabskontor pr. 1. januar  

 1986, skal man vedrørende nogle praktiske forhold anføre følgende:
Det tidligere udsendte udkast til regnskabsinstruks har været drøftet på  

 møder med repræsentanter for samtlige arresthuse.
På grundlag af disse  

 drøftelser overvejer direktoratet for tiden enkelte ændringer i instruksen.  

 Det kan i den forbindelse oplyses, at direktoratet efter fornyet drøftelse  

 med rigsrevisionen er indstillet på at ændre bestemmelsen i punkt 5.3.e,  

 således at kasser vedrørende foreninger og lignende ikke skal anmeldes til  

 direktoratet.
I stedet vil der blive fastsat forpligtelse til at orientere  

 rigsrevisionen om sådanne kasser i forbindelse med rigsrevisionens besøg i  

 arresthuset.
Direktoratet vil i øvrigt snarest udsende den endelige instruks.
Som nævnt  

 på orienteringsmøderne skal udkastet indtil da følges så vidt muligt.
På  

 samme måde skal hidtil anvendte formularer m.v. benyttes, indtil de i  

 instruksen omtalte nye bilagsblanketter er modtaget i arresthuset.
Efter drøftelse med rigspolitichefen, afdeling C, er der enighed om, at  

 den hidtidige fordeling af fællesudgifter mellem politiet og  

 kriminalforsorgen opretholdes uændret.
Eventuelle tvivlsspørgsmål forelægges  

 de respektive centralstyrelser.
 Det af politikontorerne udleverede forskudsbeløb afregnes så vidt muligt  

 inden den 31. december 1985 eller senest den 2. januar 1986, således at  

 forskudsbeløbene er udlignede i finansåret 1985.
 Nye forskud (kassemax.) vil blive anvist til arresthusenes bankkonti  

 ultimo december 1985.
 Direktoratet vil i øvrigt benytte lejligheden til at takke personalet i  

 politikredsene for den meget væsentlige bistand, der er ydet  

 kriminalforsorgen gennem årene i forbindelse med aflæggelse af  

 arresthusregnskaberne m.v.
 Arresthuset er underrettet ved genpart af dette brev.
Bjarne Christensen fg.
/A.
Haugaard Nielsen Arrestinspektørerne.
