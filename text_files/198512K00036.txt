Nr LSF 36 Forslag til Lov om ændring af lov om arbejderboliger på landet Fremsat af Landbrugsministeren den 16. oktober 1985 § 1 I lov om arbejderboliger på landet, jfr. lovbekendtgørelse nr. 62 af 14. februar 1983 foretages følgende ændringer:
1. I § 10, stk. 2, udgår: », inden omregning efter § 6A i lov om vurdering af landets faste ejendomme«.
 2. I § 11, stk. 2, udgår: », hvis den indbetales kontant,» og 2.
 punktum ophæves.
§ 2 Loven har virkning for jordrentebetaling og jordrenteafløsning, der finder sted på grundlag af grundværdien ved vurderingerne fra og med 18. almindelige vurdering, herunder årsomvurdering.
Oprindeligt fremsat lovforslag Blad nr 68 § 1 I lov om arbejderboliger på landet, jfr. lovbekendtgørelse nr. 62 af 14. februar 1983 foretages følgende ændringer:
1. I § 10, stk. 2, udgår: », inden omregning efter § 6A i lov om vurdering af landets faste ejendomme«.
 2. I § 11, stk. 2, udgår: », hvis den indbetales kontant,» og 2.
 punktum ophæves.
§ 2 Loven træder i kraft den 1. januar 1986.
BEMÆRKNINGER TIL LOVFORSLAGET Efter gældende regler udgør jordrenten 2 pct. halvårlig af jordens grundværdi ved seneste almindelige vurdering, herunder årsomvurdering, inden omregning efter § 6A i lov om vurdering af landets faste ejendomme.
Ved lov nr. 207 af 16. maj 1984 om ændring af lov om vurdering af landets faste ejendomme ophæves nævnte § 6A med virkning fra og med 18. almindelige vurdering, som finder sted pr. 1. januar 1986.
Vurderingerne er hidtil foretaget på grundlag af sædvanlige prioriteringsforhold, således at den prioriterede værdi i overensstemmelse med reglerne i nævnte § 6A omregnes til kontantværdi.
Den prioriterede værdi har således kunnet oplyses, hvilket ikke vil være tilfældet fra og med 18. almindelige vurdering, idet denne foretages direkte som kontantværdi.
 Henvisningerne til vurderingslovens § 6A foreslås derfor ophævet.
Ud over at tjene som beregningsgrundlag for jordrenten anvendes den prioriterede grundværdi også ved beregning af jordrenteafløsningssummen i det omfang, hvori der ydes statslån til afløsningen.
Knap 200 arbejderboliger er behæftet med jordrente.
Grundværdien af disse boliger udgjorde ved udgangen af 1984 knap 25 mill. kr. og jordrenten ca. 1 mill. kr. for 1984.
Lovforslagets administrative og økonomiske konsekvenser Administrativt vil forslaget medføre en klargøring af grundlaget for jordrentens henholdsvis jordrenteafløsningslånets beregning.
De økonomiske konsekvenser for statskassen kan ikke angives med sikkerhed.
På baggrund af udviklingen i den faktor, der ved 17.
almindelige vurdering og de årlige reguleringer anvendes ved omregning fra prioriteret værdi til kontantværdi må et eventuelt provenutab i givet fald antages at blive minimalt.
Medens nævnte omregningsfaktor ved 17. almindelige vurdering var omkring 0,71 er faktoren siden steget ved hver årsregulering.
Den udgjorde ved reguleringen pr. 1. april 1985 0,97, og må antages fortsat at ville nærme sig 1,0.
Jordrenteprovenuets størrelse er imidlertid også afhængig af den konstaterede udvikling i grundværdierne og af den takt, hvormed jordrenten afløses.
Det har været overvejet fremover at foretage opkrævning af jordrente på basis af kontantværdier omregnet til prioriterede værdier.
Man har imidlertid fundet, at en sådan ordning ville være uhensigtsmæssig i en situation, hvor den prioriterede værdi i øvrigt opgives.
Under hensyn til, at kontantværdien og den prioriterede værdi nu er næsten sammenfaldende, har man fundet det rigtigst at gå helt over til anvendelse af kontantværdi.
En ændring af procentsatsen for opkrævning af jordrenten har været overvejet, men man har under hensyn til, at satsen er anført i de tinglyste jordrentedeklarationer, fundet at måtte afvise en sådan ændring.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget 1. I § 10, stk. 2, udgår: », inden omregning efter § 6A i lov om vurdering af landets faste ejendomme«.
--/ Stk. 2. Jordrenten, der betales hver 11. juni og 11. december termin, er 2  

 pct. af jordens grundværdi ved den seneste almindelige vurdering, herunder  

 årsomvurdering, inden omregning efter § 6A i lov om vurdering af landets  

 faste ejendomme.
/-- 2. I § 11, stk. 2, udgår: », hvis den indbetales kontant,» og 2.
 punktum ophæves.
--/ Stk. 2. Afløsningssummen er, hvis den indbetales kontant,  

 kontantgrundværdien efter fradrag for forbedringer ved den senest  

 foreliggende almindelige vurdering, herunder årsomvurdering, med eventuel  

 årsregulering.
I det omfang afløsningssummen berigtiges med lån efter § 11 a,  

 skal kun den del af grundværdien, der ikke berigtiges med lånet, omregnes til  

 kontantværdi efter § 6A i lov om vurdering af landets faste ejendomme.
