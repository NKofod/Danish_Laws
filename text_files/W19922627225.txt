Forbrugerlånsforsikring - Forbrugerlånsforsikring Ligningsrådet blev anmodet om bindende  

 forhåndsbesked om følgende:
1. Vil en udbetaling til långiver fra en  

 forsikringsordning, der erstatter tab ved død som følge af  

 ulykke eller akut sygdom, ved tab af erhvervsevne som følge af ulykke  

 eller akut sygdom eller ved ufrivillig arbejdsløshed, have nogen  

 skatte- eller afgiftsmæssige konsekvenser for en låntager  

 (forsikrede), der har tegnet en sådan forsikring, og i givet fald  

 hvilke? 2. Vil en udbetaling til långiver fra  

 forsikringsordningen ved   forsikringsbegivenhedens indtræden have  

 nogen skatte- eller   afgiftsmæssige konsekvenser for långiver  

 (forsikringstager), og i givet fald hvilke? 3. Såfremt spørgsmål 1 og 2 helt eller  

 delvist besvares bekræftende, bedes det oplyst, hvorvidt beskatningen  

 af erstatningssummer omfatter såvel den del af beløbet, der skal  

 dække afdragsforpligtelsen på lånet hos långiver, som  

 den del, der skal dække renteforpligtelsen? 4. Det bedes oplyst, hvorvidt udbetaling af en  

 erstatningssum som anført vil have nogen indflydelse på en  

 låntagers adgang til at fradrage renteudgifterne på  

 lånet? 5. Hvis långiver eftergiver gæld i samme  

 omfang, som långiver får udbetalt forsikringssummer fra de  

 tegnede forsikringer, vil en sådan gældseftergivelse da  

 berøre den pågældende låntagers skattepligtige  

 indkomst? Sagens omstændigheder var følgende:
 Långiver har indgået en  

 forbrugerlånsforsikringsaftale med et  

 forsikringsmæglerselskab.
 Aftalen går ud på at yde långiver  

 forsikringsdækning mod tab i låneforhold i særlige  

 situationer.
 Som forsikringsgiver og reassurandør står  

 udenlandske selskaber.
Forsikrede er enhver låntager, som har accepteret at  

 tegne forbrugerlånsforsikring i forbindelse med lånekontraktens  

 oprettelse m.v.
Omfattet er endvidere efter nærmere specificerede  

 regler ægtefælle-papirløs samlever samt en privat  

 kautionist.
 Forsikringen dækker fra forsikredes fyldte 18.  

 år og indtil udgangen af det år, hvori han fylder 65  

 år.
 Forsikringen dækker, ved død som følge  

 af ulykkestilfælde eller akut opstået sygdom, ved  

 fuldstændig uarbejdsdygtighed, der i varighed overstiger 60 på  

 hinanden følgende dage, som følge af ulykkestilfælde  

 eller akut opstået sygdom, ved lægeordineret  

 hospitalsindlæggelse af selvstændigt erhvervsdrivende i mere end  

 10 sammenhængende dage som følge af ulykkestilfælde eller  

 akut opstået sygdom samt ved ufrivillig dokumenteret  

 arbejdsløshed, der vedvarer i mere end 60 på hinanden  

 følgende dage.
 I tilfælde af forsikringsbegivenhedens  

 indtræden, som omtalt ovenfor, overtager forsikringen betaling af den  

 aftalte månedlige ydelse; dog kan den månedlige ydelse ikke  

 overstige 5.000,00 kr.
 Den månedlige betaling til långiver er  

 dækket af forsikringen, så længe forsikrede forbliver  

 uarbejdsdygtig eller arbejdsledig, indtil enten udestående saldo  

 på lånet er blevet betalt, eller forsikrede atter er i arbejde,  

 hvad der måtte indtræde først; dog dækker  

 forsikringen højst en sammenhængende periode på 72  

 måneder ved uarbejdsdygtighed og 36 måneder ved  

 arbejdsledighed.
 Forsikringen dækker maksimalt den restgæld,  

 der ifølge låneaftalen udestår på tidspunktet for  

 forsikringsbegivenhedens indtræden, med tillæg af renter og  

 gebyrer i udbetalingsperioden.
Udbetalinger ophører med udgangen af det år,  

 hvori forsikrede fylder 65 år.
Udbetaling af erstatning kan kun ske til  

 långiver.
 Præmien beregnes med den gældende  

 præmiesats af den til enhver tid værende månedlige ydelse  

 og betales sammen med denne til långiver.
 Ligningsrådet bemærkede:
Der er tale om et kombineret forsikringsprodukt  

 bestårende dels af en syge- og ulykkesforsikring og dels en  

 arbejdsløshedsforsikring.
For den samlede ordning gælder det, at  

 långiver står som forsikringstager og ejer af ordningen, medens  

 låntageren er den forsikrede.
 Syge- og ulykkesforsikringen vil ikke være omfattet  

 af pensionsbeskatningslovens § 50, stk. 1, nr. 3, idet der ikke er identitet  

 mellem ejeren og den forsikrede.
 Arbejdsløshedsforsikringen vil ikke være  

 omfattet af pensionsbeskatningslovens § 49, idet denne bestemmelse har som  

 sin forudsætning, at forsikringen skal være tegnet til fordel for  

 den forsikrede eller personer, overfor hvilke der påhviler ham  

 forsørgelsespligt.
Ad spørgsmål 1 og 2 De stillede spørgsmål skal løses efter  

 statsskattelovens regler.
 Da den kombinerede forsikring går ud på at  

 dække långivers tab ved en låntagers død, tab  af  

 erhvervsevne eller ufrivillig arbejdsløshed, da der er tale om en ren  

 risikoforsikring uden opsparingselement, og da forsikringsydelsen i  

 forsikringsbetingelserne er defineret til det konkret lidte tab som  

 følge af forsikringsbegivenheden med de i betingelserne indeholdte  

 begrænsninger, er det Ligningsrådets opfattelse, at præmien  

 til ordningen kan betragtes som en fradragsberettiget driftsomkostning for  

 långiver efter statsskattelovens § 6 a, medens låntagerens  

 refusion af præmien skal medregnes i långivers skattepligtige  

 indkomst.
 Udbetaling af forsikringsydelserne er skattepligtig  

 indkomst for långiver efter statsskattelovens § 4, medens der vil  

 være fradragsret for det driftstab, som nedskrivning af låntagers  

 konto er udtryk for.
 For låntager vil præmieudgiften ikke  

 være fradragsberettiget, og låntager vil ikke være indkomst  

 skattepligtig af "gældseftergivelsen", der  

 forudsætningsvis sker i samme omfang, som långiver får  

 udbetalt forsikringssummer fra tegnede forsikringer, se dog nedenfor under  

 besvarelsen af spørgsmål 5.
Ad spørgsmål 3 Det stillede spørgsmål er besvaret  

 bekræftende ovenfor.
Driftstabsfradraget sikrer imidlertid, at det kun  

 er tilskrevne renter og gebyr m.v., svarende til selskabets  

 driftsindtægter, der kommer til endelig beskatning.
Ad spørgsmål 4 og 5 Renter fratrækkes som hovedregel, når de  

 forfalder, jf. ligningslovens § 5, stk. 1, hvad enten de faktisk betales  

 eller blot debiteres den pågældende konto.
 For at opnå fradrag for renter skal der foreligge en  

 retlig bindende forpligtelse, såvel til at betale en gæld som til  

 at forrente den.
 For de låntagere, der har tegnet en  

 forbrugerlånsforsikring, bliver betalingsforpligtelsen imidlertid ikke  

 aktuel, når forsikringsbegivenheden indtræder.
 Den manglende betalingsforpligtelse er formuleret som en  

 gældseftergivelse.
Gældseftergivelse beror normalt på en  

 efterfølgende selvstændig vurdering af muligheden for  

 overhovedet at opnå betaling.
Det må imidlertid anses for en klar  

 forudsætning for den låntager, der tegner en  

 forbrugslånsforsikring, at betalingsforpligtelsen, uanset  

 låntagerens økonomiske forhold i øvrigt, ikke er aktuel  

 ved forsikringsbegivenhedens indtræden.
Der er derfor ikke tale om  

 gældseftergivelse.
På denne baggrund finder Ligningsrådet, at de  

 af låntageren foretagne fradrag for tilskrevne forfaldne renter skal  

 korrigeres med rentedelen af den forsikringsmæssigt overtagne betaling  

 af den aftalte månedlige ydelse.
Korrektionen skal efter  

 omstændighederne foretages i det år, forsikringsselskabets  

 betaling finder sted.
