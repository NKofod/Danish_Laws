(Til samtlige kommuner og amtskommuner  

 m.fl.) I fortsættelse af Socialministeriets orienteringsskrivelser af 28. juni  

 1996, 11. og 27. november 1996 samt 19. december 1996 om forlængelse af  

 forsøgsordningen med jobtræning og individuel jobtræning med tilskud hos  

 private arbejdsgivere kan Socialministeriet oplyse, at der endnu ikke  

 foreligger en godkendelse af forlængelsen.
Vi har imidlertid fået oplyst, at  

 Kommissionen ventes at godkende en forlængelse.
Det må dog forventes, at der  

 som betingelse for godkendelse af forlængelsen vil blive stillet krav om, at  

 aftaler om privat jobtræning ikke indgås for en kortere periode end 6  

 måneder.
 Det betyder, at der fra 1. januar 1997 ikke kan indgås jobtræningsaftaler  

 med private arbejdsgivere af kortere varighed end 6 måneder.
 På denne baggrund ventes Arbejdsministeren snarest at ville fremsætte  

 lovforslag om, at aftaler om løntilskud skal være af mindst 6 måneders  

 varighed.
 Det anbefales derfor, at kommunerne sikrer, at der fra 1. januar 1997 kun  

 indgås løntilskudsaftaler med private arbejdsgivere af minimum 6 måneders  

 varighed, samt at der fortsat tages forbehold for Kommissionens officielle  

 godkendelse.
Det kan oplyses, at Arbejdsministeriet snarest vil udsende en  

 bekendtgørelse, som sætter § 66 i lov om en aktiv arbejdsmarkedspolitik i kraft den 1. januar 1997.
 Socialministeriet vil straks i det nye år orientere kommunerne, når  

 Kommissionens godkendelse af forlængelse af ordningerne foreligger.
