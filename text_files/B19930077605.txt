 I medfør af § 5, stk. 3, § 8, samt § 30, stk. 2 og stk. 3, i lov nr. 472  

 af 30. juni 1993 om pakkerejser fastsættes følgende:
Oplysninger i brochuren § 1.  En brochure for en pakkerejse skal mindst  

 indeholde de oplysninger, der er angivet i afsnit I i bilaget til  

 bekendtgørelsen, medmindre oplysningerne ikke er relevante for den pågældende  

 pakkerejse.
 § 2.  Oplysningerne i brochuren skal være angivet  

 tydeligt og let forståeligt.
Afgivelse af oplysninger inden aftalens indgåelse og ved bekræftelsen  

 af aftalen § 3.  Inden der indgås aftale om køb af en pakkerejse,  

 skal arrangøren give kunden de oplysninger, der er angivet i afsnit I i  

 bilaget til bekendtgørelsen, samt gøre kunden bekendt med reglerne i lov om  

 pakkerejser § 12 og § 17, stk. 1, nr. 1.
§ 4.  Arrangøren skal endvidere inden aftalens  

 indgåelse give kunden oplysninger om § 5.  Ved bekræftelsen af aftalen skal altid gives de  

 oplysninger, der er angivet i afsnit II i bilaget til bekendtgørelsen.
 § 6.  Afgivelse af oplysninger efter §§ 3-4 og bilaget  

 til bekendtgørelsen kan ske ved henvisning til angivelserne herom i en  

 brochure, som kunden har modtaget et eksemplar af.
Afgivelse af oplysninger inden pakkerejsens påbegyndelse § 7.  Inden pakkerejsens påbegyndelse skal arrangøren  

 skriftligt eller på anden egnet måde give kunden oplysning om praktiske  

 forhold vedrørende pakkerejsens gennemførelse, herunder, i det omfang det er  

 relevant for den pågældende pakkerejse, oplysninger om Stk. 2.  Afgivelse af oplysninger efter stk. 1 kan ske  

 ved henvisning til angivelserne i en brochure, som kunden har modtaget et  

 eksemplar af.
 § 8.  Overtrædelse af bekendtgørelsen straffes med  

 bøde.
 Stk. 2.  Er overtrædelsen begået af et selskab, en  

 forening, en fond eller lignende, kan der pålægges den juridiske person som  

 sådan bødeansvar.
 § 9.  Bekendtgørelsen træder i kraft den 1. oktober  

 1993. §§ 1-2 træder dog først i kraft den 1. januar 1994 og finder anvendelse  

 ved udbud af pakkerejser efter denne dato.
Justitsministeriet, den 21. september  

 1993 Erling Olsen / Niels Boesen BILAG I det omfang, det har betydning for  

 pakkerejsen, skal kunden ved 1. Rejsemålet eller rejsemålene.
Foregår pakkerejsen ikke på et  

 enkelt sted, oplyses varighed og tidspunkt for hvert ophold.
 2. Pakkerejsens pris:
 2.1. Pakkerejsens grundpris, der inkluderer alle obligatoriske  

 tillæg og afgifter, der er nødvendige for pakkerejsens gennemførelse, dvs.  

 den pris, som pakkerejsen kan købes til, baseret på indkvartering i  

 dobbeltværelser.
 2.2. Tillæg for ydelser, der ikke omfattes af grundprisen, f.eks.  

 tillæg for eneværelse, bad, balkon, udsigt.
 2.3. Oplysning om, hvornår og hvordan pakkerejsen skal betales,  

 herunder størrelsen af en eventuel forudbetaling.
 2.4. Oplysning om eventuelle rabatter.
 2.5. Oplysning om muligheden for at foretage prisændringer i  

 medfør af lovens § 13, samt eksempler indeholdende en beregning heraf.
3. Pakkerejsens varighed, angivet i dage eller antal hele uger,  

 idet der ved 1 uge forstås 7 overnatninger.
Hvis antallet af overnatninger  

 ikke svarer til det antal dage, der helt eller delvis medgår til rejsen, skal  

 såvel antallet af dage som antallet af overnatninger angives.
 4. Dato, tidspunkt og sted for afrejse og hjemkomst samt rejsens  

 varighed.
 5. Befordring:
 5.1. De anvendte befordringsmidler samt disses karakteristika og  

 kategori.
 5.2. Tid, sted og forventet varighed af eventuel mellemlanding,  

 herunder eventuelt skift til et andet eller tilsvarende befordringsmiddel.
 5.3. Oplysning om betingelserne for genbekræftelse af  

 flybilletter, herunder eventuelle frister herfor.
 6. Rejseruten.
 7. Indkvartering og eventuelle turistmæssige ydelser:
 7.1. Indkvarteringsstedets beliggenhed, turistmæssige kategori  

 eller standard, væsentlige faciliteter samt godkendelse og turistmæssige  

 klassificering i henhold til det pågældende værtslands regler.
 7.2. Særlige forhold på indkvarteringsstedet som f.eks. bygge- og  

 trafikstøj og lignende.
 7.3. Indkvarteringsstedets egnethed for bevægelseshæmmede.
 7.4. Inkluderede måltider.
 7.5. Besøg, udflugter eller andre ydelser, der er inkluderet i den  

 samlede pris for pakkerejsen.
 8. Afbestillingsregler og forsikringsmuligheder, jf. lovens § 9 og  

 § 11.
 9. Oplysning om, hvorvidt der kræves et mindste antal deltagere  

 for at pakkerejsen kan gennemføres, samt i givet fald oplysning om dette  

 antal og om det seneste tidspunkt, på hvilket kunden i tilfælde af aflysning  

 skal underrettes.
 10. Arrangørens navn.
 11. Oplysning om, at angivelser i brochurer, annoncer eller andet  

 markedsføringsmateriale anses som en del af aftalen, medmindre ændringer er  

 meddelt kunden inden aftalens indgåelse, jf. lovens § 5, stk. 2.
Følgende oplysninger skal altid gives i  

 forbindelse med 12. Arrangørens adresse samt navn og adresse på formidleren og et  

 eventuelt forsikringsselskab for en af kunden tegnet  

 sygdomsafbestillingsforsikring, jf. lovens § 11.
 13. Særlige ønsker vedrørende pakkerejsens gennemførelse, som  

 kunden har fremsat, og som arrangøren eller formidleren har givet tilsagn om  

 at opfylde.
 14. Kundens reklamationspligt i medfør af lovens § 15, stk. 3 og  

 §§ 26-27.
