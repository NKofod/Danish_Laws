 I henhold til § 17 i værnepligtsloven (lov nr. 213 af 30. maj 1980)  

 fastsættes følgende:
 § 1.  Bekendtgørelsen omfatter kasernemæssigt  

 indkvarterede værnepligtige i civilforsvaret og værnepligtige ved civilt  

 arbejde.
 § 2.  Finder tjenestestedet - for civile  

 værnepligtiges vedkommende værnepligtsstyrelsen - grundlag for at ændre en  

 værnepligtigs egnethedsvedtegning, foranlediger tjenestestedet den  

 værnepligtige sessionsbehandlet.
§ 3.  En værnepligtig, der anser sig for uegnet til  

 værnepligtstjeneste, har ret til at blive lægeundersøgt.
Anmodning om  

 lægeundersøgelse fremsættes til den myndighed, der er nævnt i § 2.
 § 4.  Sessionen kan træffe følgende afgørelser:
 1. Erklære den værnepligtige uegnet til  

 værnepligtstjeneste.
 2. Erklære den værnepligtige for tiden uegnet til  

 værnepligtstjeneste, såfremt midlertidig svaghed eller sygdom hos den  

 pågældende har medført eller påregnes at medføre fravær fra tjenesten i  

 mindst 60 dage eller påregnes at medføre fravær fra resten af tjenesten.
 3. Ændre den værnepligtiges egnethedsvedtegning,  

 såfremt der konstateres en højere eller lavere grad af egnethed.
 4. Fastholde den værnepligtiges egnethedsvedtegning,  

 såfremt der ikke findes fornødent grundlag for at ændre denne.
 § 5.  Sessionen kan erklære en værnepligtig uegnet  

 eller for tiden uegnet til værnepligtstjeneste, uden at han møder for  

 sessionen.
 § 6.  Bekendtgørelsen træder i kraft den 1. september  

 1986.
 Stk. 2.  Samtidig ophæves indenrigsministeriets  

 bekendtgørelse nr. 399 af 23. juli 1981 om bedømmelse af egnethed hos  

 værnepligtige i civilforsvaret og ved civilt arbejde.
