Forretninger med salgssted i udlandet er ved annoncering i danske  

 blade mv. ikke forpligtede til at omregne eventuelle prisoplysninger til  

 danske kroner Prismærkningsloven ved udenlandske forretningers annoncering Monopoltilsynet blev af en sønderjysk forbrugergruppe bedt om at se på de  

 mange annoncer, der af tyske forretninger bliver indrykket i sønderjyske  

 blade for at stimulere grænsehandelen.
Forbbrugergruppen fandt det uheldigt,  

 at flere af annoncørerne kun gav prisoplysningerne i DM (Deutche Mark).  

 Forbrugergruppen mente, at en prissammenligning mellem danske og tyske priser  

 ville blive for vanskelig for visse forbrugergrupper.
Prismærkningslovens bestemmelser om annoncering findes i lovens § 5. Heri  

 kræves det, såfremt der i annoncer, reklamer e.l. gives prisoplysninger, at  

 disse skal opfylde kravene i lovens §§ 1 og 2. Det er ikke direkte i lovens §  

 1 nævnt, at priserne skal oplyses i danske kroner, men det må være en  

 forudsætning, når der er tale om en lov, der finder anvendelse på salg her i  

 landet.
Dvs. ved handeler, der foregår i Danmark, skal der prisskiltes i  

 danske kroner.
Anderledes forholder det sig, når der er tale om handeler, som foregår  

 uden for landets grænser, hvor forretningerne normalt ikke sælger deres varer  

 mod betaling i danske kroner.
Monopoltilsynet finder efter fornyet  

 overvejelse af spørgsmålet, at prisangivelser i annoncer ikke kan  

 gøres gældende over for forretninger, der udelukkende driver handel uden for  

 landets grænser.
Det betyder, at sådanne forretninger ved annoncering i  

 danske blade mv. ikke er pligtig til at omregne eventuelle prisoplysninger  

 til danske kroner.
