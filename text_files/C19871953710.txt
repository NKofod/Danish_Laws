(Grønlandscirkulæreskrivelse) INDLEDNING Ved denne cirkulæreskrivelse videreføres de tidligere efter forhandling  

 aftalte retningslinier om visitation, betalingsforhold og rejser for personer  

 fra Grønland, der på foranledning af grønlandske sociale myndigheder får  

 ophold i Danmark i døgninstitution i familiepleje eller med henblik på  

 revalidering.
Retningslinierne om betalingsforhold er tilpasset de ændringer  

 i finansieringen af de sociale ydelser, som er gennemført senest ved lov nr.  

 262 af 6. juni 1985.
 1. VISITATION, INDBERETNING MV.
 1.1. Forud for visitation fremsender socialdirektoratet i Grønland forslag  

 til behandlingsplan til Grønlands Hjemmestyres Danmarkskontor, Sjæleboderne  

 2, 1122 København K., telefon nr. 01 13 42 24. Danmarkskontoret retter  

 herefter henvendelse til de relevante danske myndigheder.
 1.2. Ved ønsker om visitation til familiepleje eller til institutioner  

 under kommunerne og ved tilrettelæggelsen af revalideringsforanstaltninger og  

 udbetaling af kontanthjælp retter Danmarkskontoret henvendelse til det  

 sociale udvalg i den kommende danske opholdskommune.
 I øvrigt følges de regler, der til enhver tid gælder for den pågældende  

 foranstaltning i Danmark.
 1.3. Ved ønsker om optagelse i amtskommunale døgninstitutioner, herunder  

 revalideringsinstitutioner, retter Danmarkskontoret henvendelse til den  

 amtskommune, som disponerer over vedkommende institutionsplads, med anmodning  

 om optagelse.
 Særlige regler gælder vedrørende institutioner for personer med vidtgående  

 fysiske eller psykiske handicap og særlige plejehjem, jfr. socialministeriets  

 bekendtgørelse nr. 888 af 11. december 1986 med senere ændringer om pligt til  

 at modtage færinger og grønlændere på bistandslovens institutioner under  

 amtskommunerne for personer med vidtgående fysiske eller psykiske handicap.
 Når en person fra Grønland har fået ophold i en døgninstitution,  

 underretter Danmarkskontoret social- og sundhedsforvaltningen i den danske  

 opholdskommune herom.
 1.4. De danske sociale myndigheder skal i det konkrete behandlingsforløb  

 tage hensyn til den enkelte persons særlige forhold, idet formålet med ophold  

 - på kortere eller længere sigt - er, at den pågældende skal bringes i stand  

 til at klare sig i det grønlandske samfund med de hjælpeforanstaltninger, som  

 stilles til rådighed i Grønland.
 Det er derfor nødvendigt, at hjælpeforanstaltninger, herunder enhver  

 ændring i behandlingsforløbet, iværksættes efter aftale med de grønlandske  

 sociale myndigheder.
 Kontakten formidles af Danmarkskontoret, som også er til rådighed med  

 konsulenttjeneste i øvrigt.
1.5. De danske myndigheder, der ifølge visitationsaftale i henhold til  

 disse regler har påtaget sig bistanden til en person fra Grønland, afgiver  

 regelmæssige indberetninger vedrørende denne til Danmarkskontoret, som  

 videresender dem til de relevante grønlandske myndigheder.
For børn og unge  

 under 18 år indgives indberetninger mindst halvårligt, og for voksne mindst  

 en gang om året.
2. BETALINGS- OG REFUSIONSFORHOLD 2.1. Når en person fra Grønland får ophold i Danmark i overensstemmelse  

 med disse regler, betragtes Grønland som anbringende amtskommune og den  

 grønlandske hjemkommune som oprindeligt anbringende kommune.
 2.2. Den danske opholdskommune udlægger udgifterne til alle kommunale  

 ydelser og foranstaltninger i henhold til bistandsloven.
2.2.1. Udgifter efter bistandslovens afsnit III, Kontanthjælp, anmeldes  

 til refusion fra staten efter de almindelige regler.
Den kommunale andel  

 afkræves de grønlandske myndigheder på samme måde, som betaling afregnes  

 mellem danske kommuner.
Regningen sendes til Danmarkskontoret.
2.2.2. For udgifter til andre kommunale ydelser eller foranstaltninger  

 efter bistandsloven afkræves enten den fulde kommunale udgift eller både den  

 kommunale og den amtskommunale andel.
Betaling afkræves de grønlanske  

 myndigheder på samme måde, som betaling afregnes mellem danske  

 kommuner/amtskommuner.
Regningen sendes til Danmarkskontoret.
 2.3. Administrationsudgifter, herunder gebyr til plejehjemsforeninger,  

 afholdes på sædvanlig måde af den danske opholdskommune uden refusion fra  

 staten eller grønlandske myndigheder.
 2.4. Danmarkskontoret sørger for, at der eventuelt indgives begæring om  

 social pension for en person fra Grønland, der skal opholde sig på et  

 plejehjem, jfr. bistandslovens § 79, eller på et særligt plejehjem, jfr. §  

 112, stk. 2.
 2.5. Ved ophold på amtskommunale døgninstitutioner udlægger amtskommunen  

 den fulde udgift ved opholdet, som derefter refunderes af Danmarkskontoret.
 2.6. For så vidt et hjælpemiddel hverken kan ydes som led i  

 sygehusbehandling eller i medfør af arbejdsskadeforsikringsloven eller kan  

 udleveres fra den institution, hvor personen opholder sig, udlægges udgiften  

 af den danske opholdskommune, der indhenter refusion og betaling som anført i  

 punkt 2.2.2.
2.7. Vedrørende varigheden af de grønlandske myndigheders  

 betalingsforpligtelse skal bemærkes at aftaler mellem grønlandske og danske  

 sociale myndigheder om bistand til grønlændere i Danmark udløser et  

 refusionskrav over for grønlandske myndigheder efter principperne i  

 bistandslovens § 11 og reglerne i denne cirkulæreskrivelse.
Refusionskravet  

 over for de grønlandske myndigheder gælder, så længe den pågældende følger  

 den af de grønlandske og danske myndigheder lagte behandlingsplan og fortsat  

 har behov for bistand.
 For myndige personers vedkommende bortfalder refusionskravet, når personen  

 klarer sig selv eller afbryder en behandlingsplan.
 Refusionskravet bortfalder ligeledes, dersom den pågældende får tilkendt  

 social pension og klarer sig selv, men ikke hvis pensionisten i forlængelse  

 af en grønlandsk betalt foranstaltning i Danmark må tage ophold i institution  

 eller familiepleje.
Dog kan en dansk kommune, dersom den efter vurdering i det enkelte  

 tilfælde skønner det rimeligt, påtage sig bistandsudgifterne vedrørende en  

 person, hvis ophold i Danmark er indledt med en aftale mellem grønlandske og  

 danske sociale myndigheder.
Dette kan ske, dersom det f.eks. skønnes, at den  

 pågældendes tilknytning til Danmark ved familiemæssige bånd er så tæt, eller  

 at den pågældendes helbredsmæssige tilstand er af en sådan art, at en  

 permanent tilbagevenden til Grønland ikke er rimelig eller realistisk.
3. REJSER 3.1. Afgørelser om rejser - herunder ferie- og besøgsfrirejser - for  

 personer med ophold på amtskommunale døgninstitutioner træffes af de  

 grønlandske myndigheder, som fuldt ud afholder udgifterne.
 3.2. Afgørelser vedrørende ferie- og besøgsfrirejser for andre, der  

 ligeledes er omfattet af denne cirkulæreskrivelse, træffes af det sociale  

 udvalg i opholdskommunen i samarbejde med de grønlandske sociale myndigheder.  

 Udgifterne afholdes efter reglerne i punkt 2.2.
 3.3. En persons første rejse og den definitive hjemrejse betales af de  

 grønlandske myndigheder.
3.4. Formidlingen af ansøgninger og bevillinger varetages af  

 Danmarkskontoret, som også forestår den praktiske tilrettelæggelse af  

 rejserne.
Socialdirektoratet i Grønland fastsætter i øvrigt retningslinier  

 vedrørende ferie- og besøgsfrirejser.
 Disse retningslinier kan rekvireres hos Danmarkskontoret.
 Denne cirkulæreskrivelse afløser socialstyrelsens cirkulæreskrivelse nr. 6  

 af 6. maj 1983 og nr. 1 af 4. februar 1985 (om ændring af cirkulæreskrivelse  

 nr. 6/1983).
