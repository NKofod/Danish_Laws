Offererstatningslovens § 10  manglende medvirkning til politiets opklaring af sagen, nævnets j.nr. 11-520-20480 Ansøger var blevet beskudt på åben gade.
På trods af megen efterforskning skønnede politiet ikke, at skadevolderen ville kunne udfindes.
Herefter søgte ansøger nævnet om erstatning.
Nævnet afslog ansøgningen, idet ansøger ikke i tilstrækkeligt omfang havde medvirket til politiets opklaring af sagen.
Nævnet lagde ved sin afgørelse særligt vægt på en psykologudtalelse, hvoraf det fremgik, at ansøger havde et mere indgående kendskab til mulige skadevoldere, end hvad der fremgik af politiets afhøringsrapporter.
Nævnet lagde desuden vægt på, at ansøger til politiet forklarede, at han fra en bekendt havde hørt rygter om, hvem skadevolderen var, men at han ikke ønskede at oplyse nærmere om den eller de bekendte, fra hvem han havde fået oplysningerne.
