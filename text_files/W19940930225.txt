Ankestyrelsens principafgørelse O-14-94 om byggetekniker - yderligere revalidering til bygningskonstruktør - arbejdsløshed - lavere lønniveau Resume:
 En tidligere tømrer var kompenseret i forhold til sit handicap med en byggeteknikeruddannelse, og Ankestyrelsen stadfæstede således nævnetsafslag på yderligere revalidering til en bygningskonstruk tøruddannelse.
 Vurderingen af, hvornår en revalidend kunne anses for kompenseret i forhold til sit handicap, beroede på en samlet vurdering af revalidendens forhold.
 Ankestyrelsen fandt i den forbindelse ikke, at større arbejdsløshed inden for et fag eller et lavere lønniveau for revalidenden i forhold til dennes tidligere erhverv kunne begrunde yderligere støtte.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 43, stk. 1 Vejledninger:
Socialministeriets vejledning nr. 155 af 6. august 1990 om hjælp efter bistandslovens kapitel 10 (§§ 43-45) - pkt. 23, pkt. 6 Sagsfremstilling:
 En 36-årig tømrer fik i august 1990 efter en alvorlig arbejdsskade bevilget hjælp til byggeteknikeruddannelsen efter dagældende § 42 ibistandsloven med overgang til bruttorevalideringsydelse efter bi standslovens § 43 pr. 1. oktober 1990.
 Efter endt uddannelse i december 1991 fik han yderligere bevilget hjælp til anlægsteknisk uddannelse i perioden fra januar til juni 1992.
 I marts måned 1992 anmodede han om yderligere 2 års bruttorevalide ringsydelse til bygningskonstruktøruddannelsen.
 Kommunen gav afslag på det ansøgte, idet den gennemførte uddannelse skønnedes at have kompenseret ham for den nedsatte erhvervsevne.
Ankenævnet stadfæstede afgørelsen med den begrundelse, at ansøgeren havde gennemgået byggeteknikeruddannelsen, ligesom der var ydet støtte til anlægsuddannelsen.
Nævnet fandt derfor ikke, at han var i en særlig truet situation, hvor det var nødvendigt med yderligere støtte, for at han i fremtiden skulle kunne sørge for sig selv og sin familie.
 Ved sagens behandling i Ankestyrelsen blev det fra ansøgerens side blandt andet anført, at der ville være bedre beskæftigelsesmulighedermed en bygningskonstruktøruddannelse, at lønniveauet for bygningskon struktører svarede til hans tidligere lønniveau, samt at han havde interesse for og evner til at arbejde som bygningskonstruktør.
 Sagen blev behandlet i principielt møde til belysning af kompensa tionsproblematikken, herunder betydningen af de forventede muligheder for at få arbejde efter uddannelsens afslutning.
 Afgørelse:
 Ankestyrelsen fandt, at vurderingen af, hvornår en revalidend gennem en gennemført uddannelse kunne anses for kompenseret i forhold til sit handicap og den heraf følgende nedsatte erhvervsevne og derved var blevet i stand til at klare sig selv og sørge for sin familie, beroede på en samlet vurdering af revalidendens forhold, herunder handicappets art, revalidendens alder, evner, interesser m.v.
 Ankestyrelsen fandt ikke holdepunkter i § 43 for, at større arbejds løshed inden for et fag i sig selv kunne begrunde revalideringsstøtte til yderligere uddannelse, ligesom et lavere lønniveau for revalidenden i forhold til dennes tidligere erhverv heller ikke kunne begrunde yderligere støtte.
 Ankestyrelsen fandt, at ansøgeren ved den ydede støtte ville kunne klare sig selv og sørge for sin familie.
 Ankestyrelsen tiltrådte således nævnets afgørelse.
