Nr BSF 117 Forslag til folketingsbeslutning om skærpelse af tilsyn med lov om kemiske  

 stoffer og produkter Fremsat af Anni Svanholt (SF) Steen Gade (SF) den 26. marts 1996 Folketinget pålægger regeringen inden den 1. januar 1997 at fremsætte forslag til lov om ændring af lov om kemiske stoffer og produkter, således at tilsynet skærpes med kemiske stoffer og produkter.
Et skærpet tilsyn indebærer, at der fastsættes faste tilsynsfrekvenser hos  

 bestemte kategorier af producenter og importører af stoffer og produkter, der  

 reguleres i medfør af loven.
Der skal i tilsynet lægges særlig vægt på  

 kemiske stoffer og produkter, som importeres fra lande uden for EU, og på de  

 kemiske stoffer og produkter, som importeres fra de øvrige EU-lande, i det  

 omfang der i Danmark gælder strengere regler end i resten af EU.
Lovforslaget skal samtidig angive, hvilke personaleressourcer der skal til  

 for at opfylde de skærpede tilsynskrav.
Det skal overvejes, hvorvidt  

 Miljøstyrelsen på bestemte betingelser kan overlade dele af tilsynet til  

 lokale instanser, f.eks. arbejdstilsynskredse, amter, store kommunale  

 miljøafdelinger eller fælleskommunale miljø- og levnedsmiddelkontrolenheder.
Endvidere skal lovforslaget indeholde bestemmelser om, at den statslige  

 tilsynsmyndighed, dvs.
Miljøstyrelsen, med virkning fra kalenderåret 1998  

 skal udarbejde en årlig beretning over tilsynet efter lov om kemiske stoffer  

 og produkter.
Bemærkninger til forslaget Tilsynet med lov om kemiske stoffer og produkter er i dag mindre intensivt  

 end kommuners og amters tilsyn med miljøbeskyttelsesloven.
Det er paradoksalt  

 i betragtning af, at det er Miljøstyrelsen, der varetager tilsynet med  

 kemiske stoffer og produkter, og at skiftende miljøministre har kritiseret  

 amter og kommuner for et for svagt tilsyn.
 For at angive, hvilken karakter af stramninger forslagsstillerne tænker  

 på, gives her nogle foreløbige bud på de skærpede tilsynsprincipper, som  

 forslag til lov om ændring af lov om kemiske stoffer og produkter kan  

 indeholde:
 - Tilsyn mindst en gang pr. år med producenter og importører, der  

 producerer eller importerer mere end 100 tons pr. år af kemiske stoffer og  

 produkter, der enten er mærkningspligtige eller omfattet af  

 anvendelsesbegrænsning eller koncentrationsgrænser m.v.
 - Tilsyn mindst hvert 3. år med producenter og importører, der producerer  

 eller importerer mellem 10 og 100 tons pr. år af kemiske stoffer og  

 produkter, samt med detailhandel, der sælger over 10 tons pr. år.
- Der fastsættes lavere mængdegrænser for særlig farlige produkter.
Det  

 gælder f.eks.
PCB, kviksølv- og cadmiumholdige produkter m.v.
Omvendt kan  

 eventuelt fastsættes højere mængdegrænser for bestemte produkter, som anses  

 for at være mindre farlige.
