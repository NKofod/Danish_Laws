Tillægsbetænkning afgivet af  

 Udvalget for Fødevarer, Landbrug og Fiskeri den 3. maj 2000 Tillægsbetænkning over Forslag til lov om støtte til  

 udvikling af landdistrikterne (landdistriktsstøtteloven) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til fødevareministeren,  

 som denne har besvaret skriftligt.
 Der er af to mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et mindretal  

 (Socialdemokratiets og Det Radikale Venstres medlemmer af udvalget)  

 lovforslaget til vedtagelse i den affattelse, hvori det foreligger  

 efter 2. behandling.
 Et andet mindretal (Venstres og  

 Centrum-Demokraternes medlemmer af udvalget) indstiller lovforslaget til  

vedtagelse med de under nr. 5 og 6 stillede ændringsforslag.  

 Mindretallet vil redegøre for sin stilling til de under nr. 1-4  

 stillede ændringsforslag ved 3. behandling.
 Et tredje mindretal (Det Konservative Folkepartis  

 og Dansk Folkepartis medlemmer af udvalget) indstiller lovforslaget til  

vedtagelse med de stillede ændringsforslag.
 Et fjerde mindretal (Socialistisk Folkepartis og  

 Kristeligt Folkepartis medlemmer af udvalget) indstiller lovforslaget til  

vedtagelse med de under nr. 1-4 stillede ændringsforslag.
Et femte mindretal (Enhedslistens medlem af  

 udvalget) indstiller lovforslaget til forkastelse.
Mindretallet vil  

 stemme hverken for eller imod de under nr. 1-4 stillede ændringsforslag  

 og vil stemme imod de under nr. 5 og 6 stillede ændringsforslag.
Ændringsforslag Af	et mindretal (SF), tiltrådt af et mindretal (KF,  

 DF og KRF):
Til § 4 1) I stk. 2 indsættes efter »§ 5«: », jf. dog stk. 6«.
 2) Efter stk. 5 indsættes som nyt stykke:
» Til § 5 3) Stk. 2, nr. 2, affattes således:
 »2) opfylder krav om uddannelse på niveau I eller II, jf. stk.  

 6,«.
Til § 6 4) I stk. 5 indsættes efter »1999«: », idet uddannelseskravet, jf. § 5, stk. 2, nr. 2, skal  

 opfyldes på niveau II«.
 Af	et mindretal (V), tiltrådt af et mindretal (KF,  

 DF og CD):
Til § 20 5) I stk. 2 udgår »og  

uden retskendelse«.
 6) Stk. 5 udgår.
Bemærkninger Til nr. 1-4 Med ændringsforslagene introduceres to  

 uddannelsesniveauer, nemlig niveau I og II i yngre jordbruger-ordningen.  

 Ændringsforslagene indebærer, at personer, som har stor praktisk  

 erfaring inden for jordbrug og som uden forudgående grunduddannelse  

 inden for jordbrug har gennemført en jordbrugsmæssig  

 driftslederuddannelse, opfylder niveau I og derfor kan ansøge om  

 statsgaranti for lån efter yngre jordbruger-ordningen.
 Ændringsforslagene berører ikke de  

 uddannelseskrav for erhvervelse af landbrugsejendomme, der er fastsat i  

 henhold til landbrugsloven.
 Det fremgår af bemærkningerne til  

 lovforslagets § 5, stk. 2, nr. 2, at det er hensigten i forbindelse med  

 udstedelsen af bekendtgørelse vedrørende yngre  

 jordbruger-ordningen at ajourføre uddannelsesreglerne til de  

 gældende bestemmelser om uddannelserne inden for  

 jordbrugserhvervene.
 På baggrund af ændringsforslagene vil der  

 desuden blive fastsat regler i bekendtgørelsen om, at ansøgere  

 om statsgaranti for lån efter yngre jordbruger-ordningen, som har stor  

 praktisk erfaring inden for jordbrug og som uden forudgående  

 grunduddannelse inden for jordbrug har gennemført en  

 jordbrugsmæssig driftslederuddannelse, opfylder det i § 5, stk. 2, nr.  

 2, anførte uddannelseskrav på niveau I.
 Kravet til praktisk erfaring inden for jordbrug anses i  

 den forbindelse for opfyldt, hvis ansøger inden for de sidste 10  

 år forud for ansøgningstidspunktet har været  

 fuldtidsbeskæftiget som arbejdstager ved praktisk jordbrug i mindst 5  

 år, heraf mindst 2 år her i landet.
Kravet til jordbrugsmæssig driftslederuddannelse  

 anses i samme forbindelse for opfyldt, hvis ansøger har  

 gennemført en driftslederuddannelse svarende til  

 driftslederuddannelsen i henhold til bekendtgørelse nr. 147 af 28.  

 februar 1992 om landbrugets overbygningsuddannelser, hvorefter  

 skoleundervisningen varer 16 uger.
Bekendtgørelsen er for tiden under  

 ændring, hvorefter skoleundervisningen kommer til at vare 24 uger.
 Der vil blive fastsat nærmere regler om, at kravet  

 om mindst 2 års fuldtidsbeskæftigelse ved praktisk jordbrug her i  

 landet efter konkret vurdering kan erstattes af tilsvarende  

 beskæftigelse i et af Det Europæiske Økonomiske  

 Samarbejdsområdes øvrige medlemslande.
 Der vil ligeledes blive fastsat nærmere regler om  

 den omtalte driftslederuddannelse og om afgørelse af, om den  

 pågældende driftslederuddannelse svarer til  

 driftslederuddannelsen i landbrugets overbygningsuddannelser.
 Det er hensigten at fastsætte tilsvarende regler for  

 ansøgere, der i overvejende grad agter at anvende bedriften til  

 gartneriformål og lignende.
Ændringsforslagenes økonomiske konsekvenser for staten Ændringsforslagene skønnes at medføre  

 en øget tilgang til yngre jordbruger-ordningen.
Det er ikke  

 umiddelbart muligt at vurdere omfanget af tilgangen.
Det er derfor heller  

 ikke muligt umiddelbart at vurdere størrelsen af statens merudgifter  

 til garantiindfrielser.
Ændringsforslagenes administrative konsekvenser for staten Ændringsforslagene skønnes i et vist omfang  

 at medføre administrative merudgifter for staten.
Ændringsforslagenes  

 erhvervsøkonomiske konsekvenser, herunder administrative konsekvenser  

 for erhvervet Ændringsforslagene skønnes ikke at have  

 nævneværdige erhvervsøkonomiske konsekvenser eller  

 administrative konsekvenser for erhvervet. Ændringsforslagene kan i et  

 vist omfang mindske tilgangen til uddannelserne efter lov om  

 landbrugsuddannelser.
Ændringsforslagenes miljømæssige konsekvenser Ændringsforslagene skønnes ikke at have  

 miljømæssige konsekvenser.
Forholdet til EU-retten Det skønnes, at ændringsforslagene er i  

 overensstemmelse med bestemmelserne i landdistriktsforordningen.
Ad nr. 1, 2 og 4 Med ændringsforslagene præciseres det, at  

 personer, der skal have ydelsestilskud efter yngre jordbruger-ordningen, skal  

 opfylde uddannelsesniveau II, det vil sige mindst krav om »grønt bevis«.
Ad nr. 3 Ændringsforslaget indebærer, at personer, der  

 opfylder uddannelsesniveau I, kan opnå statsgaranti for lån efter  

 yngre jordbruger-ordningen.
Til nr. 5 og 6 I grundlovens § 72 om boligens ukrænkelighed er  

 udgangspunktet, at myndighederne skal indhente retskendelse forud for bl.a.  

 kontrol med virksomheder i henhold til lovgivningen.
 Venstre finder ikke, at der er behov for at fravige denne  

 almindelige regel og de dermed forbundne retssikkerhedsgarantier i dette  

 tilfælde. Ændringsforslaget indebærer således, at der  

 altid i forbindelse med myndighedernes kontrol på dette område  

 skal indhentes retskendelse, hvis ikke virksomheden eller virksomhedsejeren  

 frivilligt vil fremlægge det for kontrollen nødvendige  

 materiale.
 Som en konsekvens af ændringsforslag nr. 5  

 foreslås med ændringsforslag nr. 6, at bemyndigelsen til  

 ministeren for fødevarer, landbrug og fiskeri til efter aftale med  

 justitsministeren at fastsætte nærmere regler om samarbejdet med  

 politiet vedrørende kontrollen efter § 20, stk. 2, udgår.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)   Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) Lene Espersen (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Frihed 2000 havde ikke medlemmer i udvalget.
