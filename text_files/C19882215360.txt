(Til uddannelsesinstitutioner med  

 videregående uddannelser, der af SUstyrelsen er godkendt som  

 støtteberettigende til uddannelsesstøtte) Loven om statens uddannelsesstøtte er ændret ved lov nr. 192 af 29. marts  

 1988, jf. lovbekendtgørelse nr. 306 af 8. juni 1988. Med ændringen er der i  

 lovens § 9, stk. 6, indført en befordringsgodtgørelsesordning for 18-årige  

 uddannelsessøgende, som er i videregående uddannelser, og som har en særlig  

 lang afstand fra bopæl til uddannelsessted.
De kan få godtgjort halvdelen af  

 udgifterne til befordring mellem bopæl og uddannelsessted med offentlige  

 transportmidler af staten.
 De nærmere regler om ordningen er fastsat i Undervisnings- og  

 Forskningsministeriets bekendtgørelse nr. 308 af 9. juni 1988 om  

 befordringsgodtgørelse til 18-årige uddannelsessøgende i videregående  

 uddannelser.
 Ordningen har virkning fra 1. august 1988.
Administration I henhold til bekendtgørelsen er udbetalingen af godtgørelse henlagt til  

 de enkelte uddannelsesinstitutioner.
SUstyrelsen kan fastsætte regler herom.
 Endvidere kan styrelsen fastsætte regler for uddannelsesinstitutionerne om  

 refusioner af afholdte udgifter til befordringsgodtgørelse.
 SUstyrelsen har herefter fastsat følgende:
Krav til den uddannelsessøgende For at få befordringsgodtgørelse skal den uddannelsessøgende ansøge herom  

 ved at henvende sig til uddannelsesinstitutionen og fremvise - årskort eller lignende bevis for at være optaget på institutionen, - personnummerbevis, hvis personnummeret ikke fremgår af årskortet, og - trafikkort samt dokumentation for udgifterne hertil, og for hvilken  

 periode trafikkortet gælder.
Den uddannelsessøgende skal oplyse perioder med  

 praktik med løn  i kortets gyldighedsperiode.
 Endvidere skal den uddannelsessøgende afgive erklæring om, at trafikkortet  

 kun dækker billigste befordring mellem bopæl og uddannelsessted med  

 offentlige transportmidler.
Hvis det trafikkort, den uddannelsessøgende har købt, dækker en længere  

 strækning end strækningen mellem bopæl og uddannelsessted, må den  

 uddannelsessøgende selv hos trafikselskabet få oplyst, hvad prisen er for et  

 trafikkort med samme gyldighedsperiode, men som kun dækker strækningen mellem  

 bopæl og uddannelsessted, og oplyse denne pris.
Det er i så fald denne pris,  

 som lægges til grund ved beregningen af en evt. godtgørelse.
Krav til uddannelsesinstitutionerne Uddannelsesinstitutionen skal påse at følgende betingelser er opfyldt:
 Godtgørelse kan tidligst gives fra den uddannelsessøgendes fyldte 18 år og  

 senest til og med udgangen af den måned, hvor den uddannelsessøgende fylder  

 19 år.
 Det er dog ikke en betingelse, at den uddannelsessøgende får  

 uddannelsesstøtte.
 Disse uddannelser er opregnet i Håndbogen om statens uddannelsesstøtte.
Har den uddannelsessøgende afsluttet eller afbrudt uddannelsen før sit  

 fyldte 19. år, kan godtgørelse kun gives til og med udgangen af den måned,  

 hvor uddannelsen er afsluttet eller afbrudt.
Er undervisningsperioden ophørt  

 forinden, kan godtgørelse kun gives indtil dette tidspunkt.
 Uddannelsesinstitutioner med følgende videregående uddannelser skal være  

 opmærksom på, jf. § 1, stk. 2, i bekendtgørelsen, at uddannelsessøgende i  

 disse uddannelser er berettiget til befordringsgodtgørelse i henhold til  

 Undervisningsministeriets bekendtgørelse nr. 302 af 24. juni 1985 (den  

 amtskommunale befordringsgodtgørelsesordning for visse grupper af  

 uddannelsessøgende):
Boligkonsulent kemotekniker Kunsthåndværkerskoleuddannelserne Laboratorietekniker Levnedsmiddeltekniker Tandplejer Uddannelsesinstitutionerne skal henlede de studerendes opmærksomhed på den  

 amtskommunale befordringsgodtgørelsesordning, men i øvrigt udbetale  

 godtgørelse efter uddannelsesstøttelovens bestemmelser, når den  

 uddannelsessøgende ansøger om det, og betingelserne herfor i øvrigt er  

 opfyldt.
 Ordningen forudsætter, at den uddannelsessøgende har købt trafikkort med  

 en gyldighedsperiode på mindst en måned (et månedskort). For at der  

 kan ydes godtgørelse skal prisen for månedskortet være på mindst et nærmere  

 fastsat mindstebeløb, der i finansåret 1988 er fastsat til 340 kr.  

 Dette mindstebeløb lægges til grund ved godtgørelse af trafikkort købt til og  

 med 15. februar 1989. Mindstebeløbet reguleres en gang årligt, den 15.  

 februar, for prisudviklingen for offentlige transportmidler med virkning for  

 trafikkort købt efter denne dato.
Har den uddannelsessøgende købt et trafikkort af længere varighed end  

 en måned udbetales godtgørelsen for en måned ad gangen på grundlag af den  

 beregnede kortpris pr. måned.
Det er en forudsætning, at kortprisen pr. måned  

 overstiger eller er lig med mindstebeløbet, og at betingelserne for  

 godtgørelse til stadighed er opfyldt.
 Udgifter til billetter, rabatkort og klippekort godtgøres ikke.
 Der kan bortses fra kortvarige undervisnings- og eksamensfrie perioder,  

 som f.eks. efterårsferie, juleferie, vinterferie og påskeferie.
 Indeholder uddannelsen lønnede praktikperioder, skal  

 uddannelsesinstitutionerne påse, at der ikke udbetales godtgørelse for disse  

 perioder, jf. bekendtgørelsens § 1, stk. 2.
Forholdsmæssig beregning af godtgørelsen Er betingelserne for at få befordringsgodtgørelse kun opfyldt i en del af  

 trafikkortets gyldighedsperiode beregnes godtgørelsen forholdsmæssigt.  

 Antallet af dage, hvor betingelserne er opfyldt, sættes i forhold til en  

 måned på 30 dage.
 Forholdsmæssig beregning af godtgørelsen forekommer, når aldersbetingelsen  

 og/eller undervisningsperioden ligger delvis udenfor trafikkortets  

 gyldighedsperiode, samt når den uddannelsessøgende er i lønnet praktik i en  

 del af trafikkortets gyldighedsperiode.
 Ved trafikkort med en gyldighedsperiode på mere end en måned skal der for  

 hver måned, der søges om godtgørelse, konstateres om betingelserne for at yde  

 godtgørelse er opfyldt.
Eksempel 1 Den uddannelsessøgende fylder 19 år den 5. august (der kan ydes  

 godtgørelse indtil udgangen af den måned, hvor den uddannelsessøgende fylder  

 19 år).
 Trafikkortets gyldighedsperiode er 10. august - 9. september (månedskort).
 Trafikkortets pris er 410 kr.
 Undervisningen begynder den 15. august.
 Der kan ydes godtgørelse for perioden 15. august - 31. august.
 Godtgørelsen udgør:
 410 kr. x 17/30 x 1/2 = 116,17 kr., afrundes op til 117 kr.
Eksempel 2 Den uddannelsessøgende fylder 19 år den 10. juni.
 Undervisningen ophører den 17. juni.
 Trafikkortets gyldighedsperiode er 6. juni - 5. juli.
 Trafikkortets pris er 410 kr.
 Godtgørelsen kan ydes indtil undervisningen ophører.
 Godtgørelsen kan derfor ydes for perioden 6. juni - 17. juni.
 Godtgørelsen udgør:
 410 kr. x 12/30 x 1/2 = 82 kr.
Eksempel 3 Trafikkortets gyldighedsperiode er 1. september - 30. november  

 (3-månederskort).
 Trafikkortets pris er 1200 kr.
Undervisningen begynder den 5. september.
Den uddannelsessøgende er i  

 praktik med løn i perioden 3. oktober - 14. oktober.
 Den uddannelsessøgende fylder 19 år den 15. november.
Godtgørelsen kan kun udbetales for en måned ad gangen.
Godtgørelsen  

 beregnes på grundlag af en kortpris pr. måned på 400 kr.
 For den 1. måned, 1. september - 30. september, kan der ydes godtgørelse  

 fra den 5. september, hvor undervisningen begynder, eller for 26 dage.
 Godtgørelsen udgør:
 400 kr. x 26/30 x 1/2 = 173,33 kr., afrundes op til 174 kr.
 For den 2. måned, 1. oktober - 31. oktober, kan der kun ydes godtgørelse  

 for den del af perioden, der ligger uden for den lønnede praktikperiode,  

 eller for 19 dage.
 Godtgørelsen udgør:
 400 kr. x 19/30 x 1/2 = 126,67 kr. afrundes op til 127 kr.
 For den 3. måned, 1. november - 30. november, kan der ydes godtgørelse for  

 hele måneden.
 Godtgørelsen udgør:
 400 kr. x 1/2 = 200 kr.
Eksempel 4 Trafikkortets pris er 650 kr. (månedskort).
 Den uddannelsessøgende oplyser, at et trafikkort med samme  

 gyldighedsperiode, men som kun dækker strækningen mellem bopæl og  

 uddannelsessted koster 410 kr.
 Det er sidstnævnte udgift, der skal lægges til grund for beregningen af en  

 evt. godtgørelse.
Udbetaling af godtgørelsen Godtgørelsen udbetales af den uddannelsesinstitution, hvor den  

 uddannelsessøgende er optaget.
 Godtgørelsen udbetales enten kontant eller ved anvisning til den  

 uddannelsessøgendes bank-, sparekasse- eller postgirokonto.
 Ved kontant udbetaling tages der hensyn til den kasseudbetalingsordning,  

 der gælder for uddannelsesinstitutionen.
 Ved anvisning til den uddannelsessøgendes bank-, sparekasse- eller  

 postgirokonto meddeler den uddannelsessøgende de nødvendige oplysninger.
Refusion Uddannelsesinstitutionerne kan få refunderet de udbetalte  

 befordringsgodtgørelser hos SUstyrelsen.
 Statslige uddannelsesinstitutioner, der er tilknyttet statens centrale  

 regnskabssystem, SCR, afregner de udbetalte befordringsgodtgørelser ved  

 kontering på institutionsnr. 70041011 og konto nr. 5106013. Samtidig sender  

 uddannelsesinstitutionerne en meddelelse om konteringen sammen med en kopi af  

 konteringsbilaget til SUstyrelsen, Danasvej 30, 1910 Frederiksberg C.
 Uddannelsesinstitutioner, der ikke er tilknyttet statens centrale  

 regnskabssystem, afregner kvartalsvis ved at sende en opgørelse over de  

 udbetalte godtgørelser vedlagt dokumentation herfor til SUstyrelsen, Danasvej  

 30, 1910 Frederiksberg C.
Ansøgningsskema SUstyrelsen har til brug for uddannelsesinstitutionernes behandling af  

 ansøgninger om befordringsgodtgørelse udfærdiget et ansøgningsskema, som  

 udfyldes i 3 eksemplarer ved gennemskrivning med kuglepen.
Det ene eksemplar  

 (side 3) er til SUstyrelsen.
Det indsendes til styrelsen kvartalsvis.  

 Indsendelsen sker indtil videre for at styrelsen kan følge ordningen.
Der bruges et ansøgningsskema for hver måned, den uddannelsessøgende søger  

 om befordringsgodtgørelse.
D.v.s. ved 3-måneders trafikkort bruges 3 skemaer.
 Ansøgningsskemaerne rekvireres hos SUstyrelsen, Danasvej 30, 1910  

 Frederiksberg C.
Klageadgang Klager over uddannelsesinstitutionernes afgørelser vedrørende  

 befordringsgodtgørelse kan indbringes til SUstyrelsen, Danasvej 30, 1910  

 Frederiksberg C.
 Uddannelsesinstitutionerne orienterer de uddannelsessøgende om denne  

 klageadgang.
