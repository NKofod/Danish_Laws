Skrivelse med orientering om lov om ændring af lov om aktiv  

 socialpolitik (Til samtlige kommuner m.fl.) Folketinget har den 15. december 2000 vedtaget:
 L 108  Forslag til lov om ændring af lov om aktiv socialpolitik  

 (Pligt for kommunerne til at lave skriftlige planer ved aktiveringstilbud).
 Lovforslaget som fremsat og vedtaget ved 3. behandlingen  

 vedlægges som bilag.
 Loven træder i kraft den 1. januar 2001.
 Lovforslaget med bemærkninger kan ses på:
Socialministeriets hjemmeside  www.sm.dk.
Se under  

 lovgivning, eller Folketingets hjemmeside  www.folketinget.dk.
Se under  

 dokumenter  Socialministeriet  vedtagne lovforslag.
 Lovændringen indebærer følgende:
 Kommunerne får pligt til at udarbejde en skriftlig plan til  

  

 kontanthjælpsmodtagere med problemer ud over  

 ledighed  

  

 , senest når kommunen giver tilbud om aktivering.
 Baggrunden for lovændringen er, at gruppen af  

 kontanthjælpsmodtagere med problemer udover ledighed ofte er karakteriseret  

 ved  

 at have betydelige og meget sammensatte problemer med deraf følgende behov  

 for  

 en individuelt tilpasset indsats.
 Pligten for kommunen til at lave en skriftlig plan skal medvirke  

 til, at der skabes større sammenhæng mellem tilbud og målsætning.  

 Lovændringen  

 skal endvidere medvirke til, at den enkelte i højere grad medinddrages og  

 ansvarliggøres i forhold til den udarbejdede plan, jf. også  

 retssikkerhedslovens § 4.
I forhold til  

  

 kontanthjælpsmodtagere,  

 der kun har ledighed som problem  

  

 , får kommunen pligt til at udarbejde en  

 plan, hvis kontanthjælpsmodtageren beder kommunen om det.
Sammenholdt med den  

 gældende bestemmelse i lovens § 9, stk. 1, betyder lovændringen, at både  

 kommunen og kontanthjælpsmodtageren kan tage initiativ til, at der bliver  

 udarbejdet en plan.
Lovændringen indebærer ingen ændringer i forhold til kravene til  

 indholdet af planerne.
Der er således ingen formkrav til de skriftlige  

 planer.  

 Hvis det er åbenbart, at kontanthjælpsmodtageren kun kortvarigt modtager  

 kontanthjælp, fx en ung, der ønsker at søge ind på en uddannelse, er det  

 tilstrækkeligt, at kommunen noterer den pågældendes uddannelsesmål og det  

 tidsmæssige perspektiv herfor.
Loven træder i kraft 1. januar 2001. Det betyder, at  

 kontanthjælpsmodtagere med problemer ud over ledighed, der modtager tilbud om  

 aktivering efter denne dato, skal have udarbejdet en skriftlig plan.
For  

 kontanthjælpsmodtagere, der har ledighed som problem, og som modtager tilbud  

 efter den 1. januar 2001 gælder, at de kan bede kommunen om at få udarbejdet  

 en  

 plan, når kommunen giver tilbud om aktivering.
Socialministeriet, den 18. december  

 2000 Eva Pedersen /Helene Morgenstierne Bilag 1 Vedtaget af Folketinget ved 3. behandling den 15. december 2000 Forslag til Lov om ændring af lov om aktiv socialpolitik (Pligt for kommunerne til at lave skriftlige planer ved  

 aktiveringstilbud) § 1 I lov om aktiv socialpolitik, jf. lovbekendtgørelse nr.  

 266 af 12. april 2000, foretages følgende ændring:
 1.  

  

 I  

  

 § 9  

 indsættes efter stk. 1 som nye  

 stykker:
 »Stk. 2.  

  

 Ved aktivering  

 af kontanthjælpsmodtagere, der modtager hjælp på grund af ledighed, skal  

 kommunen lave en plan, hvis kontanthjælpsmodtageren beder om det.
Stk. 3.  

  

 Kommunen har  

 pligt til at lave  

    

 en skriftlig plan til  

 kontanthjælpsmodtagere med problemer ud over ledighed.
For  

 kontanthjælpsmodtagere under 30 år skal planen laves senest efter en  

 sammenhængende periode med 13 ugers kontanthjælp.
For kontanthjælpsmodtagere  

 over 30 år skal planen laves senest efter en periode med 12 måneders  

 kontanthjælp.  

 « Stk. 2 bliver herefter stk. 4.
§ 2 Loven træder i kraft den 1. januar 2001.
