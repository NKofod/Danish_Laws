Fremsat den 13. april 2004 af Birthe Skaarup (DF),  

 Kristian Thulesen Dahl (DF), Per Dalgaard (DF),  

 Louise Frevert (DF), Pia Kjærsgaard (DF),  

 Peter Skaarup (DF) og Karina Sørensen (DF) Forslag til folketingsbeslutning om indførelse af undervisning i førstehjælp i folkeskolen  

 samt krav om  

  

 bestået prøve i førstehjælp ved erhvervelse af kørekort Folketinget pålægger regeringen at indføre obligatorisk  

 undervisning i førstehjælp på 9. klassetrin i folkeskolen fra og med  

 skoleåret  

 2005-06 samt at foretage ændring i reglerne om kørekort og køreprøver, så  

 erhvervelse af kørekort efter 2010 forudsætter dokumentation for bestået  

 prøve  

 i førstehjælp.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 87, folketingsåret 2001-02, 2. samling (se  

 Folketingstidende 2001-02, 2. samling, forhandlingerne side 5918 samt tillæg  

 A  

 side 4929 og 4932) bortset fra, at tidspunktet er justeret i forhold til  

 seneste forslag.
Forslagsstillerne er af den opfattelse, at kendskab til  

 førstehjælp er vigtigt, og at det derfor skal være en naturlig del af den  

 undervisning, som elever modtager i folkeskolen.
Det er vigtigt at kunne yde  

 hurtig førstehjælp til et nødlidende medmenneske, indtil professionel hjælp  

 kommer frem.
Det ville derfor være et stort samfundsmæssigt gode, hvis flere  

 i  

 befolkningen kunne yde førstehjælp.
 Mange borgere, der pludselig bliver involveret i eller  

 vidne til en ulykke med personskade, forholder sig i dag passive, fordi de  

 ganske enkelt ikke ved, hvad de skal gøre.
 Undervisning i førstehjælp i folkeskolen vil med tiden  

 betyde, at flere borgere vil kunne deltage aktivt på et ulykkesområde, danne  

 sig et overblik over ulykkespladsen, få overblik over personskadernes omfang,  

 prioritere, i hvilken rækkefølge de tilskadekomne skal hjælpes, yde den  

 nødvendige førstehjælp samt alarmere 112 og give en korrekt melding om  

 behovet  

 for ambulancer og andre redningskøretøjer.
 Forslagsstillerne ønsker, at førstehjælp bliver en  

 obligatorisk del af undervisningen i folkeskolen på 9. klassetrin og gerne  

 fra  

 og med skoleåret 2005-06. Undervisningen skal afsluttes med en prøve, og der  

 skal udstedes et prøvebevis til de elever, der består prøven.
 For at understrege vigtigheden af at deltage aktivt i  

 undervisningen over for eleverne og motivere dem til at bestå prøven er det  

 hensigten at ændre reglerne om kørekort og køreprøver således, at erhvervelse  

 af kørekort efter 2010 forudsætter dokumentation for bestået prøve i  

 førstehjælp.
Dermed er der en direkte kobling mellem undervisning i  

 førstehjælp i folkeskolen og muligheden for at erhverve kørekort.
Det skal  

 fremhæves, at der med kørekort menes enhver form for kørekort, der giver  

 adgang  

 til kørsel med motorkøretøj på offentlig vej, dvs. kørekort til knallert,  

 traktor, personbil, lastbil m.v.
Koblingen mellem førstehjælp og kørekort er ikke helt  

 tilfældig, idet mange uheld, hvor der er brug for at kunne yde førstehjælp,  

 netop forekommer i trafikken.
Det er derfor logisk at stille krav om, at man  

 har bestået en prøve i førstehjælp for at kunne erhverve kørekort.  

 Førstehjælp  

 giver tillige en nyttig basisviden, som er god at have, uagtet man ikke  

 umiddelbart påregner at erhverve kørekort.
 Hvis man starter med at undervise i førstehjælp på 9.  

 klassetrin, hvor eleverne typisk er 14-15 år, fra og med skoleåret 2005-06  

 (det  

 er næppe muligt allerede fra det kommende skoleår, 2004-05), vil det passe  

 med,  

 at det fra og med 2010 vil kunne forlanges, at man er i besiddelse af et  

 prøvebevis i førstehjælp for at kunne erhverve kørekort.
 Det er ikke tanken, at det nye krav om at have bestået en  

 prøve i førstehjælp skal have indflydelse på nuværende indehavere af  

 kørekort.  

 De kan beholde deres kørekort og benytte det som hidtil.
Det er derimod tanken, at kravet om at have bestået en  

 prøve i førstehjælp skal gælde for alle, der efter 2010 vil erhverve  

 kørekort,  

 uanset om man har modtaget undervisning i folkeskolen eller ej.
Hvis man  

 f.eks.  

 er fradømt kørekortet og ønsker at generhverve dette efter 2010, skal det  

 dokumenteres i forbindelse med køreprøven, at man har bestået en prøve i  

 førstehjælp.
Har man ikke modtaget undervisning i folkeskolen, og har man  

 ikke  

 bestået folkeskolens kursus, må man således for egen regning deltage i et af  

 de  

 mange førstehjælpskurser, der udbydes af f.eks. aftenskoler.
Dette krav kan  

 forhåbentlig få den gavnlige sidegevinst, at flere nuværende bilister passer  

 endnu bedre på ikke at miste deres kørekort (f.eks. på grund af  

 spirituskørsel), idet en generhvervelse af kørekortet tillige er forbundet  

 med  

 kravet om at have bestået en prøve i førstehjælp og dermed vil blive opfattet  

 som sværere.
 Det er forslagsstillernes opfattelse, at undervisningen i  

 førstehjælp skal indeholde temaer, som er omfattet af følgende almindelige  

 udvidede kursus af 30 timers varighed, der ses udbudt mange steder:
»Orientering om førstehjælpens 4 hovedpunkter, psykisk  

 førstehjælp, egne og andres reaktioner i en stresssituation, trinvis  

 førstehjælp til bevidstløs person, nedsat eller standset vejrtrækning,  

 praktiske øvelser, store blodtab fra åbne sår, chok og chokforebyggelse,  

 knoglebrud/ledskader/forstuvninger, forbrændinger/ætsninger, brystkassens  

 anatomi, årsager til og symptomer på hjertestop, udvendig hjertemassage  

 (teori), udvendig hjertemassage (praktik), genoplivning af børn,  

 situationsøvelser, gennemgang af anatomi, fysiologi og pludselige sygdomme,  

 multiskader m.m.« I tillæg til ovenstående førstehjælpsundervisning vil det  

 tillige være nyttigt, at eleverne modtager instruktion i anvendelse af  

 almindeligt forekommende brandslukningsmateriel samt instruktion i anvendelse  

 af redningsvest.
Brandslukningsmateriel forekommer foruden i køretøjer  

 tillige  

 på mange arbejdspladser, på skibe, i biografer, i restauranter m.v., og  

 redningsveste er standardudstyr på skibe og i fly.
Kendskab til og  

 fortrolighed  

 med anvendelse af sådant udstyr vil være gavnligt i mange pludseligt opståede  

 katastrofesituationer.
Det er tanken, at der fra skoleåret 2005-06 skal være et  

 tilstrækkeligt antal folkeskolelærere, der kan undervise i førstehjælp.
Det  

 vil  

 forudsætte, at lærerne selv har gennemgået et kursus i førstehjælp, bestået  

 en  

 prøve i førstehjælp samt gjort sig bekendt med undervisningsmaterialet.
Der  

 er  

 tale om et relativt lille timeforbrug, der skal investeres i efteruddannelse  

 af  

 lærere som førstehjælpsinstruktører.
I det omfang folkeskolerne ikke selv er i besiddelse af  

 uddannede lærere eller ikke ønsker at uddanne lærere til formålet, er det  

 tanken, at skolerne skal kunne benytte eksterne undervisere.
Det kan f.eks.  

 være Falck-personale, der kan gå ind og forestå undervisningen og afholde  

 prøver og på den måde helt eller delvis erstatte eller aflaste lærerkræfter  

 på  

 skolen.
 Rekvisitterne og materialerne til brug i undervisning i  

 førstehjælp er relativt enkle og billige, f.eks. en dukke til at øve kunstigt  

 åndedræt, lidt forbindinger m.m., og vil formentlig kun i helt ubetydeligt  

 omfang påvirke skolernes budget for undervisningsmateriale.
 Efteruddannelse af lærere vil på kort sigt derimod koste et  

 ukendt mindre beløb, hvilket må afdækkes under udvalgsbehandlingen.
 Undervisning i førstehjælp kan med fordel også kunne indgå  

 som en naturlig del af læreruddannelsen på lærerseminarerne og dermed på  

 længere sigt fjerne behovet for at efteruddanne lærerne.
Eksterne lærerkræfter, f.eks. det ovenfor nævnte  

 Falck-personale, vil naturligvis være en udgift for den enkelte skole.
Regnes  

 der med en timeløn til instruktøren på 500 kr., vil et 30-timers-kursus koste  

 15.000 kr. eksklusive den tid, der medgår ved prøven.
Udvalgsarbejdet må i  

 nærmere omfang afdække, hvor meget et 30-timers-førstehjælpskursus koster,  

 samt  

 i hvilket omfang det skønnes at skolerne får behov for at benytte ekstern  

 undervisning.
Såfremt et flertal i Folketinget finder, at det vil være  

 mere hensigtsmæssigt at placere undervisningen i førstehjælp på et andet  

 klassetrin end 9. klasse, er forslagsstillerne åbne herfor.
Er det ligeledes  

 mere hensigtsmæssigt at lade undervisningen begynde på et andet tidspunkt end  

 det foreslåede 2005-06 og lade kravet om bestået prøve i førstehjælp ved  

 erhvervelse af kørekort fra 2010 træde i kraft på et andet tidspunkt, er  

 forslagsstillerne ligeledes åbne for en drøftelse heraf.
Forslagsstillerne er overbeviste om den samfundsmæssige  

 betydning af, at befolkningen har modtaget undervisning i almindelig  

 førstehjælp.
På længere sigt vil de gavnlige virkninger forhåbentlig begynde  

 at  

 kunne ses på ulykkessteder, hvor flere almindelige borgere aktivt vil kunne  

 tage del i redningsarbejdet, efterhånden som flere og flere årgange kender  

 til  

 førstehjælp.
Skriftlig fremsættelse Birthe Skaarup  

  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af undervisning i førstehjælp i  

 folkeskolen  

 samt krav om bestået prøve i førstehjælp ved erhvervelse af kørekort.
(Beslutningsforslag nr.
B 171).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
