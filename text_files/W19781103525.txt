En spritbilist kørte i grøften og pådrog sig læsioner, der ville binde  

 ham til en kørestol resten af livet, men med mulighed for at køre bil med  

 håndaggregat.
Tiltalefrafald meddelt.(* 2) Sagen blev forelagt af statsadvokaten med indstilling om tiltalefrafald efter retsplejelovens § 723, stk. 2. Sagen  

 angik en bilist, der var sigtet for spirituskørsel.
Kørslen var endt med, at  

 vognen var kørt i grøften, og føreren havde herved pådraget sig så alvorlige  

 læsioner, at han måtte ventes at blive bundet til kørestol resten af livet.  

 Han ville dog have mulighed for at køre bil med håndaggregat.
Uanset at han  

 tidligere var dømt for spirituskørsel, fandt politimesteren og  

 statsadvokaten, at sagen under disse omstændigheder burde sluttes uden  

 tiltale.
Sagen blev tilbagesendt med tiltrædelse af, at påtale blev frafaldet  

 efter reglerne om påtalefrafald i politisager.
(* 1) Offentliggjort i Anklagemyndighedens Årsberetning 1978, side 24-25.
