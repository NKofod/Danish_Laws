(Handelsskolerne) Direktoratet fastsætter følgende regler for omcensur med virkning fra og  

 med 1. december 1975:
 1. Såfremt faglærer og fremmede censor ikke kan blive  

 enige om karakterfastsættelsen, fremsender hver af parterne en begrundet  

 redegørelse for deres karakterer gennem skolens leder til direktoratet.
 2. Det samme gælder for censur med 2 fremmede  

 censorer.
 3. Såfremt en faglærer, hvor censureringen er  

 gennemført med 2 fremmede censorer, efter at have gennemlæst sine elevers  

 bedømte besvarelser ønsker at gøre indsigelser mod bedømmelsen, må læreren  

 senest 14 dage efter modtagelsen af besvarelserne og karakterlisten gennem  

 skolens leder indsende en skriftlig motiveret redegørelse for sin afvigende  

 vurdering af besvarelserne.
 De endelige karakterer fastsættes herefter af direktoratet.
Samtidig ophæves direktoratets skrivelse af 23. februar 1970 P.D.V.
 E.B.
Arne Højsteen, underv. insp.
