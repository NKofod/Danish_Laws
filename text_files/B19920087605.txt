 I medfør af § 52, stk. 1, i medieansvarsloven, jf. lov nr. 348 af 6. juni  

 1991, og efter forhandling med Pressenævnet fastsættes:
Pressenævnet § 1.  Pressenævnet består af en formand og en  

 næstformand og 6 andre medlemmer samt stedfortrædere for disse, jf. lovens §  

 41.
 § 2.  Ved nævnets behandling af en sag medvirker  

 foruden formanden eller næstformanden 3 andre medlemmer, heraf et af de efter  

 udtalelse fra Dansk Journalistforbund beskikkede medlemmer og et medlem  

 beskikket til at repræsentere de redaktionelle ledelser samt et medlem  

 beskikket som offentlighedens repræsentant, jf. lovens § 42.
§ 3.  Nævnet træffer afgørelse i sager om, § 4.  Nævnets formand tilrettelægger nævnets arbejde  

 og fastlægger mødedagene.
Formanden eller næstformanden leder møderne.
 § 5.  Nævnet bistås af et sekretariat, der antages af  

 formandskabet.
§ 6.  Formanden kan afvise klager, som åbenbart ikke  

 hører under nævnets kompetence, eller som er åbenbart grundløse, og klager  

 fra personer, virksomheder m.v., der er uden retlig interesse i det påklagede  

 forhold.
Formanden afviser sager, hvor klagefristen i lovens § 34, stk. 2  

 eller 3, eller § 40 ikke er overholdt.
Sagens forberedelse § 7.  Klage til nævnet skal indgives skriftligt.
Stk. 2.  Nævnet kan af egen drift optage en sag til  

 behandling, hvis sagen er af væsentlig eller principiel betydning.
I tilfælde  

 heraf indhentes en udtalelse fra den forurettede.
Den forurettedes navn  

 nævnes kun, såfremt tilladelse hertil foreligger.
 § 8.  Når en klage er indbragt for nævnet, indhenter  

 nævnet en skriftlig udtalelse fra det massemedie, som klagen vedrører, og kan  

 under sagens behandling indhente supplerende oplysninger hos parterne.
 Stk. 2.  Nævnet kan endvidere kræve udleveret et  

 eksemplar af skriftet og en båndoptagelse af den udsendte radio- eller  

 fjernsynsudsendelse, som klagen vedrører.
 Stk. 3.  Undlader vedkommende massemedie inden 7 dage  

 efter modtagelsen af nævnets henvendelse at fremsende sine kommentarer til  

 nævnet, kan sagen behandles på det foreliggende grundlag.
Stk. 4.  Nævnet kan indkalde sagens parter til mundtlig  

 forhandling.
Såfremt klageren uden lovligt forfald udebliver fra sådan  

 forhandling, kan nævnet afvise klagen eller behandle den på det foreliggende  

 grundlag.
Hvis det indklagede massemedie udebliver, behandles sagen på det  

 foreliggende grundlag.
Sagens afgørelse § 9.  Nævnets møder er ikke offentlige.
 § 10.  Et medlem kan ikke deltage i behandlingen af en  

 klage, der vedrører det massemedie, den pågældende er tilknyttet, eller når  

 der i øvrigt foreligger omstændigheder, som er egnede til at vække tvivl om  

 vedkommendes upartiskhed.
 § 11.  I de i § 10 nævnte tilfælde samt i de tilfælde,  

 hvor medlemmet af andre grunde er forhindret, deltager medlemmets  

 stedfortræder i behandlingen af klagen.
§ 12.  Nævnets afgørelse træffes efter stemmeflerhed  

 ved begrundet kendelse, medmindre en forligsmæssig løsning er opnået mellem  

 parterne.
I tilfælde af stemmelighed er formandens eller næstformandens  

 stemme afgørende.
Hvis en kendelse ikke er enstemmig, skal dissensen anføres  

 i kendelsen.
Navnene på dissentierende medlemmer anføres ligeledes i  

 kendelsen.
 Stk. 2.  Har et mindretal voteret for udsættelse af  

 sagens afgørelse, men skal der ifølge flertallets bestemmelse træffes  

 afgørelse i det pågældende møde, deltager også mindretallet i afgørelsen.
§ 13.  Umiddelbart efter voteringens afslutning  

 indføres kendelsens konklusion og begrundelsen herfor i en  

 forhandlingsprotokol.
En dissens og begrundelsen herfor skal ligeledes  

 indføres i protokollen.
Voteringen sker med angivelse af navn.
 Stk. 2.  Kendelsen udfærdiges snarest muligt skriftligt  

 og underskrives af formanden eller næstformanden for det pågældende møde  

 eller af den, formanden bemyndiger hertil.
 Stk. 3.  Kendelsen sendes til redaktøren for det  

 indklagede massemedie.
Stk. 4.  Nævnet kan pålægge redaktøren for det  

 indklagede massemedie snarest muligt at offentliggøre en kendelse i et af  

 nævnet nærmere fastlagt omfang.
En sådan offentliggørelse skal ske uden  

 kommenterende tilføjelser og på en så fremtrædende måde, som det med  

 rimelighed kan forlanges.
Stk. 5.  Et genmæle skal offentliggøres vederlagsfrit  

 uden unødig forsinkelse og skal bringes på en så fremtrædende måde, som det  

 efter omstændighederne med rimelighed kan forlanges.
Redaktionelle  

 bemærkninger i umiddelbar tilslutning til offentliggørelsen skal indskrænkes  

 til faktiske oplysninger.
 § 14.  De nævnsmedlemmer, der har afgjort en sag,  

 træffer også afgørelse vedrørende spørgsmål om eventuel genoptagelse af  

 sagen.
 § 15.  Der påhviler nævnets medlemmer tavshedspligt,  

 jf. forvaltningslovens § 27.
Udgifter til nævnets virksomhed § 16.  Udgifterne til nævnets virksomhed, herunder  

 udgifter til nævnets sekretariat og vederlag til nævnets medlemmer afholdes  

 af massemedierne efter følgende fordelingsnøgle:
§ 17.  Nævnet afgiver årligt beretning om sin  

 virksomhed til justitsministeren.
Nævnet offentliggør sin beretning.
 § 18.  Bekendtgørelsen træder i kraft den 15. november  

 1992.
