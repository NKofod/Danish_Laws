 Ref.: Kundgørelse for Forsvaret B.7-1981.
 Bilag: Normer for boligtjenestetelefoner inden for Forsvarskommandoens  

 myndighedsområde.
 Erstatter: Hærbefaling nr. 29/1969. Hærbefaling nr. 3/1970, pkt. 2. Tillæg  

 C til FLVBST 310-1. CHS BST 313-1.
FORMÅL 1. Denne bestemmelse har til formål at fastsætte  

 regler for tildeling og administration af boligtjenestetelefoner inden for  

 Forsvarskommandoens myndighedsområde.
 Bestemmelse slutter sig til ref.
TILDELING 2. Boligtjenestetelefon kan tildeles personel, som det  

 af beredskabsmæssige og lignende tjenstlige forhold er absolut påkrævet at  

 kunne opkalde tjenstligt uden for normal tjenestetid, eller som af hensyn til  

 udførelsen af pålagte tjenestepligter jævnligt og i større omfang må foretage  

 tjenstlige telefonopkald fra bopæl.
Endvidere kan boligtjenestetelefon  

 tildeles personel, der indgår i tilkaldevagtordninger, der træder i stedet  

 for vagtordninger, der medfører konstant ophold på tjenestestedet.
 Ingen kan tildeles mere end een boligtjenestetelefon.
Følgende kriterier lægges til grund for tildeling af boligtjenestetelefon:  

 a.
Beredskabsmæssige kriterier.
Personel i nøglefunktioner, som af  

 beredskabsmæssige grunde absolut nødvendigt må kunne tilkaldes uden for  

 normal tjenestetid. b.
Vagt- eller tilsynskriterier.
Personel, der uden for  

 normal tjenestetid indgår i en af en foresat kommandomyndighed fastlagt eller  

 godkendt tilkaldevagtordning efter en roste/tørn, der træder i stedet for en  

 vagtordning, der medfører konstant ophold på tjenestestedet. c.
Personellets  

 muligheder for at løse pålagte opgaver i øvrigt.
Personel, som ved  

 stillingsbeskrivelse eller med særlige tjenestepligter, som er godkendt af en  

 foresat kommandomyndighed, er pålagt opgaver, som absolut nødvendigt kræver,  

 at det kan opkaldes telefonisk i hjemmet, eller jævnligt og i større omfang  

 må foretage tjenstlige telefonopkald fra bopælen.
3. Tildeling af boligtjenestetelefoner inden for  

 Forsvarskommandoens myndighedsområde fastsættes på baggrund af nævnte  

 kriterier og de i bilaget tildelte normer således: a.
Forsvarskommandoen  

 fastsætter tildeling for Forsvarskommandoens stabe. b.
Chefen for Forsvarets  

 operative Styrker fastsætter tildeling for Chefen for Forsvarets operative  

 Styrkers stab. c.
Vestre Landsdelskommando fastsætter tildeling for - Vestre  

 Landsdelskommandos stab, - underlagte myndigheder og - hærens skoler inden  

 for Vestre Landsdelskomandoes geografiske område. d. Østre Landsdelskommando  

 fastsætter tildeling for - Østre Landsdelskommandos stab, - underlagte  

 myndigheder, - Bornholms Region og - forsvarets skoler og myndigheder inden  

 for Østre Landsdelskommandos geografiske område, med undtagelse af sådanne,  

 som henhører under Hærens Materielkommando, søværnet og flyvevåbnet. e.  

 Hærens Materielkommando fastsætter tildeling for - Hærens Materielkommandos  

 centralledelse og - underlagte myndigheder. f.
Søværnets operative Kommando  

 fastsætter tildeling for - Søværnets operative Kommandos stab og - underlagte  

 myndigheder. g.
Søværnets Materielkommando fastsætter tildeling for -  

 Søværnets Materielkommando, - underlagte myndigheder og - søværnets skoler  

 m.v. h.
Flyvertaktisk Kommando fastsætter tildeling for - Flyvertaktisk  

 Kommando, - operativt underlagte myndigheder og - flyvevåbnets skoler m.v. i.  

 Flyvematerielkommandoen fastsætter tildeling for - Flyvematerielkommandoen og  

 - underlagte myndigheder. j.
NATO-Depotforvaltningen fastsætter tildeling for  

 NATO-Depotforvaltningen.
 4. Tvivlsspørgsmål vedrørende kriterier for tildeling  

 af boligtjenestetelefon forelægges til Forsvarskommandoens afgørelse.
 5. Senest 1 MAR hvert år kan motiverede indstillinger  

 om ændringer af gældende normer for boligtjenestetelefoner tilsendes  

 Forsvarskommandoen via foresat kommandomyndighed.
 Indstillinger om særlige ordninger for så vidt angår det ydede vederlag  

 for boligtjenestetelefon bilægges fornøden dokumentation for  

 telefoneringsudgifterne, herunder en opgørelse over udgifterne ved tjenstlige  

 opkald fra hjemmet.
 Indstillinger om ændring af normer for boligtjenestetelefoner, som er en  

 følge af vagt- eller tilsynskriteriet, kan dog tilsendes Forsvarskommandoen  

 via foresat kommandomyndighed når behov måtte foreligge, idet sådanne  

 indstillinger motiveres og bilægges en opgørelse over økonomiske  

 konsekvenser/besparelser, som er en følge af tjenesteomlægningen, samt  

 oplysning om hvilken foresatte kommandomyndighed, der har godkendt  

 tilkaldevagtordningen.
ADMINISTRATION 6. Telefonabonnementer inden for Forsvarskommandoens  

 myndighedsområde, der er oprettet af forsvaret, og som midlertidigt ikke  

 anvendes til tjenstlige telefoner eller boligtjenestetelefoner, administreres  

 i puljer således: - Abonnementer inden for Østre Landskommandos og Bornholms  

 geografiske område administreres i en pulje ved Østre Landsdelskommando. -  

 Abonnementer inden for Vestre Landsdelskommandos geografiske område  

 administreres i en pulje ved Vestre Landsdelskommando.
 Respektive landsdelskommandoer varetager inden for nævnte geografiske  

 områder forbindelsen til respektive teleadministrationer vedrørende  

 flytninger af ledige abonnementer, samt oprettelse og nedlæggelse af  

 abonnementer.
 Ledige abonnementer overføres fra den ene pulje til den anden efter  

 indbyrdes aftale, når behov foreligger, idet ledige abonnementer i de 2  

 puljer udnyttes, forinden et nyt abonnement oprettes.
7. På grundlag af den i pkt. 3 nævnte tildeling af  

 boligtjenestetelefoner foretager forvaltningsmyndighederne (regimenter,  

 flådestationer, flyvestationer, kommandantskabsforvaltende myndigheder,  

 skoler m.v.) de nødvendige administrative forretninger således: a.
Ved  

 personskifte i tjenestestillinger, hvortil boligtjenestetelefon er tildelt,  

 optages tildeling/ophør af tildeling i befaling, og den regnskabspligtige  

 myndighed gives meddelelse herom. b.
Den regnskabspligtige myndighed  

 udbetaler løbende vederlag for boligtjenestetelefon til berettigede, idet  

 første vederlag dog først vil kunne ydes, når den berettigede har forevist  

 dokumentation for, at der er oprettet telefon i hans navn. c.
Kvitteringer  

 for flytning af boligtjenestetelefon, som i henhold til ref. kan godtgøres,  

 attesteres af forvaltningsmyndigheden, som tilsender den til den  

 regnskabspligtige myndighed, der herefter udbetaler flytteomkostningerne til  

 brugeren. d.
Såfremt en person i en tjenestestilling, hvortil  

 boligtjenestetelefon er tildelt, ikke har telefon i privat abonnement,  

 anmoder forvaltningsmyndigheden den pågældende landsdelskommando om at  

 foranledige telefon oprettet med forsvaret som abonnent og den berettighede  

 som bruger på dennes privatadresse. e.
Såfremt en person i en  

 tjenestestilling, hvortil boligtjenestetelefon er tildelt, afgår fra den  

 pågældende stilling uden at skulle bestride en anden stilling, hvortil  

 boligtjenestetelefon er tildelt, tilbyder forvaltningsmyndigheden, at han kan  

 overtage en telefon i forsvarets abonnement på de i ref. anførte vilkår.  

 Såfremt han ønsker at overtage abonnementet meddeler forvaltningsmyndigheden  

 dette til vedkommende landsdelskommando, idet meddelelsen bilægges en  

 erklæring fra den pågældende om, at han ønsker at overtage abonnementet.  

 Landsdelskommandoen giver meddelelse herom til den pågældende  

 teleadministration.
Forvaltningsmyndigheden drager omsorg for, at abonnenten  

 indbetaler overtagelsesgebyret til den regnskabspligtige myndighed.
Såfremt  

 brugeren ikke ønsker at overtage abonnementet, meddeler  

 forvaltningsmyndigheden dette til vedkommende landsdelskommando, der  

 foranlediger abonnementet flyttet til den i pkt. 6 nævnte pulje.
BRUGERENS FORHOLD 8. Uanset abonnementsforholdet tilgår  

 abonnementsregninger m.v. brugeren direkte og betales af denne.
Før første  

 udbetaling af vederlag for boligtjenestetelefon kan foretages, skal den  

 berettigede ved forevisning af abonnementskvittering for den  

 regnskabspligtige myndighed dokumentere, at telefon er oprettet med ham som  

 bruger.
 9. Brugeren foretager normale henvendelser til  

 teleadministrationen vedrørende telefonens drift, herunder fejlretning og  

 eventuel flytning i forbindelse med bopælsskift.
 I øvrige tilfælde, hvor det drejer sig om foranstaltninger, der kan  

 medføre udgifter for forsvaret rettes henvendelse til  

 forvaltningsmyndigheden.
 10. Brugeren har pligt til at underrette  

 forvaltningsmyndigheden om alle forhold, der kan få indvirkning på udbetaling  

 af vederlaget for boligtjenestetelefon.
 Brugeren, der udnytter et af forsvarets abonnementer, har pligt til at  

 henlede forvaltningsmyndigheden herpå i tilfælde, hvor tildeling af  

 boligtjenestetelefon ophører.
 11. Forsikring af telefonapparater påhviler alene  

 brugeren.
SÆRREGLER 12. Chefen for Hendes Majestæt Dronningens  

 Adjudantstab, Hendes Majestæt Dronningens Jagtkaptajn, Hendes Majestæt  

 Dronningens adjudanter og Hans kongelige Højhed Prinsens adjudant, der er i  

 lønning ved en myndighed under Forsvarskommandoen, er tildelt  

 boligtjenestetelefon, idet den pågældendes regnskabspligtige myndighed  

 varetager de opgaver, som i henhold til ovenstående pkt. varetages af  

 forvaltningsmyndigheden.
IKRAFTTRÆDEN 13. Denne bestemmelse træder i kraft ved modtagelsen.
OVERGANGSBESTEMMELSER 14. Tildeling efter disse regler iværksættes i en  

 overgangsperiode, der varer fra bestemmelsernes modtagelse indtil den 1 JAN  

 1982.
 I overgangsperioden kan der ved en forvaltningsmyndighed ikke udnyttes  

 flere boligtjenestetelefoner end svarende til den største af den hidtidige og  

 den fremtidige tildeling.
 I overgangsperioden ophører tildeling af boligtjenestetelefoner til  

 stillinger, som efter end nye normering ikke skal have tildelt  

 boligtjenestetelefon ved afgang fra stillingen, dog senest med udgangen af  

 DEC 1981.
 Ved nytildeling har tildeling efter kriteriet i pkt. 2.a. højest  

 prioritet, og derefter efter kriteriet i pkt. 2.b.
