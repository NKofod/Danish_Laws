 Denne tvist vedrører bl.a. spørgsmålet om, hvorvidt  

 klager som rådgiver er ansvarlig for fejlberegning af  

 anlægstilskud til fjernvarme og vand.
Klager udtaler, at der blev indgået aftale mellem klager og  

 indklagede i september, men at klager startede tidligere, formentlig i juli.  

 Klager har derfor ikke haft noget at gøre med udarbejdelsen af  

 skemaerne A og B som indeholder de omtvistede beregninger, da disse allerede  

 forelå inden klagers start.
Klager udtaler derudover, at  

 tilslutningsafgiften ikke har noget at gøre med liciteringen eller  

 tilbudsindhentningen, det er en bygherreudgift.
 Indklagede udtaler, at klager overtog rådgivningen fra april og at  

 det var klager der indhentede oplysninger om tilslutningsafgiften.
Voldgiftsretten udtaler, at rådgivningsaftalen er indgået i  

 september og klager derudover har arbejdet fra juli måned.
Indklagede  

 må herefter bevise at arbejdet startede tidligere.
Derudover er det  

 udokumenteret, at en af klagers ansatte skulle have godkendt beregningen af  

 tilslutningsafgiften.
 Da indklagede ikke har bevist, at der foreligger et ansvarsgrundlag kan  

 indklagedes modkrav ikke tages til følge.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører totalrådgivning.
Ved klageskrift af 20. maj 1999 har klager indklaget  

 indklagede for en i henhold til "Regler for behandling af sager ved  

 Voldgiftsretten for bygge- og anlægsvirksomhed" nedsat voldgiftsret  

 bestående af tømrermester Poul-Erik Pedersen, arkitekt m.a.a.  

 Lars Møller og landsdommer Knud A.
Knudsen, sidstnævnte som  

 rettens formand.
 Vedrørende en del af klagerens krav blev der  

 indgået forlig under et møde i voldgiftsretten den 7. august  

 2000.
For så vidt angår den resterende del af kravet  

 har klageren nedlagt påstand om, at indklagede skal betale 453.749,01  

 kr. (inkl. moms) med rente 1 % pr. påbegyndt måned Af 136.859,38 kr. fra den 1. december 1996, af 270.000,00 kr. fra den første april 1997, af 45.000,00 kr. fra den 1. august 1998 og af 1.889,63 kr. fra den 1. juni 1999, alt til betaling  

 sker.
Indklagede har påstået frifindelse,  

 subsidiært mod betaling af et mindre beløb.
Indklagedes  

 synspunkt er, at man har et modkrav, der overstiger eller ækvivalerer  

 klagerens krav.
Den 19. september 1996 blev der mellem parterne  

 vedrørende byggeriet indgået aftale om teknisk rådgivning  

 og bistand vedrørende arkitekt- og ingeniørarbejdet ved  

 opførelsen af 10 almennyttige lejligheder, 10 andelsboliger og et  

 center og endvidere nødvendige anlægsarbejder,  

 haveanlægget samt fælles P-plads.
Opgaven skulle løses  

 på basis af det af en nedsat gruppe udarbejdede tegningsmateriale samt  

 de ændringer, som myndigheder, bygherrer/totalentreprenør  

 måtte kræve for udstedelse af byggetilladelse,  

 bygherreønsker og totalentreprenørønsker inden  

 udbud.
 I afsnittet om arkitekt og ingeniørens ydelser  

 hedder det bl.a.:
 "Klager indhenter oplysninger om tilslutningsafgifter m.v.  

 fra forsyningsselskaber og øvrige offentlige myndigheder,  

 således at de økonomiske konsekvenser af myndighedernes krav er  

 indarbejdet i projektet inden licitationen.
.." Ydelserne omfatter endvidere bl.a. "Dispositionsforslag  

 (er udført af arkitekt" og "Myndighedsprojekt med alle ydelser,  

 herunder jordarbejde, belægningsarbejde ..ekstrafundering (pæle  

 .." Arbejdet omfattede ikke :
 "Udarbejdelse af detailprojekt for overbygning.  

 (Ydervægge, bærende og ikke bærende indvendige  

 skillevægge, etageadskillelse, tagkonstruktion samt tilhørende  

 statiske beregninger).
 Tryk af tegninger og fagbeskrivelser m.v.
Byggeregnskab og byggeadministration Byggeledelse Fagtilsyn" Som indklagedes ydelser er anført:
 "Landinspektørarbejde, geotekniske  

 undersøgelser, alle juridiske dokumenter, økonomisk styring og  

 kontrol, kontraktforhandling og kontrahering.
Etablering af all-risk-forsikring for byggeriet" Aftalen indeholder bestemmelser om betaling i tre rater og  

 om, at betaling på grundlag af faktura er løbende måned +  

 30 dage, og at efter forfald tillægges renter 1 % pr. måned fra  

 forfaldsdato.
Rådgiverne skulle tegne og betale objektforsikring.
De tre første poster i klagerens krav er kravet for  

 betaling af de tre rater i henhold til fremsendte fakturaer.
Den fjerde post  

 vedrører dækning af udlæg til kopiering af tegninger.
 Indklagede har opgjort sit modkrav således:
 1.
Pæleramning, bæreevne eftervist af anden  

 tekniker Kr.     9.750,00 2.
Objektforsikring ikke tegnet af klager Kr.     5.050,00 3.
Anlægstilskud, fjernvarme (fejlberegning) Kr. 169.874,75 4.
Anlægstilskud, vand (fejlberegning) Kr. 259.941,17 5.
Anlæg af stiarealer jf. byggetilladelse Kr. 103.750,00 I alt Kr. 548.365,92 Klageren havde i skrivelse af 15. november 1996 (bilag 26)  

 erkendt, at enkelte pæle ikke havde den fornødne bæreevne,  

 men med samme begrundelse som anført i kontrolberegningen gjort  

 gældende, at den samlede bæreevne ville være  

 tilstrækkelig.
Geoteknisk Institut var i en rapport af den 13. december  

 1996 kommet til i det væsentlige samme konklusion (bilag 28).
Klageren har tegnet objektforsikring den 21. februar  

 1997 (bilag 31). Indklagede gør gældende, at klageren, som det  

 fremgår bl.a. af byggemødereferat nr. 6 (bilag H), havde  

 påtaget sig at sørge for, at bygherrens rådgiver blev  

 omfattet af klagerens objektforsikring.
Da det ikke skete, skal klageren  

 betale udgiften til en sådan forsikring (bilag Ø).
 Beløbet udgør differencen mellem det  

 faktisk betalte tilslutningsbidrag (bilag T) og det på skema A og B  

 opførte (bilag P, Q, S og U).
 Beløbet udgør differencen mellem den  

 faktisk betalte tilslutningsafgift (bilag R) og den på skema A og B  

 opførte (bilag P, Q og S).
 Der er tale om det beløb til ekstra  

 stianlæg uden for entreprisegrænsen (bilag AE), som indklagede  

 har måttet afholde, da det var en betingelse i byggetilladelserne  

 (bilag Z).
 Der er under den mundtlige forhandling den 5. september  

 2000 afgivet vidneforklaring af direktør fra klageren og  

 direktør fra indklagede.
Direktør fra klageren har forklaret,  

 at han formentlig i februar 1996 var med til et møde hos bygherrens  

 rådgiver.
Han udarbejdede et notat om, hvad ekstra fundering ville  

 koste.
På et senere tidspunkt blev indklagede uenig med arkitekten, og  

 vidnet blev opfordret til at forestå såvel arkitekt- og  

 ingeniørarbejdet.
Den første arkitekt havde dog allerede  

 udarbejdet arkitekttegning.
I april måned forelå det  

 første udkast til rådgivningsaftale, men der blev udarbejdet  

 flere udkast, før man blev enige om den aftale, der blev indgået  

 den 19. september 1996. Klageren var dog begyndt at arbejde på opgaven,  

 før aftalen blev indgået, formentlig i juli måned.
Han har  

 intet haft at gøre med udarbejdelse af skema A og B (bilag Q og S)  

 eller med at fremskaffe talmateriale til brug herfor.
Foreholdt bilag X  

 forklarede han, at han aldrig har givet oplysninger om, hvilke tal der skulle  

 indgå i skema B.
Han har aldrig fået at vide, hvornår skema  

 A og B var indsendt.
Noget af det første, han gjorde, var at  

 fremskaffe oplysninger vedrørende el, vand og fjernvarme af hensyn til  

 ledningsføringen og rørdimensioneringen.
Disse oplysninger blev  

 udarbejdet før licitationen.
Tilslutningsafgift har intet med licitationen eller  

 tilbudsindhentningen at gøre.
Det er en bygherreudgift.
Oplysning om  

 afgiftens størrelse har først betydning ved indsendelse af  

 skema B, og på dette tidspunkt bør man kende  

 licitationsresultatet.
Klageren fremskaffede takstblad fra det kommunale  

 vandværk og videresendte dette til indklagede.
Det lå, før  

 klageren blev tilknyttet byggeriet, fast, at der var tale om tre projekter,  

 og ikke som anført i den oprindelige lokalplan, ét projekt.  

 Dispensationen hertil var givet længe før, klageren begyndte at  

 arbejde på sagen.
Vidnet har ikke engang set bilag U, og bilaget har  

 ikke været drøftet med vidnet.
 Erklæringen fra Geoteknisk Institut dokumenterer, at  

 sikkerheden som helhed er i orden.
Vidnet fik tegninger fra arkitekten og situationsplan  

 dækkende området inden for entreprisegrænsen.
Her var  

 fortovet ikke med.
Stierne ligger på et offentligt areal, ejet af  

 kommunen.
Det var både bygherrens rådgivers og indklagedes  

 opfattelse, at alle grundejere skulle deltage i dækningen af udgiften.  

 Sådan blev det bare ikke.
Vidnet ved ikke, hvem det stod for projektet,  

 og det var i hvert fald ikke omfattet af klagerens honoraraftale.
Det er  

 indklagede, der har forhandlet med kommunen, og indklagede har været  

 nødt til at få arbejdet udført for at få  

 ibrugtagningstilladelse.
Indklagede havde spurgt, om klageren ville lade sin egen  

 objektforsikring omfatte også bygherrens rådgiver.
Vidnet sagde  

 efter omstændighederne ja.
Indklagede skulle betale merpræmien.  

 Forsikringen blev ikke tegnet, da uoverensstemmelsen opstod, og derefter  

 ønskede klageren ikke at opfylde indklagedes ønske.
Klageren  

 tegnede sin egen forsikring i februar 1997.
Direktør fra indklagede har forklaret  

 om, hvorledes indklagede i 1995 fik option på grundkøbet.
I  

 løbet af vinteren 1995/96 var første dispositionsplan,  

 udarbejdet af bygherrens rådgiver, klar.
Det var grundlaget for skema  

 A.
Omkring samme tid blev klageren opfordret til at være  

 ingeniør på sagen.
Da skitseprojektet var færdigt, var der  

 gennemgang heraf i begyndelsen af april 1996. Klageren blev opfordret til at  

 påtage sig såvel ingeniør- som arkitektarbejdet, og det  

 første udkast til rådgivningsaftale forelå den 12. april  

 1996, og fra dette tidspunkt har klageren overtaget sagen.
Der var  

 forhandlinger om fast pris, og klageren blev bedt om at skaffe oplysninger om  

 tilslutningsafgift, det gør indklagede aldrig selv.
Den 13. eller 14.  

 april 1996 bekræftede en ansat fra klagerens kontor til brug for  

 udarbejdelse af skema B, at beløbet for tilslutningsafgift,  

 opført i skema A, stadig var det samme.
Lokalplanen taler om et  

 lokalcenter, og der er ikke meddelt dispensation.
Det samlede projekt i tre  

 dele er blot blevet godkendt.
Problemet opstod, da man i løbet af  

 sommeren skulle have byggevand.
Så blev det ikke opfattet som ét  

 centerbyggeri.
Hvis det blot var blevet opfattet som ét centerbyggeri,  

 havde det været de takster, indklagede havde regnet med, der havde  

 været gældende.
Klageren blev straks mundtligt involveret i  

 problemerne.
Problemet med pælenes bæreevne var, ar  

 klageren ikke fra starten fik dokumenteret bæreevnen godt nok.
Klageren  

 kom med mange forskellige oplysninger og tal.
Derfor krævede bygherren  

 en ny vurdering, som indklagede har måttet betale.
Indklagede og bygherrens rådgiver kendte intet til  

 problemet om stianlæg, før det dukkede op som betingelse i  

 byggetilladelserne.
Hvis klageren i tide havde drøftet  

 spørgsmålet igennem med kommunen, kunne problemet have  

 været løst før indsendelse af skema B, eller i hvert fald  

 før dettes godkendelse.
Klageren har påtaget sig at tegne den  

 udvidede objektforsikring og skal derfor betale.
Indklagede har til støtte for  

 modkravene anført, at klageren gik i gang med arbejdet på et  

 tidligere tidspunkt end forklaret af klager.
Aftalen af 19. september 1996  

 var alene en formalisering af en tidligere indgået aftale.
Klageren var  

 dybt involveret fra april 1996, og rådgivningsaftalen stammer fra tiden  

 forud for skema B.
For så vidt angår anlægstilskud  

 vedrørende fjernvarme og vand skal klageren betale differencen mellem  

 de i skema B beregnede tilslutningsafgifter og de beløb, indklagede  

 har måttet betale. Årsagen til differencen skyldes navnlig, at  

 kommunen har betragtet byggeriet som tre selvstændige enheder, hvorfor  

 der er blevet beregnet tre afgifter.
Det var klagerens opgave at indhente  

 alle relevante oplysninger om tilslutningsafgifter m.v., således at  

 disse kunne indgå korrekt i skema B.
Da det ikke er sket, og da  

 klageren åbenbart intet har foretaget for at få verificeret  

 tallene, er klageren erstatningsansvarlig.
 Det er klagerens ansvar, at der opstod tvivl om  

pælenes bæreevne, og klageren skal derfor betale den af  

 bygherren krævede efterkalkulation.
Klageren burde som projektleder have sørget for, at  

 problemet vedrørende stianlægget var blevet afklaret  

 inden licitationen, således at udgiften kunne være blevet  

 medtaget i forbindelse dermed.
Klageren er derfor på grund af den  

 mangelfulde rådgivning erstatningsansvarlig.
Klageren havde påtaget sig at tegne  

objektforsikring omfattende også bygherrens rådgiver.
Da  

 det ikke er sket, skal klageren betale udgiften til den særskilt  

 tegnede forsikring.
Klageren har gjort gældende, at der i  

 realiteten er tale om en inkassosag, idet indklagede ikke har bestridt det  

 rejste krav, og der er ikke grundlag for at imødekomme nogen af  

 modkravene.
Klageren har først været rådgiver fra juli  

 måned 1996, væsentlig senere end godkendelse af skema B i maj  

 måned.
Der er intet, der støtter indklagedes forklaring om, at  

 en medarbejder hos klageren før udarbejdelsen af skema B skulle have  

 udtalt sig om den tilslutningsafgift, som indklagede havde  

 anført i skema A.
Desuden er der i rådgivningsaftalen ikke  

 fastsat nogen budgetgrænse.
Klageren skulle indhente oplysninger, og  

 det er sket.
Der er ikke givet garanti, tilsikring eller lignende med hensyn  

 til beregning af afgifterne, og der er ikke udvist uagtsomhed fra klagerens  

 side.
Der er altså intet ansvarsgrundlag.
Endvidere er der ikke  

 dokumenteret noget tab.
Klageren har herved henvist til afgørelserne  

 gengivet i Kfe 1997/11, 1995/13 og 1997/21. Endelig ville der højst  

 kunne blive tale om en reduktion af honoraret.
Klageren havde bl.a. gennem Geoteknisk Instituts  

 erklæring godtgjort, at pælenes bæreevne samlet set var i  

 orden.
Det nu rejste krav er derfor klageren uvedkommende.
Stiarealet er ikke omtalt i  

 rådgivningsaftalen, og rådgiverens ansvar går ved  

 entreprisegrænsen.
Der foreligger intet om, at klageren skulle have  

 overset noget vedrørende en udgift, som efter projektet skulle  

 afholdes af bygherren.
 Under de af klager omtalte omstændigheder har der  

 ikke foreligget en pligt for klageren til at tegne objektforsikring  

 for andre end sig selv.
 Voldgiftsrettens bemærkninger:
Rådgivningsaftalen er indgået mellem  

 parterne den 19. september 1996, men det er ubestridt, at klageren  

 påbegyndte sit rådgivningsarbejde tidligere.
Klager har  

 forklaret, at rådgivningen formentlig begyndte i juli måned, i  

 hvert fald efter indsendelse af skema B.
Det bliver derfor indklagedes  

 bevisbyrde, at rådgivningen skulle være begyndt forud herfor.
Det  

 er udokumenteret, at en af klagerens medarbejdere, som forklaret af  

 indklagede, skulle have godkendt beregningen af det beløb til  

 tilslutningsafgift, der indgik i skema B.
Da indklagede således ikke  

 har bevist, at der foreligger noget ansvarsgrundlag, kan indklagedes  

 påstand om modkrav for fejlberegning af anlægstilskud til  

 fjernvarme og vand allerede af denne grund ikke tages til følge.
Klageren er muligt fremkommet med forskellige tal og  

 oplysninger om pælenes bæreevne.
Klageren har imidlertid  

 selv bekostet den af Geoteknisk Institut udarbejdede rapport, som bygherren  

 burde have kunnet stole på.
Klageren kan derfor ikke  

 pålægges at skulle afholde udgiften til den yderligere  

 undersøgelse, der er foretaget.
Klageren overtog et allerede udarbejdet projektmateriale.  

 Det må lægges til grund, at stiarealet ligger uden for  

 grundgrænsen og entreprisegrænsen, som sædvanligvis er  

 afgørende for, hvad en rådgiver skal beskæftige sig med.  

 Der foreligger ikke i sagen oplysninger, der kunne få klageren til at  

 tro, at han skulle beskæftige sig med forhold uden for  

 entreprisegrænsen.
Der er ikke holdepunkter herfor i  

 rådgivningsaftalen, og de af kommunen stillede betingelser i  

 byggetilladelserne to måneder efter godkendelsen af skema B kan heller  

 ikke tages som udtryk herfor.
Ej heller dette modkrav kan  

 imødekommes.
Klageren havde været indforstået med at tegne  

 en objektforsikring omfattende også bygherrens rådgiver.  

 Henset til en sådan aftales meget usædvanlige karakter var det  

 naturligt ikke at tegne en sådan forsikring, da uoverensstemmelserne  

 var opstået mellem parterne.
Heller ikke dette modkrav kan  

 imødekommes.
 Da klagerens krav er dokumenteret, og da indklagedes  

 modkrav ikke kan imødekommes, afsiges der kendelse i overensstemmelse  

 med klagerens påstand.
 THI BESTEMMES:
Indklagede skal til klageren betale 453.749,01 kr. med rente 1 % pr. påbegyndt  

 måned af 136.859,38 kr. fra den 1. december 1996, af 270.000,00 kr. fra den 1. april 1997, af 45.000,00 kr. fra den 1. august 1998 og af 1.889,63 kr. fra den 1. juni 1999, alt til betaling sker.
 Indklagede skal betale 30.000 kr. i sagsomkostninger til  

 klageren.
 De omkostninger, der har været forbundet med  

 voldgiftsrettens behandling af sagen, skal betales af indklagede efter  

 opgørelse og påkrav fra Voldgiftsnævnet.
 Kendelsen skal opfyldes inden 14 dage efter dens  

 modtagelse.
