 I henhold til kildeskattelovens § 65 C, stk. 2, § 66, stk. 1-3, § 66 A,  

 stk. 1, § 67, stk. 2, 3. pkt., og § 114 bestemmes følgende:
 § 1.  Udbytteskat og royaltyskat indbetales af den  

 indeholdelsespligtige til Statsskattedirektoratet, der giver nærmere  

 anvisning om den fremgangsmåde, som skal følges ved indbetalingen.
 Stk. 2.  Indbetaling af royaltyskat anses for rettidig,  

 når den finder sted senest ved udløbet af den måned, der følger efter den  

 måned, hvori royaltyskat er forfalden til betaling.
 Stk. 3.  Falder den efter kildeskattelovens § 66, stk.  

 1, 2. pkt., og den i stk. 2 nævnte sidste dag for rettidig indbetaling af  

 henholdsvis udbytteskat og royaltyskat på en helligdag eller en lørdag,  

 forlænges fristen for indbetaling til den nærmest følgende hverdag.
 § 2.  Statsskattedirektoratet bemyndiges til at  

 indrømme henstand med indbetaling af udbytteskat efter kildeskattelovens §  

 66, stk. 2, 2. og 3. pkt.
 § 3.  Statsskattedirektoratet bemyndiges til at  

 fastsætte de i kildeskattelovens § 66, stk. 3, 3. pkt., og § 66 A, stk. 1, 4.  

 pkt., omhandlede daglige bøder.
 § 4.  Statsskattedirektoratet bemyndiges til at træffe  

 de i kildeskattelovens § 67, stk. 2, 3. pkt., omhandlede afgørelser om  

 kontant udbetaling af udbytteskat til skattepligtige selskaber, fonde og  

 foreninger m.v.
§ 5.  Hvis en skattepligtig royaltymodtager, der er  

 omfattet af kildeskattelovens § 2, stk. 1, litra i), eller  

 selskabsskattelovens § 2, stk. 1, litra g), dokumenterer at være  

 hjemmehørende i fremmed stat, Færøerne eller Grønland, hvormed Danmark har  

 indgået dobbeltbeskatningsoverenskomst, nedsættes indeholdelsesprocenten  

 eller bortfalder indeholdelsen af royaltyskat i overensstemmelse med  

 overenskomstens bestemmelser.
Når Danmarks afkald eller begrænsning af  

 beskatningsretten er betinget af, at royalty'en er skattepligtig i fremmed  

 stat, Færøerne eller Grønland, skal modtageren fremvise fornøden  

 dokumentation herfor, jf. stk. 2 og 3.
Stk. 2.  Dokumentation efter stk. 1 skal indsendes til  

 Statsskattedirektoratet, der træffer afgørelse om, hvorvidt indeholdelse af  

 royaltyskat kan nedsættes eller bortfalde.
Afgørelsen meddeles den  

 skattepligtige og den indeholdelsespligtige.
 Stk. 3.  Statsskattedirektoratet kan bestemme, at der  

 ved dokumentation efter stk. 1 skal anvendes en af direktoratet udarbejdet  

 eller godkendt blanket.
 § 6.  Bekendtgørelsen træder i kraft den 1. januar  

 1988.
 Stk. 2.  Fra bekendtgørelsens ikrafttræden ophæves  

 bekendtgørelse nr. 452 af 8. september 1969 og bekendtgørelse nr. 514 af 22.  

 december 1970.
