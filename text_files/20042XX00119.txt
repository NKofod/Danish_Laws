Skriftlig fremsættelse (4. marts 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af afskrivningsloven,  

 ejendomsavancebeskatningsloven og tonnageskatteloven (Beskatning ved  

 afståelse  

 af kontrakter om levering af skibe og andre driftsmidler samt  

 entreprisekontrakter.
Beskatning ved afståelse afskibe og andre driftsmidler,  

 der en  

 dnu ikke er færdige til at indgå i driften af en virksomhed) (Lovforslag nr.
L 125).
Ligningsrådet har i en bindende forhåndsbesked af 17. august  

 2004 vedrørende salg af en kontrakt om nybygning af et skib antaget, at der  

   

 når bortses fra efterbeskatning af forskudsafskrivninger på skibet  med  

 de  

 gældende regler ikke er hjemmel til at medregne fortjeneste eller tab ved  

 opgørelsen af sælgerens skattepligtige indkomst.
Retstilstanden er den samme  

 for så vidt angår kontrakter om levering af andre driftsmidler og  

 entreprisekontrakter.
 Med  

 de gældende regler er der således ikke hjemmel til at medregne fortjeneste  

 eller tab ved afståelse af kontrakter om levering af skibe og andre  

 driftsmidler, f.eks. fly eller tog, eller kontrakter om opførelse af  

 bygninger  

 (entreprisekontrakter). Der er heller ikke hjemmel til at beskatte skibe  

 eller  

 andre driftsmidler, der er leveret til en virksomhed, men endnu ikke færdige  

 til at indgå i driften.
Det  

 vil sige, at afstås en kontrakt om levering af et skib eller driftsmiddel er  

 fortjenesten ikke skattepligtig og tab ikke fradragsberettiget.
Afstås skibet  

 eller driftsmidlet inden, det er færdigt til at indgå i driften af  

 virksomheden, er fortjenesten heller ikke skattepligtig og tab ikke  

 fradragsberettiget.
Venter man derimod med at afstå skibet eller driftsmidlet  

 til det er færdigt til at indgå i driften, er fortjenesten ved afståelse  

 skattepligtig og tab fradragsberettiget.
Den  

 gældende retstilstand indebærer således, at virksomhederne, hvis der er  

 fortjeneste, tilskyndes til at afstå kontrakten om levering af skibet eller  

 driftsmidlet eller det leverede, men fortsat ufærdige skib eller  

 driftsmiddel,  

 idet fortjenesten i så fald er skattefri.
Hvis der derimod er tale om tab,  

 venter virksomheden med at afstå skibet eller driftsmidlet til det er indgået  

 i  

 driften, idet der i så fald er fradrag for tabet.
 Lovforslaget  

 har til formål at ændre reglerne, så disse utilsigtede virkninger undgås.
Det  

 foreslås, at der indføres hjemmel til at medregne fortjeneste eller tab ved  

 afståelse af kontrakter om levering af skibe og andre driftsmidler samt  

 entreprisekontrakter.
Det foreslås endvidere, at der indføres hjemmel til at  

 medregne fortjeneste eller tab ved afståelse af skibe og andre driftsmidler,  

 der endnu ikke er færdige til at indgå i driften af en virksomhed.
 Idet  

 jeg i øvrigt henviser til bemærkningerne til lovforslaget, skal jeg anbefale  

 forslaget til tingets velvillige behandling.
