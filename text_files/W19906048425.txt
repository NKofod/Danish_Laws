Ansøgning om sammenlægning af et areal på 7,5 ha med landbrugsejendom  

 på ca. 343 ha.
Ansøger ejer desuden en anden landbrugsejendom på 128 ha.  

 Tilladelse, idet de arronderingsmæssige forhold taler herfor.
 Arealet i nogen grad omsluttet af ansøgers ejendom.
I skrivelse af 31. januar 1990 har De på vegne af Oluf von Lowzow påklaget  

 den af Jordbrugsdirektoratet i skrivelse af 11. januar 1990 trufne afgørelse,  

 hvorved der meddeltes Deres klient afslag på ansøgning om tilladelse til  

 udstykning af landbrugsejendommen matr. nr. 7 i  

 m.fl.
St.
Sjørup By, Estruplund.
Et areal på ca. 7,5 ha søges fraskilt og  

 sammenlagt med Deres klients tilgrænsende landbrugsejendom matr. nr. 1 a  

 m.fl.
Estruplund Hgd., Estruplund af areal ca. 343 ha, hvoraf ca. 210 ha er  

 dyrkbare arealer.
Oluf von Lowzow er tillige ejer af landbrugsejendommen matr. nr. 1 a  

 m.fl.
Tørslev By, Estruplund af areal ca. 128 ha, hvoraf de ca. 121 ha er  

 dyrkbare jorder.
 Jordbrugsdirektoratet anfører, at afgørelsen er truffet i medfør af § 13,  

 stk. 1, i landbrugsloven (lovbekendtgørelse nr. 504 af 17. juli 1989) og  

 henviser samtidig til pkt. 14.2.2. i Landbrugsministeriets cirkulære nr. 54  

 af 19. marts 1987 og pkt. 5.2. i vejledning om ændringerne i landbrugsloven  

 (nr. 113 af 15. august 1989).
De anfører i klageskrivelsen, at De ønsker, at Landbrugsministeriet  

 meddeler Deres klient tilladelse til den ansøgte sammenlægning.
Såfremt dette  

 ikke kan tillades, ønsker De tilladelse til, at det omhandlede areal  

 sammenlægges med Deres klients anden landbrugsejendom matr. nr. 8 c Tørslev  

 By, Estruplund eller subsidiært, at det omhandlede areal erhverves af Deres  

 klient som landbrugsejendom nr. 3.
 De fremfører som begrundelse for Deres klage, at det på grund af en  

 truende tvangsauktion har stor betydning for ejeren af det omhandlede  

 areal, Søren Elsnab, at ansøgningen imødekommes.
 De fremfører videre, at ingen andre end Deres klient havde interesse eller  

 mulighed for at erhverve det omhandlede areal og henviser i denne forbindelse  

 til de indhentede naboerklæringer.
 De fremfører yderligere, at Matrikeldirektoratet i skrivelse af 20. april  

 1982 har godkendt en sammenlægning af jorderne fra en landbrugsejendom på ca.  

 6 ha med en landbrugsejendom på ca. 333 ha, idet ejendommen ansås for uegnet  

 til opretholdelse, og der ikke var andre sammenlægningsmuligheder.
 I klageskrivelsen fremføres endeligt, at jorden, der ønskes sammenlagt,  

 ligger hensigtsmæssigt for samlet drift, at der ved sammenlægningen ikke vil  

 opstå en uhensigtsmæssig ejendomsfordeling, at den enhed, der nedlægges, ikke  

 udgør en bæredygtig driftsenhed, og at det omhandlende areal sammenlagt med  

 Deres klients ejendom er opdelt på en langt mere hensigtsmæssig måde for  

 driften, og mener, at der hermed kan sikres en mere hensigtsmæssig udnyttelse  

 af landbrugsjorden.
Landbrugsministeriet har den 6. februar 1990 modtaget en skrivelse  

 fra Jørgen Boje, Estruplindvej 5, som oplyser, at han er interesseret i at  

 købe det omhandlende areal.
Jørgen Boje oplyser endvidere, at han er  

 landbrugsuddannet, deltidslandmand og ejer af et jordtilliggende på 7 ha.
 Landbrugsministeriet har i anledning af Deres klage og Jørgen Bojes  

 skrivelse anmodet Jordbrugsdirektoratet om en fornyet udtalelse over sagen.
 Jordbrugsdirektoratet har i skrivelse af 27. marts 1990 meddelt, at  

 direktoratet ikke finder grundlag for at imødekomme det ansøgte.
Jordbrugsdirektoratet fremfører som begrundelse for afgørelsen, at såvel  

 125 ha-grænsen i landbrugslovens § 13, stk. 1, som 250 ha-grænsen i § 13,  

 stk. 2, nr. 3, overskrides ved sammenlægning af det omhandlede areal med en  

 af Deres klients landbrugsejendomme, og at Jørgen Boje, som ejer en  

 nærliggende landbrugsejendom, er interesseret i at erhverve det omhandlede  

 areal.
Jordbrugsdirektoratet meddeler samtidig, at direktoratet ikke finder  

 grundlag for at tillade sammenlægning af det omhandlede areal  

 med Jørgen Bojes landbrugsejendom, idet jorderne ikke ligger hensigtsmæssigt  

 for driften fra ejendommens bygninger, fordi forbindelsesvejen fører gennem  

 en landsby, jf. landbrugslovens § 13, stk. 2, nr. 1. Jordbrugsdirektoratet  

 finder dog, at Jørgen Boje vil kunne opnå tilladelse til at erhverve det  

 omhandlede areal som »ejendom nr. 2« efter udstykning af ejendommen  

 efter landbrugslovens § 8, stk. 4.
Landbrugsministeriet finder imidlertid, at der er grundlag for at ændre  

 Jordbrugsdirektoratets afgørelse.
Landbrugsministeriet har ved afgørelsen  

 lagt vægt på, at de arronderingsmæssige forhold taler for at tillade den  

 ansøgte sammenlægning, idet det omhandlede areal ligger omsluttet af Deres  

 klients landbrugsejendom og vejen mellem St.
Sjørup og Ingerslev.  

 Landbrugsministeriet har endvidere, jf. § 43, stk. 2, i cirkulære nr. 38 af  

 8. marts 1990 lagt vægt på, at betingelserne for sammenlægning af det  

 omhandlede areal med Jørgen Bojes landbrugsejendom ikke er opfyldt, jf.  

 Jordbrugsdirektoratets udtalelse ovenfor.
Landbrugsministeriet meddeler herved i medfør af landbrugslovens § 13,  

 stk. 5, nr. 2, tilladelse til, at det vest for vejen mellem St.
Sjørup og  

  Ingerslev beliggende areal på ca. 7,5 ha frastykkes fra landbrugsejendommen  

 matr. nr. 7 i m.fl.
St.
Sjørup By, Estruplund og sammenlægges med  

 landbrugsejendommen matr. nr. 1 a m.fl.
Estruplund Hgd., Estruplund.
 P.M.V.
 e.b.
