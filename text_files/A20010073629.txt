Bekendtgørelse af  

 lov om Forskningscentret ved Hørsholm Herved bekendtgøres lov nr. 84 af 8. marts 1978 om  

 Forskningscentret ved Hørsholm, med de ændringer, der  

 følger af lov nr. 454 af 7. juni 2001.
 § 1. Med det formål at fremme den tekniske  

 og erhvervsmæssige udvikling og dennes gavnlige indflydelse på  

 levevilkårene kan Forskningscentret ved Hørsholm udleje arealer  

 og bygninger på arealerne til offentlige og private institutter,  

 organisationer og virksomheder til forskning og udvikling eller formidling af  

 resultater heraf og i forbindelse hermed en begrænset produktion.
 Stk. 2. Forskningscentret kan endvidere alene eller i  

 samarbejde med andre institutioner eller virksomheder udføre eller  

 deltage i udførelse af andre aktiviteter, som af bestyrelsen  

 skønnes hensigtsmæssige og egnede med henblik på  

 opnåelse af Forskningscentrets målsætninger, jf.  

 stk. 1 og vedtægterne for Forskningscentret.
Stk. 3. De grundarealer og bygninger, som staten i henhold til  

 lov nr. 99 af 17. marts 1971 har stillet til rådighed for  

 Forskningscentret, overdrages til den selvejende institution  

 Forskningscentret ved Hørsholm for et beløb svarende til  

 anskaffelsesværdien, idet der samtidig ydes institutionen et rente- og  

 afdragsfrit lån til dækning af beløbet.
IT- og  

 forskningsministeren fastsætter tidspunktet for overdragelsen.
 Stk. 4. Fra overdragelsen fra staten til Forskningscentret kan  

 undtages bygninger og anlæg, der drives af staten eller af en statslig  

 institution.
 Stk. 5. IT- og forskningsministeren godkender  

 Forskningscentrets vedtægter efter indstilling fra bestyrelsen.
 § 2. Forskningscentret ved Hørsholm er en  

 selvejende institution.
Stk. 2. Forskningscentret ledes af en bestyrelse på 5-7  

 medlemmer, som beskikkes af IT- og forskningsministeren.
Bestyrelsen  

 sammensættes således, at der sikres repræsentation for det  

 offentlige, forskning og erhvervsliv.
 Stk. 3. Forskningscentrets årsregnskab udarbejdes af  

 bestyrelsen og forelægges med revisionens bemærkninger IT- og  

 forskningsministeren til godkendelse.
 Stk. 4. Forskningscentrets regnskabsår er  

 kalenderåret. Årsregnskabet udarbejdes efter  

 årsregnskabslovens principper.
 Stk. 5. Forskningscentrets regnskaber revideres i henhold til  

 lov om revisionen af statens regnskaber m.m.
§ 3. Forskningscentret kan på sine arealer  

 opføre bygninger og anlæg til fælles brug og til  

 udlejning.
Lejere af grundarealer kan opføre egne bygninger og  

 anlæg i overensstemmelse med de retningslinier, som bestyrelsen  

 fastsætter.
 § 4. Midler til Forskningscentrets drift  

 tilvejebringes gennem betaling for udlejning af centrets grundarealer, egne  

 bygninger og anlæg, for særlige tjenesteydelser fra centret til  

 institutter og virksomheder på centrets arealer samt for  

 indtægter fra driften af aktiviteter efter § 1, stk. 2. Til  

 dækning af driftsudgifterne kan endvidere anvendes private tilskud  

 m.v.
Stk. 2. Opførelse af bygninger og anlæg til  

 fælles brug eller udlejning finansieres af overskud ved driften af  

 centret samt af private og offentlige tilskud og lån.
Staten kan stille  

 garanti for lån, der optages såvel af Forskningscentret som af  

 lejere på centret til finansiering af bygge- eller  

 anlægsvirksomhed.
 § 5. Forskningscentret er ikke berettiget til at  

 sælge grundarealerne eller bygningerne.
§ 5 a.
Forslag om revision af loven  

 fremsættes for Folketinget senest i folketingsåret 2008-09.
 § 6. Nedlægges Forskningscentret som  

 selvejende institution, overgår centrets arealer, egne bygninger og  

 anlæg samt formue i øvrigt til staten.
 § 7. Lov nr. 99 af 17. marts 1971 om  

 Forskningscentret ved Hørsholm ophæves.
 Lov nr. 454 af 7. juni 2001, hvorved §§ 1, 2 og 4 fik  

 ændret affattelse og § 5a blev indsat, indeholder følgende  

 ikrafttrædelsesbestemmelse:
§ 2 Loven træder i kraft den 1. juli 2001.
