 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt:
§ 1.  Adgang til at blive konfirmeret har enhver der Stk. 2.  Afgørelse af, om den under 3 nævnte betingelse  

 er opfyldt, træffes af vedkommende præst.
 § 2.  Adgang til at modtage konfirmationsforberedelse  

 har ethvert barn, der går i skolens syvende eller en højere klasse, eller som  

 har nået et til syvende klasse svarende alderstrin.
 Stk. 2.  Normalt skal et barn forberedes til  

 konfirmation og konfirmeres i det pastorat, hvori det bor, Dog kan et barn  

 indmeldes til konfirmationsforberedelse hos en anden præst i folkekirken, som  

 er berettiget til at undervise konfirmander, men ingen præst er pligtig at  

 modtage konfirmander, som ikke har bopæl i hans pastorat, medmindre  

 vedkommende har løst sognebånd til ham.
Stk. 3.  Konfirmationsforberedelsen finder normalt sted  

 i præstegårdens eller kirkens konfirmandstue.
Hvor forholdene gør det  

 ønskeligt, kan forberedelsen, efter bestemmelse af præsten og menighedsrådet,  

 henlægges til et andet egnet lokale.
 Stk. 4.  Efter menighedsrådenes bestemmelse kan  

 konfirmationsforberedelsen finde sted i indtil 2 af pastoratets sogne eller  

 kirkedistrikter, dog at menighedsrådet i annekssognet (kirkedistriktet) i så  

 tilfælde må stille et egnet, opvarmet lokale til rådighed.
 Stk. 5.  Menighedsrådet kan af kirkekassen  

 (menighedsrådskassen) afholde udgifter til befordring af konfirmander til  

 konfirmationsforberedelse.
§ 3.  På samme konfirmandhold må der højst undervises  

 28 børn.
Dog kan antallet med biskoppens tilladelse forhøjes, når særlige  

 omstændigheder taler derfor.
Stk. 2.  Forberedelse til såvel forårskonfirmation som  

 efterårskonfirmation finder normalt sted inden for det skoleår, i hvilket  

 forårskonfirmationen afholdes, og afsluttes umiddelbart forud for denne.
Hvor  

 der afholdes efterårskonfirmation, bør dog nogle få lektioner henlægges til  

 det følgende skoleår inden konfirmationen.
Stk. 3.  Konfirmationsforberedelsen skal omfatte mindst  

 48 lektioner (a 50 min.), der normalt fordeles over 24 uger med 2 ugentlige  

 lektioner.
Det overlades til præsterne at træffe bestemmelse om  

 forberedelsens fordeling inden for skoleåret.
I øvrigt henvises til  

 bestemmelsen i folkeskolelovens § 55 (bekendtgørelse nr. 279 af 8. juli  

 1966).
Stk. 4.  Inden for samme kommune eller skoledistrikt bør  

 der tilstræbes en ensartet tilrettelæggelse af tiden for  

 konfirmationsforberedelsen.
Såfremt en præst måtte ønske at forberede et  

 konfirmandhold mere end 2 gange ugentlig, må denne forøgelse ske uden indgreb  

 i skolens undervisningstid.
 § 4.  Den præst, der har forberedt et barn i den  

 anordnede tid, er som regel berettiget og forpligtet til at konfirmere  

 barnet.
Stk. 2.  Et barn, som i den anordnede tid er forberedt  

 til konfirmation, kan dog konfirmeres hos en anden præst end den, hos hvem  

 forberedelsen har fundet sted, såfremt forældrene ønsker det, og begge  

 præster samtykker deri.
Nægter den præst, der har forberedt barnet, sit  

 samtykke, kan tilladelse i særlige tilfælde gives af biskoppen.
Stk. 3.  Har et barn forsømt konfirmationsforberedelsen  

 uden gyldig grund, tilsidesat de af præsten givne anvisninger eller på anden  

 måde vist dårlig opførsel, har præsten ret til at afvise det fra  

 forberedelsen og (eller) konfirmationen, og barnet kan i så fald ikke antages  

 til forberedelse eller konfirmation i samme forberedelsesperiode af en anden  

 præst, medmindre tilladelse hertil meddeles af biskoppen.
Afbrydes  

 forberedelsen hos en præst af andre grunde efter overenskomst med forældre  

 eller værge, kan den fortsættes hos en anden præst, som er villig til og i  

 stand til at modtage barnet.
§ 5.  Konfirmation holdes, hvor der ikke i henhold til  

 menighedslovens § 23 er truffet anden bestemmelse, 2 gange om året, forår og  

 efterår.
Om foråret afholdes konfirmationen en helligdag i april, maj eller  

 juni, dog ikke langfredag, påskedag eller pinsedag.
Om efteråret afholdes  

 konfirmationen en søndag i sidste halvdel af september eller første halvdel  

 af oktober.
Konfirmationsdagene fastsættes af sognets præst (præster).
 Stk. 2.  Med biskoppens tilladelse kan konfirmationen  

 henlægges til en anden helligdag, såfremt præstens sygdom eller afgang fra  

 embedet eller anden særlig grund gør det ønskeligt.
Stk. 3.  Ekstraordinær konfirmation kan holdes, når en  

 konfirmand på grund af sygdom eller af anden tvingende årsag er forhindret i  

 at deltage i den almindelige konfirmation.
Konfirmationen bør også i sådant  

 tilfælde finde sted under den ordinære gudstjeneste, medmindre biskoppens  

 tilladelse til undtagelse herfra foreligger.
 Stk. 4.  I pastorater med flere kirker kan  

 menighedsrådet eller menighedsrådene i forening bestemme, at konfirmation  

 skal holdes skiftevis i pastoratets kirker.
§ 6.  Konfirmationen foregår i kirken ved den  

 almindelige gudstjeneste og indledes efter prædiken over dagens tekst med en  

 passende salme.
Konfirmationshandlingen består i en kort tale af præsten til  

 konfirmanderne - om præsten ønsker det i forbindelse med en samtale med dem -  

 derefter bekendelse af forsagelsen og troen og endelig en henvendelse til  

 hver enkelt konfirmand på en af følgende to måder:
I.
Med navns nævnelse spørger præsten hvert enkelt barn, og barnet svarer  

 ja til hvert spørgsmål:
Forsager du Djævelen og alle hans gerninger og alt hans væsen? Tror du på Gud Fader, den almægtige, og på Jesus Kristus, hans enbårne  

 Søn, og på Helligånden, alt som vor kristne tro lyder? Er det din vilje at blive i denne din dåbs pagt indtil din sidste stund? Hvis præsten ønsker det, kan det sidste spørgsmål udelades.
Herefter kan  

 præsten give hvert enkelt barn hånden.
Under håndspålæggelse velsigner præsten børnene med følgende ord: Den  

 treenige Gud, som har antaget dig som sit barn i den hellige dåb og gjort dig  

 til arving til det evige liv, han bevare dig i din dåbs nåde indtil din  

 sidste stund! Han give dig bestandighed i din tro, din sjæl til salighed! II.
Med navns nævnelse og under håndspålæggelse velsigner præsten hver  

 enkelt konfirmand med følgende ord: Den almægtige Gud, vor Herre Jesu Kristi  

 Fader, som har taget imod dig som sit barn i den hellige dåb og gjort dig til  

 arving til det evige liv, han bevare dig i din dåbs nåde, din sjæl til  

 salighed! Præsten er dog berettiget til at benytte den i den hidtil gældende  

 konfirmationsanordning af 22. april 1955 anvendte formulering af ritualet,  

 såfremt han måtte foretrække denne.
 Efter en salme fortsættes og afsluttes gudstjenesten som sædvanlig.
§ 7.  Ved den i § 6 nævnte samtale med konfirmanderne  

 iagttager præsten, at den ikke skal være en kundskabsprøve, men en samtale  

 til opbyggelse og belæring.
Hvor præst og menighedsråd anser det for  

 ønskeligt, kan samtalen henlægges til en gudstjeneste på en forudgående  

 søgnedag eller helligdag.
§ 8.  Konfirmerede børn har samme adgang som voksne  

 til at tage del i nadveren.
Ukonfirmerede børn kan deltage i altergangen, når  

 præsten er villig til at modtage dem som nadvergæster.
 Stk. 2.  Ukonfirmeredes deltagelse i nadveren udelukker  

 ikke senere konfirmationsforberedelse og konfirmation.
 § 9.  Anordningen træder i kraft den 1. august 1968.
 Stk. 2.  Anordning nr. 149 af 22. april 1955 om  

 konfirmation og anordning nr. 271 af 16. juni 1960 om tillæg til denne  

 anordning ophæves.
§ 10.  Anordningen gælder ikke for Grønland.
Stk. 2.  

 På Færøerne er vicebiskoppen bemyndiget til at tillade afvigelser fra  

 anordningen i det omfang, de særlige forhold på Færøerne gør det nødvendigt.
 Givet på Gråsten slot, den 9. juli 1968.
 Under Vor Kongelige Hånd og Segl.
 FREDERIK R.
 /Poul Hartling.
