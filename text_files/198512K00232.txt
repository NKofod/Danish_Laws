Nr LSF 232 Forslag til Lov om ændring af lov om særlig indkomstskat m.v.  

 (Konsekvensændringer i forbindelse med skattereformen) Fremsat af ministeren for skatter afgifter den 9. april 1986 § 1 I lov om særlig indkomstskat m.v., jfr. lovbekendtgørelse nr. 440 af 22. august 1984, foretages følgende ændringer:
 1. § 1, stk. 1, affattes således:
»Pligt til at svare skat af særlig indkomst i overensstemmelse med reglerne i denne lov påhviler personer og dødsboer, der ved erhvervelse, henholdsvis konstatering af de i § 2 nævnte fortjenester eller tab er indkomstskattepligtige til staten for det indkomstår, hvori fortjenesten er erhvervet eller tabet er konstateret.
Det samme gælder selskaber og foreninger m.v., der er skattepligtige efter lov om indkomstbeskatning af aktieselskaber m.v., og fonde og foreninger, der er skattepligtige efter lov om beskatning af fonde, visse foreninger og institutter m.v.« 2. § 9, stk. 4, affattes således:
»Stk. 4. Hvis den skattepligtige almindelige indkomst udviser underskud, kan den skattepligtige i stedet for at fremføre underskuddet til de følgende indkomstår efter reglerne i personskattelovens § 13 fradrage underskuddet i sin og derefter eventuelt i ægtefællens særlige indkomst for samme indkomstår.
Underskud i virksomhedsindkomst efter virksomhedsskatteloven kan på tilsvarende måde fradrages i særlig indkomst i stedet for at fremføres efter virksomhedsskattelovens § 13, stk. 4. Et herefter resterende underskud fremføres efter reglerne i henholdsvis personskattelovens § 13 og virksomhedsskattelovens § 13.« 3. § 9, stk. 5, ophæves.
 4. § 13, 1. pkt., affattes således:
»Selskaber, foreninger og korporationer samt fonde, legater, stiftelser og andre selvejende institutioner, der er undergivet fuld eller begrænset indkomstskattepligt til staten, svarer ikke særlig indkomstskat.« 5. § 17, stk. 3, 3. pkt., ophæves.
§ 2 Loven har virkning fra og med indkomståret 1987.
Oprindeligt fremsat lovforslag Blad nr 747 § 1 I lov om særlig indkomstskat m.v., jfr. lovbekendtgørelse nr. 440 af 22. august 1984, foretages følgende ændringer:
 1. § 1, stk. 1, affattes således:
»Pligt til at svare skat af særlig indkomst i overensstemmelse med reglerne i denne lov påhviler personer og dødsboer, der ved erhvervelse, henholdsvis konstatering af de i § 2 nævnte fortjenester eller tab er indkomstskattepligtige til staten for det indkomstår, hvori fortjenesten er erhvervet eller tabet er konstateret.
Det samme gælder selskaber og foreninger m.v., der er skattepligtige efter lov om indkomstbeskatning af aktieselskaber m.v., og fonde og foreninger, der er skattepligtige efter lov om beskatning af fonde, visse foreninger og institutter m.v.« 2. § 9, stk. 4, affattes således:
»Stk. 4. Hvis den skattepligtige almindelige indkomst udviser underskud, kan den skattepligtige i stedet for at fremføre underskuddet til de følgende indkomstår efter reglerne i personskattelovens § 13 fradrage underskuddet i sin og derefter eventuelt i ægtefællens særlige indkomst for samme indkomstår.
Underskud i virksomhedsindkomst efter virksomhedsskatteloven kan på tilsvarende måde fradrages i særlig indkomst i stedet for at fremføres efter virksomhedsskattelovens § 13, stk. 4. Et herefter resterende underskud fremføres efter reglerne i henholdsvis personskattelovens § 13 og virksomhedsskattelovens § 13.« 3. § 9, stk. 5, ophæves.
 4. § 13, 1. pkt., affattes således:
»Selskaber, foreninger og korporationer samt fonde, legater, stiftelser og andre selvejende institutioner, der er undergivet fuld eller begrænset indkomstskattepligt til staten, svarer ikke særlig indkomstskat.« 5. § 17, stk. 3, 3. pkt. ophæves.
§ 2 Loven har virkning fra og med indkomståret 1987.
BEMÆRKNINGER TIL LOVFORSLAGET Lovforslaget er en konsekvens af personskatteloven (lov nr. 151 af 19. marts 1986), virksomhedsskatteloven (lov nr. 144 af 19. marts 1986) og loven om beskatning af fonde, visse foreninger og institutter m.v. (lov nr. 145 af 19. marts 1986). Lovene er led i aftalen af 19. juni 1985 mellem regeringspartierne, socialdemokratiet og det radikale venstre om en skattereform.
Lov om særlig indkomstskat m.v. er senest ændret ved lov nr. 596 af 15. december 1983, jfr.
Folketingstidende 1983-84, sp. 1733, 3395, 3730; Tillæg A, sp. 503; Tillæg B, sp. 221 og Tillæg C, sp. 173.
Lovforslaget antages ikke i sig selv at have administrative eller økonomiske konsekvenser.
Der henvises i den forbindelse til bemærkningerne herom i forslaget til personskatteloven.
Til § 1, nr. 1 og 4 Forslaget til ændring af § 1, stk. 1, og § 13, 1. pkt., i lov om særlig indkomstskat m.v. er en konsekvens af loven om beskatning af fonde, visse foreninger og institutter m.v.
Efter forslaget skal fonde og foreninger, der er registreringspligtige, samt realkreditinstitutter, finansieringsinstitutter og lånekasser m.v.
svare skat af særlig indkomst efter samme regler som aktieselskaber.
For fonde, foreninger m.v., der ikke er omfattet af loven om beskatning af fonde, visse foreninger og institutter m.v., sker der ingen ændring af beskatningen efter lov om særlig indkomstskat m.v.
Til § 1, nr. 2 Forslaget til ændring af § 9, stk. 4, går ud på at tilpasse de gældende regler om overførsel af underskud til personskattelovens og virksomhedsskattelovens regler om underskud.
Efter de gældende regler i § 9, stk. 3, kan negativ særlig indkomst fradrages ved opgørelsen af den skattepligtige almindelige indkomst.
Den negative særlige indkomst kan fradrages, selv om den skattepligtige almindelige indkomst derved bliver negativ.
Den derved opståede negative almindelige indkomst fremføres efter reglerne i ligningslovens § 15. Den negative særlige indkomst kan derimod ikke selvstændigt fremføres til fradrag i særlig indkomst for et efterfølgende indkomstår.
Også i de tilfælde, hvor den skattepligtige er gift, fradrages negativ særlig indkomst i den skattepligtiges almindelige indkomst.
Den overførte negative særlige indkomst fradrages ved opgørelsen af den skattepligtiges formueindkomst, jfr.
 kildeskattelovens § 26, stk. 2, f).
Efter forslaget sker der ingen ændring i ordlyden af § 9, stk. 3. Det vil sige, at negativ særlig indkomst fortsat kan fradrages ved opgørelsen af den skattepligtige almindelige indkomst, og at den negative særlige indkomst kan fradrages, selv om den skattepligtige almindelige indkomst herved bliver negativ.
Den herved opståede negative almindelige indkomst behandles efter reglerne i personskattelovens § 13.
Når negativ særlig indkomst fradrages i den skattepligtige almindelige indkomst, får den negative særlige indkomst en skatteværdi på ca. 50 pct., ligesom negativ kapitalindkomst og ligningsmæssige fradrag.
Efter de gældende regler i § 9, stk. 4, kan underskud i skattepligtig almindelig indkomst fradrages i den skattepligtige særlige indkomst for det samme indkomstår.
Overstiger underskuddet den særlige indkomst, anvendes ligningslovens § 15 på det overskydende beløb.
Tilsvarende gælder efter stk. 5 for underskud i skattepligtig almindelig indkomst, der er opstået ved overførsel i medfør af ligningslovens § 15 af underskud fra tidligere indkomstår.
Vælger den skattepligtige at fradrage underskuddet i den særlige indkomst, skal hele underskuddet fradrages, hvis dette er mindre end eller lig med den særlige indkomst.
Er underskuddet større end den særlige indkomst, skal der fradrages så meget, at den skattepligtige særlige indkomst (før 6.000 kr.s fradraget efter § 8, stk. 3) helt udlignes.
Efter forslaget foreslås reglerne i § 9, stk. 4, tilpasset personskatteloven og virksomhedsskatteloven.
Det vil sige, at underskud i skattepligtig almindelig indkomst, hvis skatteværdi ikke er modregnet i beregnede 12 pct.'s- og 6 pct.'s-skatter efter §§ 7-8 i personskatteloven, eller overført til modregning hos en eventuel ægtefælle efter § 13, stk. 2, 1. og 2. pkt., i nævnte lov, kan fratrækkes i den skattepligtiges egen og derefter eventuelt i ægtefællens særlige indkomst for samme indkomstår.
Kun et herefter resterende underskud kan fremføres til de følgende indkomstår.
Da modregningen i særlig indkomst er valgfri, kan den skattepligtige vælge i stedet at fremføre underskuddet til de følgende indkomstår.
Skattepligtige, der anvender virksomhedsskattelovens regler, skal efter virksomhedsskattelovens § 13 først modregne et underskud i opsparet overskud i virksomheden, derefter i den skattepligtiges og en eventuel ægtefælles samlede positive kapitalindkomst, og endelig i den skattepligtiges egen personlige indkomst og en eventuel ægtefælles personlige indkomst.
Et herefter resterende underskud kan fratrækkes i særlig indkomst for samme indkomstår hos den skattepligtige og eventuelt hos ægtefællen.
Kun et resterende underskud fremføres i så fald til de følgende indkomstår.
Vælger den skattepligtige at fradrage underskud i skattepligtig almindelig indkomst eller virksomhedsindkomst i den særlige indkomst, skal hele underskuddet fradrages, hvis dette er mindre end eller lig med den særlige indkomst.
Er underskuddet større end den særlige indkomst, skal der fradrages så meget, at den skattepligtige særlige indkomst (før 6.000 kr.s fradraget efter § 8, stk. 3) helt udlignes.
Henvisningen i § 9, stk. 4, til § 2, stk. 2, i lov om beskatning af fortjeneste ved afståelse af aktier m.v. er udeladt af forslaget, idet henvisningen må anses for overflødig.
Til § 1, nr. 5 Ophævelsen af bestemmelsen i § 17, stk. 3, 3. pkt., er en konsekvens af, at der ikke længere gives 6.000 kr.s fradrag ved beskatning af fortjeneste ved afståelse af aktier, jfr. lov nr. 596 af 15.
 december 1983.
Til § 2 Efter bestemmelsen har loven, ligesom personskatteloven, virksomhedsskatteloven og lov om beskatning af fonde, visse foreninger og institutter m.v., virkning fra og med indkomståret 1987.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. § 1, stk. 1, affattes således:
»Pligt til at svare skat af særlig indkomst i overensstemmelse med reglerne i denne lov påhviler personer og dødsboer, der ved erhvervelse, henholdsvis konstatering af de i § 2 nævnte fortjenester eller tab er indkomstskattepligtige til staten for det indkomstår, hvori fortjenesten er erhvervet eller tabet er konstateret.
Det samme gælder selskaber og foreninger m.v., der er skattepligtige efter lov om indkomstbeskatning af aktieselskaber m.v., og fonde og foreninger, der er skattepligtige efter lov om beskatning af fonde, visse foreninger og institutter m.v.« --/ § 1. Pligt til at svare skat af særlig indkomst i overensstemmelse med  

 reglerne i denne lov påhviler personer, dødsboer, selskaber, foreninger m.v.,  

 der ved erhvervelse, henholdsvis konstatering, af de i § 2 nævnte  

 fortjenester eller tab er indkomstskattepligtige til staten af indkomsten for  

 det indkomstår, hvori fortjenesten er erhvervet eller tabet konstateret.
/-- 2. § 9, stk. 4, affattes således:
»Stk. 4. Hvis den skattepligtige almindelige indkomst udviser underskud, kan den skattepligtige i stedet for at fremføre underskuddet til de følgende indkomstår efter reglerne i personskattelovens § 13 fradrage underskuddet i sin og derefter eventuelt i ægtefællens særlige indkomst for samme indkomstår.
Underskud i virksomhedsindkomst efter virksomhedsskatteloven kan på tilsvarende måde fradrages i særlig indkomst i stedet for at fremføres efter virksomhedsskattelovens § 13, stk. 4. Et herefter resterende underskud fremføres efter reglerne i henholdsvis personskattelovens § 13 og virksomhedsskattelovens § 13.« --/ Stk. 4. Såfremt den for et indkomstår opgjorte skattepligtige almindelige  

 indkomst udviser underskud, kan underskuddet fradrages i skattepligtig særlig  

 indkomst for samme indkomstår, jfr. dog § 2, stk. 2, i lov om beskatning af  

 fortjeneste ved afståelse af aktier m.v.
Overstiger underskuddet den særlige  

 indkomst, anvendes reglerne i ligningslovens § 15 på det overskydende beløb.
/-- 3. § 9, stk. 5, ophæves.
--/ Stk. 5. Reglerne i stk. 4 finder tilsvarende anvendelse på underskud i den  

 skattepligtige almindelige indkomst, der opstår ved overførsel i medfør af  

 ligningslovens § 15 af underskud for tidligere indkomstår.
/-- 4. § 13, 1. pkt., affattes således:
»Selskaber, foreninger og korporationer samt fonde, legater, stiftelser og andre selvejende institutioner, der er undergivet fuld eller begrænset indkomstskattepligt til staten, svarer ikke særlig indkomstskat.« --/ § 13. Selskaber, foreninger, korporationer og selvejende institutioner,  

 der er undergivet fuld eller begrænset indkomstskattepligt til staten, svarer  

 ikke særlig indkomstskat.
De pågældende skal derimod medregne den efter  

 reglerne i afsnit I opgjorte skattepligtige særlige indkomst ved opgørelsen  

 af deres skattepligtige almindelige indkomst.
Begrænset skattepligtige skal  

 kun medregne særlig indkomst vedrørende formuegoder, af hvis afkastning de er  

 indkomstskattepligtige til staten i medfør af § 2, stk. 1, litra a) og b), i  

 lov om indkomstbeskatning af aktieselskaber m.v., og de i nævnte lovs § 1,  

 stk. 1, nr. 6, omhandlede foreninger m.v. skal kun medregne særlig indkomst  

 vedrørende formuegoder, der har tilknytning til den indkomstskattepligtige  

 virksomhed.
Indkøbsforeninger og produktions- og salgsforeninger beskattes  

 ikke af særlig indkomst.
Det samme gælder de efter reglerne i § 1, stk. 1,  

 nr. 3, i lov om indkomstbeskatning af aktieselskaber m.v. skattepligtige  

 foreninger for skatteår, for hvilke de i henhold til bestemmelsen i nævnte  

 lovs § 35 A, stk. 2, 1. pkt., vælger at lade sig beskatte efter reglerne i  

 lovbekendtgørelse nr. 377 af 20. december 1961.
/-- 5. § 17, stk. 3, 3. pkt. ophæves.
--/ Stk. 3. Finder udlodning af likvidationsprovenu fra aktieselskaber og  

 andelsselskaber sted forud for det kalenderår, hvori selskabet endeligt  

 opløses, kan ministeren for skatter og afgifter eller den, han bemyndiger  

 dertil, når særlige omstændigheder taler derfor, tillade, at de udbetalte  

 beløb eller en del af disse ikke skal medregnes i modtagerens skattepligtige  

 almindelige indkomst.
I så fald behandles de beløb, der fritages for  

 almindelig indkomstbeskatning, efter reglerne i lov om beskatning af  

 fortjeneste ved afståelse af aktier m.v.
Såfremt reglerne om særlig  

 indkomstskat herefter finder anvendelse, jfr. den nævnte lovs § 4, kan det  

 bestemmes, at det i § 9, stk. 1, omhandlede skattefri fradrag på 6.000 kr.  

 ikke skal indrømmes i de beløb, som tilladelsen vedrører.
