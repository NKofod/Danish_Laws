I medfør af § 1, stk. 2, nr. 10, i lov nr. 282 af 8. maj 1991 om foderstoffer, § 26 a i lov om kvalitetskontrol med fisk og fiskerivarer, jf. lovbekendtgørelse nr. 649 af 4. august 1993, og tekstanmærkning nr. 59 ad § 24 på Finansloven for finansåret 1996 samt efter bemyndigelse fastsættes:
 § 1.  Virksomheder, der er registreret i medfør af  

 bekendtgørelse om foderstoffer, registreret og godkendt i medfør af  

 bekendtgørelse om tilsætningsstoffer til foderstoffer eller autoriseret i  

 medfør af bekendtgørelse om fremstilling af foder til fisk, skal betale en  

 årlig afgift til dækning af Plantedirektoratets udgifter til kontrol og  

 tilsyn med virksomhedernes overholdelse af disse bekendtgørelser, jf.  

 bilaget.
 Stk. 2.  Der sker ingen tilbagebetaling eller afkortning  

 af grundafgiften, jf. bilaget, nr. 1 og 2, for virksomheder, der kun er  

 registreret en del af finansåret.
 § 2.  Virksomheder, der er registreret i medfør af  

 bekendtgørelse om foderstoffer, eller som er autoriseret i medfør af  

 bekendtgørelse om fremstilling af foder til fisk, skal betale en årlig afgift  

 til dækning af Plantedirektoratets udgifter til proces- og færdigvarekontrol  

 i henhold til bekendtgørelse om produktion af salmonellafri foderstoffer og  

 bekendtgørelse om fremstilling af foder til fisk, jf. bilaget, nr. 9.
 Stk. 2.  Virksomheder, der alene producerer ublandede  

 foderstoffer og råvarer, samt virksomheder og fabrikationsanlæg, der i medfør  

 af § 1, stk. 2 og 3, i bekendtgørelsen om produktion af salmonellafri  

 foderstoffer er tilsluttet et regelsæt for god produktionspraksis, betaler  

 ikke afgift for proceskontrol.
 Stk. 3.  Virksomheder, der efter finansårets begyndelse  

 registreres, afmelder deres registrering eller tilslutter sig et regelsæt for  

 god produktionspraksis, skal kun betale afgift for proceskontrol for den del  

 af finansåret, hvor de er omfattet af pligten hertil efter stk. 1, jf. stk.  

 2.
 § 3.  De tillægsafgifter, der er nævnt i bilaget, nr.  

 3-8, fastsættes på grundlag af virksomhedernes oplysning om deres produktion  

 det foregående kalenderår af de kategorier af foderstoffer og  

 tilsætningsstoffer, der er nævnt i bilaget, og om deres salg i samme periode  

 af sådanne varer, som de har indkøbt i udlandet, jf. dog stk. 3.
Stk. 2.  Virksomhederne skal hvert år inden den 15.  

 februar indsende oplysningerne til Plantedirektoratet.
For virksomheder, der  

 undlader at indsende oplysningerne, fastsætter direktoratet skønsmæssigt  

 grundlaget for afgiftsberegningen.
 Stk. 3.  For virksomheder, der registreres, fastsættes  

 tillægsafgifterne det første år på grundlag af virksomhedernes oplysning om  

 den forventede årlige produktion og det forventede årlige salg, jf. stk. 1.  

 Oplysningerne skal meddeles Plantedirektoratet i forbindelse med ansøgning om  

 registrering.
 § 4.  Dækker de samlede afgifter ikke  

 Plantedirektoratets udgifter til kontrol og tilsyn, kan direktoratet i  

 december måned opkræve det manglende beløb forholdsmæssigt hos de  

 registrerede virksomheder på samme grundlag som nævnt i § 3.
 Stk. 2.  Overstiger de samlede afgifter direktoratets  

 udgifter til kontrol og tilsyn, kan direktoratet tilbagebetale det  

 overskydende beløb forholdsmæssigt til de registrerede virksomheder på samme  

 grundlag som nævnt i § 3. Tilbagebetaling vil ske senest den 31. marts i det  

 følgende finansår.
 § 5.  De afgifter, der er nævnt i §§ 1-2, tillægges  

 merværdiafgift.
 Stk. 2.  Afgifterne er tillagt udpantningsret.
 § 6.  Afgifterne forfalder ved påkrav, og betaling  

 skal ske senest 30 dage efter fakturaens dato.
Stk. 2.  Betales en forfalden afgift ikke rettidigt,  

 skal der betales rente af beløbet.
Renten fastsættes til 1,3 pct. månedligt  

 for hver påbegyndt måned fra forfaldsdagen at regne.
 § 7.  Bekendtgørelsen træder i kraft den 1. januar  

 1996.
 Stk. 2.  Bekendtgørelse nr. 1053 af 14. december 1994 om  

 betaling for foderstofkontrol ophæves samtidig.
