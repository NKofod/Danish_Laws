Resumé Et selskab (A) klagede over Bygge- og Boligstyrelsens (  

 BBS's  

 ) svar på A's klage over X Kommunes afslag på A's  

 anmodning om aktindsigt i en ekspropriationssag.
I forbindelse med  

 besvarelsen  

 af A's klage havde BBS ikke gennemgået akterne i kommunens nævnte  

 ekspropriationssag, herunder de akter som kommunen havde afslået aktindsigt  

 i.
Ombudsmanden udtalte at en udtømmende prøvelse af kommunens  

 afgørelse om afslag på aktindsigt måtte forudsætte en gennemgang af de akter,  

 som kommunen havde afslået at give aktindsigt i.
Endvidere bemærkede  

 ombudsmanden at interne dokumenter, der videregives til en anden myndighed  

 som  

 led i denne myndigheds behandling af en klage over afslag på aktindsigt i de  

 pågældende dokumenter, ikke derved mister deres interne karakter.  

 Ombudsmanden  

 henstillede til BBS at tage klagen over kommunens afslag på aktindsigt op til  

 fornyet behandling og, efter en gennemgang af sagens akter, træffe en ny  

 afgørelse i sagen. (J. nr. 1993-2208-101).
 Utilstrækkeligt grundlag for en overordnet myndigheds  

 behandling af en klage over afslag på aktindsigt.
 Et selskab, A, klagede over  

 Bygge- og Boligstyrelsens afslag på selskabets anmodning om aktindsigt i  

 dokumenter vedrørende en sag om ekspropriation.
Det fremgik af sagen at  

 selskabet den 22. marts 1992 anmodede om aktindsigt i X Kommunes sag om  

 ekspropriation af arealet matr. nr. 344 c, del af matr. nr. 337, X  

 Bygrunde.
Den 30. marts 1993 gennemgik en repræsentant for  

 A på rådhuset det materiale, som kommunen havde fremlagt.
Det fremgik af  

 selskabets skrivelse af 31.marts 1993 at der ikke i dette materiale indgik "- nogen form for  

 notater interne såvel som eksterne.
 - ingen korrespondance med  

 den juridiske konsulent, der repræsenterede kommunen ved  

 taksationsforretningen.
 - ingen oplysninger om de af  

 kommunen anvendte rådgivere i sagen, ej heller nogen korrespondance herom.
-  

 ingen oplysninger om indhentede udtalelser i  

 ministeriet o.l." Det materiale, A havde fået  

 aktindsigt i, var stort set det materiale, som A allerede kendte.
Derfor  

 anmodede A i skrivelse af 31. marts 1993 om aktindsigt i det komplette  

 materiale.
 I et brev af 13. april 1993  

 svarede X Kommune bl.a. således:
 "... under henvisning  

 til lov om offentlighed i forvaltningen, meddeles, at der efter kommunens  

 skøn  

 ikke forefindes dokumenter i sagen - udover de allerede forelagte - som ikke  

 er  

 omfattet af lovens undtagelsesbestemmelser, idet man bl.a. skal henvise til  

 lovens § 7, § 10 stk. 4 og § 13 stk. 5, hvoraf fremgår:
... (de nævnte  

 bestemmelser  

 citeredes, min tilføjelse)..." Kommunen afsluttede  

 skrivelsen med at vejlede om at afgørelsen kunne påklages til  

 Trafikministeriet.
A klagede til  

 Trafikministeriet over kommunens afslag på aktindsigt.
A nævnte i  

 klageskrivelsen kommunens mulighed for efter offentlighedslovens § 4 at give  

 aktindsigt efter princippet om  

 meroffentlighed.
 På baggrund af A's klage  

 udtalte X Kommune den 10. maj 1993 følgende til Trafikministeriet:
 "...
 Kommunen er enig med klager i, at der parterne (klager  

 og kommunen) imellem har været enighed om, at erstatningsbeløbet efter  

 ekspropriationen skulle afgøres af en taksationskommission, at sagen alene  

 drejede sig om erstatningens størrelse, og at taksationssagen er endeligt  

 afsluttet.
Kommunen kan bekræfte, at kommunen har tilbageholdt  

 aktstykker i sagen.
De tilbageholdte aktstykker omfatter arbejdsnoter,  

 kladder,  

 anvendte og uanvendte udkast til breve, registerudskrifter o. lign.,  

 protokoludskrifter fra lukkede møder, enkelte interne notater samt aktstykker  

 vedrørende vurdering af taksationssagens udfald, grundlaget for  

 taksationskommissionens afgørelse og overvejelse over, om kommunen skulle  

 anke  

 kommissionens afgørelse.
Disse sidstnævnte aktstykker omfatter interne  

 notater  

 samt korrespondance med kommunens advokater.
Bortset fra ovennævnte  

 omfatter de fremlagte sagsakter de notater og den korrespondance, som er ført  

 i  

 sagen.
Herunder et internt notat, som klager/klagers advokat blev bekendt med  

 under sagsforløbet og selv anvendte som bilag til sit processkrift I.
 Kommunen har ikke indhentet  

 udtalelser hos ministerier eller andre myndigheder i sagen.
 Der er ikke fra kommunen  

 tilgået taksationskommissionen sagsakter, som ikke indgår i det fremlagte  

 materiale.
Ekspropriationen og taksationen af klagers jordstykker  

 gennemførtes som led i en byfornyelse efter byfornyelseslovens kap.
II af den  

 karree, som klagers ejendom er beliggende indenfor.  

 Byfornyelsesselskabet (B) er forretningsfører for kommunen i  

 byfornyelsessagen  

 og bistod således også kommunen i taksationssagen.
I forbindelse med  

 vurderingen  

 af taksationskommissionens afgørelse og overvejelserne over, om kommunen  

 skulle  

 anke sagen, rådførte kommunen sig desuden med et "udenforstående"  

 advokatfirma.
4. ..." A kommenterede i et brev til  

 Trafikministeriet af 18. maj 1993 kommunens udtalelse.
Da A nu var blevet  

 bekendt med hvilke sagsakter selskabet ikke havde fået aktindsigt i,  

 præciserede A sin aktindsigtsanmodning til at angå anvendte udkast til breve,  

 registerudskrifter, protokoludskrifter fra lukkede møder, aktstykker  

 vedrørende vurdering af taksationssagens udfald, korrespondance med kommunens  

 advokat og korrespondance mellem kommunen og Byfornyelsesselskabet B samt med  

 "udenforstående advokat". A henviste til at en part i en sag kunne  

 forlange at blive gjort bekendt med sagens dokumenter.
Offentlighedslovens  

 undtagelsesbestemmelser kunne ikke anvendes, fordi sagen var blevet afgjort  

 af  

 taksationskommissionen og ikke under en retssag.
A påpegede at selskabet ikke  

 havde fået en fortegnelse over sagens akter og derfor ikke havde kunnet  

 konkretisere  

 sin aktindsigtsanmodning.
 I en skrivelse af 28. maj  

 1993 meddelte Trafikministeriet A at Trafikministeriet samtidig havde  

 oversendt  

 sagen til Bygge- og Boligstyrelsen til videre behandling og afgørelse.  

 Ministeriet henviste til at Bygge- og Boligstyrelsen var den rette  

 ressortmyndighed, fordi afgørelser om aktindsigtsspørgsmål kan påklages  

 særskilt  

 til den myndighed, som er klageinstans i forhold til afgørelsen af den sag,  

 som begæringen om aktindsigt vedrører.
 Bygge- og Boligstyrelsen  

 underrettede den 10. juni  

 1993 A  

 om at styrelsen samme dato havde bedt X Kommune om at oplyse, i henhold til  

 hvilken lovbestemmelse ekspropriationen var foretaget.
Den 30. juli 1993 meddelte  

 Bygge- og Boligstyrelsen selskabet at ekspropriationen var foretaget efter §  

 14  

 i lov om byfornyelse og boligforbedring.
Bygge- og Boligstyrelsen er  

 klagemyndighed med hensyn til en sådan ekspropriationsbeslutning.
Dette  

 medfører, jf. forvaltningslovens § 16, stk. 4, at Bygge- og Boligstyrelsen  

 også  

 er klageinstans med hensyn til en parts adgang til aktindsigt i  

 ekspropriationssagen.  

 Bygge- og Boligstyrelsen udtalte herefter følgende om den afgørelse, som  

 kommunen havde truffet om selskabets adgang til aktindsigt i  

 ekspropriationen:
 "...
Kommunen har i sin skrivelse  

 af 10.5.1993 gjort rede for, hvilke aktstykker kommunen har tilbageholdt i  

 sagen.
Af kommunens skrivelse af 13.4.1993 fremgår, at de tilbageholdte  

 aktstykker efter kommunens opfattelse er omfattet af nærmere angivne  

 bestemmelser i lov om offentlighed i forvaltningen, der indeholder  

 undtagelser  

 fra den almindelige ret til aktindsigt.
Tilsvarende undtagelsesbestemmelser  

 findes i forvaltningsloven, hvis kapitel 4 indeholder de særlige regler, der  

 gælder med hensyn til en  

  

 parts  

  

 ret  

 til aktindsigt i en sag.
 Bygge- og Boligstyrelsen skal  

 i tilknytning til disse oplysninger fra kommunen og med henvisning til Deres  

 skrivelse af 21.5.1993 bemærke følgende i anledning af Deres klage:
 Udkast til breve må i henhold  

 til forvaltningslovens § 12, stk. 1, nr. 1, (offentlighedslovens § 7, nr. 1)  

 betragtes som kommunens interne arbejdsdokumenter, der ikke er omfattet af en  

 parts ret til aktindsigt.
 Registerudskrifter, som  

 findes i kommunens sag, er efter Bygge- og Boligstyrelsens opfattelse  

 omfattet  

 af retten til aktindsigt, såfremt de indeholder faktiske oplysninger, der har  

 været af væsentlig betydning for ekspropriations- eller taksationssagens  

 afgørelse (forvaltningslovens § 12, stk. 2). Hvorvidt dette har været  

 tilfældet,  

 må Bygge- og Boligstyrelsen overlade til kommunens nærmere vurdering, da  

 styrelsen ikke selv har praktisk mulighed for nogen  

 efterprøvelse  

 heraf.
Protokoludskrifter fra  

 lukkede møder må betragtes som interne referater og er dermed undtaget fra  

 retten til aktindsigt.
Dog følger det af forvaltningslovens § 13, nr. 1, at  

 de  

 er omfattet af retten til aktindsigt, hvis de alene gengiver indholdet af  

 kommunens endelige beslutning vedrørende ekspropriationssagens afgørelse.
 Vedrørende brevveksling  

 mellem kommunen og dennes advokat i forbindelse med vurderingen af  

 taksationskommissionens afgørelse og overvejelserne over, om kommunen skulle  

 anke sagen, bemærkes, at i henhold til forvaltningslovens § 14, stk. 1, nr.  

 4,  

 omfatter retten til aktindsigt ikke myndigheders brevveksling med sagkyndige  

 til brug i retssager eller ved overvejelse af, om retssag bør føres.
 Spørgsmål, der i en sag som  

 Deres kan prøves af taksationsmyndighederne, kan ikke indbringes for  

 domstolene, før overtaksationskommissionens afgørelse foreligger.  

 Brevveksling  

 ved overvejelse af, om en sag ved overtaksationskommissionen bør føres, er  

 ikke  

 nævnt i forvaltningslovens § 14, stk. 1, nr. 4, men Bygge- og Boligstyrelsen  

 er af den opfattelse, at de hensyn, der har ligget bag ved denne  

 undtagelsesbestemmelse, ligeledes må føre til, at kommunens brevveksling med  

 en sagkyndig, dvs. kommunens advokat, ved overvejelse af, om en sag ved  

 overtaksationskommissionen bør føres, er undtaget fra modpartens ret til  

 aktindsigt.
Det samme må gælde  

 brevveksling mellem kommunen og Byfornyelsesselskabet (B) i det omfang, denne  

 brevveksling har drejet sig om vurdering af taksationskommissionens afgørelse  

 og overvejelserne over, om kommunen skulle anke sagen.
Anden brevveksling  

 mellem kommunen og byfornyelsesselskabet vedrørende ekspropriationssagen vil  

 derimod være omfattet af Deres ret til aktindsigt.
..." Den 14. september 1993  

 bekræftede X Kommune på selskabets anmodning at der ikke udover de  

 dokumenter,  

 der allerede var givet aktindsigt i, efter kommunens skøn fandtes dokumenter  

 i  

 sagen, som ikke var omfattet af lovens undtagelsesbestemmelser.
I A's klage til mig gav A  

 udtryk for at selskabet var bekendt med, at Bygge- og Boligstyrelsen ikke  

 havde  

 haft sagens akter til gennemsyn, inden styrelsen traf afgørelse i sagen.  

 Derfor anså A snarere styrelsens behandling af sagen for et juridisk  

 responsum  

 end for en afgørelse i den konkrete sag.
Bygge- og Boligstyrelsen havde på  

 baggrund af styrelsens afgørelse om aktindsigt overladt det til kommunen at  

 træffe afgørelse om, hvorvidt der skulle gives aktindsigt i  

 registerudskrifter  

 og brevveksling mellem kommunen og Byfornyelsesselskabet B.
A anførte igen at  

 afgørelsen i sagen var truffet af en taksationskommission og ikke kunne  

 prøves  

 ved en domstol.
A var nemlig på forhånd enig med kommunen om at lade  

 taksationskommissionen  

 afgøre erstatningens størrelse.
 Bygge- og Boligstyrelsen  

 udtalte i anledning af selskabets klage bl.a. følgende:
"I marts 1993 havde  

 klageren efter anmodning herom lejlighed til at gennemse akterne i kommunens  

 sag om ekspropriationen.
Klageren fandt imidlertid, at kommunen kun havde  

 givet  

 aktindsigt i ringere omfang, end bestemmelserne i forvaltningsloven og lov om  

 offentlighed i forvaltningen giver ret til, og indsendte en klage herover til  

 Trafikministeriet, der senere efter brevveksling med kommunen og klageren  

 oversendte klagesagen til Bygge- og Boligstyrelsen som rette myndighed, jf.  

 forvaltningslovens § 16, stk. 4, og offentlighedslovens § 15, stk. 2. Man kan  

 i denne forbindelse henvise til Ombudsmandens skrivelse af 30.6.1993 (...)  

 til  

 klageren.
 Bygge- og Boligstyrelsens  

 besvarelse af den modtagne klage over aktindsigtens omfang er sket ved  

 styrelsens skrivelse af 30.7.1993, som findes blandt bilagene til klagerens  

 skrivelse af 29.9.1993 til Ombudsmanden.
 Af en skrivelse af 14.9.1993  

 fra kommunen til klageren, der ligeledes findes blandt de bilag, som klageren  

 har medsendt til Ombudsmanden, fremgår det nu, at efter kommunens opfattelse  

 har klageren allerede tidligere fået aktindsigt i det omfang, som Bygge- og  

 Boligstyrelsens skrivelse af 30.7.1993 åbner mulighed for.
Til klagerens argumentation  

 med hensyn til Bygge- og Boligstyrelsens behandling af sagen skal styrelsen  

 bemærke, at det ikke er et normalt led i Bygge- og Boligstyrelsens  

 klagesagsbehandling at kræve den myndigheds sagsakter forelagt, hvis  

 afgørelse, der klages over.
Styrelsen har heller ikke i det foreliggende  

 tilfælde anset det for sin opgave som klagemyndighed selv at foretage en  

 gennemgang af de enkelte akter i kommunens sag.
 I øvrigt ville en indsendelse  

 af kommunens sagsakter til Bygge- og Boligstyrelsen formentlig i sig selv  

 have  

 den konsekvens, at kommunens interne materiale, f.eks. referater af lukkede  

 møder, derefter ikke længere kunne betragtes som blot internt, dvs. at  

 klageren  

 ville kunne forlange, at Bygge- og Boligstyrelsen gjorde ham bekendt med  

 sådant  

 materiale, efter at styrelsen havde modtaget det fra kommunen.
 Bygge- og Boligstyrelsen kan  

 i øvrigt henholde sig til, hvad der er anført i styrelsen(s) nævnte skrivelse  

 af 30.7.1993, herunder også vedrørende forholdet til undtagelsesbestemmelsen  

 i  

 forvaltningslovens § 14, stk. 1, nr. 4, jf. klagerens bemærkninger i denne  

 anledning.
..." I en skrivelse til A udtalte  

 jeg følgende:
"Som anført af Bygge- og  

 Boligstyrelsen følger det af § 16, stk. 4, i forvaltningsloven at afgørelsen  

 om  

 aktindsigt kan påklages særskilt til den myndighed, som er klageinstans i  

 forhold til afgørelsen af den sag, begæringen om aktindsigt vedrører.
Det vil  

 i  

 dette tilfælde sige Bygge- og Boligstyrelsen.
Selskabet har i klagen påpeget  

 at Bygge- og Boligstyrelsen ikke i forbindelse med behandlingen af klagen  

 over  

 afgørelsen om aktindsigt gennemgik kommunens sagsakter.
Bygge- og  

 Boligstyrelsen har i sin udtalelse bekræftet at det ikke er et normalt led i  

 styrelsens klagesagsbehandling at kræve myndighedens sagsakter forelagt.
Udgangspunktet for en  

 klagemyndigheds sagsbehandling ved prøvelse af en afgørelse truffet af en  

 underordnet myndighed er at myndigheden skal foretage en fuldstændig  

 efterprøvelse  

 af alle sagens faktiske omstændigheder og af  

 alle sagens retlige spørgsmål.
På dette grundlag skal klagemyndigheden  

 konkret tage stilling til om indholdet af den påklagede afgørelse er korrekt.  

 Jeg henviser til det der er anført i Juridisk Grundbog, Bind 4,  

 Forvaltningen,  

 s. 264. De undtagelser der gælder fra dette udgangspunkt, har kun relation  

 til  

 tilfælde, hvor den overordnede myndigheds prøvelse efter loven er begrænset.
Det er på denne baggrund min  

 opfattelse at en udtømmende prøvelse af kommunens afgørelse om afslag på  

 aktindsigt måtte forudsætte en gennemgang af de akter, som kommunen har  

 afslået  

 at give aktindsigt i.
Bygge- og Boligstyrelsen burde på denne baggrund  

 konkret  

 have taget stilling til, om selskabet havde fået meddelt aktindsigt i de  

 dokumenter, som selskabet efter forvaltningslovens regler var berettiget til.
Jeg skal bemærke at jeg kan  

 tilslutte mig, at Bygge- og Boligstyrelsen har anvendt reglerne i  

 forvaltningsloven  

 om aktindsigt.
Forvaltningslovens regler regulerer partens adgang til  

 aktindsigt, mens offentlighedsloven regulerer den adgang som alle andre har  

 til aktindsigt.
Da selskabet er part i ekspropriationssagen er det  

 forvaltningslovens  

 regler der skal anvendes ved sagens afgørelse.
 Bygge- og Boligstyrelsen har  

 i sin udtalelse til mig anført at "en  

 videresendelse  

 af kommunens sagsakter til Bygge- og Boligstyrelsen formentlig i sig selv  

 (ville) have den konsekvens, at kommunens interne materiale, ... derfor ikke  

 længere kunne betragtes som blot internt, dvs. at klageren ville kunne  

 forlange, at Bygge- og Boligstyrelsen gjorde ham bekendt med sådant  

 materiale,  

 efter at styrelsen havde modtaget det fra kommunen".
Efter forvaltningslovens §  

 12, stk. 1, omfatter retten til aktindsigt ikke en myndigheds interne  

 arbejdsdokumenter.
Sådanne interne arbejdsdokumenter mister normalt deres  

 interne karakter hvis de videregives til en anden myndighed.
Dette gælder dog ikke når  

 interne arbejdsdokumenter videregives som led i behandlingen af en klage  

 vedrørende afslag på aktindsigt i de pågældende dokumenter.
At  

 klagemyndigheden  

 modtager og gennemgår dokumenterne som led i sin behandling af klagen over  

 afslag på aktindsigt medfører ikke, at dokumenterne af den grund mister deres  

 interne karakter, jf.
Folketingets Ombudsmands beretning for året 1978, s.  

 400 ff.
 Bygge- og Boligstyrelsen har  

 således efter min opfattelse truffet afgørelse på et utilstrækkeligt  

 grundlag,  

 når styrelsen ikke ved sin gennemgang af sagen har haft sagsakterne til  

 gennemsyn.
 Jeg har derfor henstillet til  

 Boligministeriet, Bygge- og Boligstyrelsen, at tage klagen over kommunens  

 afslag på aktindsigt op til fornyet behandling og, efter en gennemgang af  

 sagens akter, træffe en ny afgørelse i sagen.
 Jeg har bedt Bygge- og  

 Boligstyrelsen underrette mig om hvad styrelsen foretager sig i sagen.
