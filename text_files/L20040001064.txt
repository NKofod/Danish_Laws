Bekendtgørelse om Danmarks ratifikation af den europæiske  

  

 konvention af 18. marts 1986 om beskyttelse af hvirveldyr, der  

  

 anvendes til forsøg og andre videnskabelige formål Efter at Folketinget med vedtagelsen af lov nr. 382 af 10.  

 juni 1987, jf.
Lovtidende A, meddelte sit samtykke dertil, har Danmark den 8.  

 september 2000 ratificeret den i Strasbourg den 18. marts 1986 undertegnede  

 europæiske konvention om beskyttelse af hvirveldyr, der anvendes til forsøg  

 og  

 andre videnskabelige formål.
 Konventionen indeholder bestemmelser om beskyttelse af dyr,  

 der anvendes til forsøg, som kan forårsage smerte, lidelse, angst eller  

 varigt  

 mén, og om at sådanne forsøg, såfremt de er uundgåelige, begrænses mest  

 muligt.
Konventionens tekst er optrykt i EFTidende nr.
L 222/31 af  

 24. august 1999, og kan ses på adressen: http://europa.eu.int/celex.
 Konventionens tillæg A med retningslinier for pasning og  

 opstaldning af dyr samt tillæg B med skemaer til statistiske oplysninger og  

 forklarende noter til, hvordan de udfyldes med henblik på opfyldelse af  

 kravene  

 i konventionens artikel 27 og 28, kan rekvireres ved henvendelse til  

 Justitsministeriet, Slotsholmsgade 10, 1216 København K.
 Konventionen trådte den 1. april 2001 i kraft for Danmark.
 Danmark har afgivet territorialerklæring om, at konventionen  

 indtil videre ikke finder anvendelse for Færøerne og Grønland.
 Oplysning om andre landes tiltrædelse m.v. kan fås hos  

 Europarådet på adressen:
 http://conventions.coe.int.
