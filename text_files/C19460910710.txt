(Til samtlige luftværnschefer) Efter at Statens civile Luftværn havde modtaget bemyndigelse fra  

 indenrigsministeriet til efter indstilling fra luftværnscheferne i hvert  

 enkelt tilfælde at tillade nedlæggelse af cementerede dækningsgrave i det  

 omfang, dette anses nødvendigt af hensyn til frigørelse af parkeringspladser  

 samt for at fjerne hindringer for trafikken har man i den udstrækning, det  

 har været muligt, imødekommet de indsendte andragender om fjernelse af  

 cementerede dækningsgrave af parkeringsmæssige og trafikale hensyn, idet man  

 samtidig har anmodet om, at udbydelse af arbejdet med fjernelse af  

 dækningsgravene måtte afvente udsendelsen af »standardbetingelser for  

 fjernelse af cementerede dækningsgrave«.
--------------------------------------------------------------------- Idet man hoslagt fremsender nogle eksemplarer af de af  

 indenrigsministeriet under 28. november 1946 godkendte »Almindelig  

 beskrivelse af betingelser for FULDSTÆNDIG fjernelse af cementerede  

 dækningsgrave af type I og II og heraf afledede konstruktioner på offentlige  

 arealer« og »Almindelig beskrivelse og betingelser for delvis  

 fjernelse af cementerede dækningsgrave af type I og II og heraf afledende  

 konstruktioner på offentlige arealer« skal man meddele følgende:
I de tilfælde, hvor dækningsgrave i medfør af særlig skrivelse herfra er  

 eller måtte blive tilladt nedlagt, og vedkommende kommune anser det for  

 ufornødent at fravige de i »Almindelige beskrivelse og betingelser for  

 DELVIS fjernelse af cementerede dækningsgrave« indeholdte bestemmelser,  

 udbyder luftværnscheferne arbejdet med fjernelse af de til nedlæggelse  

 godkendte cementerede dækningsgrave enkeltvis eller i grupper i offentlig  

 licitation på grundlag af de pågældende betingelser.
Det må sikres, at  

 kundgørelsen af licitationen sker på en sådan måde, at også udenbys  

 entreprenører får adgang til at afgive tilbud.
 Ønsker vedkommende kommune af fravige de i betingelserne for DELVIS  

 fjernelse indeholdte bestemmelser, må udkast til afvigelserne indsendes  

 hertil til godkendelse, forinden arbejdet udbydes i offentlig licitation.
»Almindelig beskrivelse og betingelser for FULDSTÆNDIG fjernelse af  

 cementerede dækningsgrave« kan kun anvendes, når det i det enkelte  

 tilfælde er tilladt af Statens civile Luftværn.
Skønnes der herefter ved de  

 allerede til nedlæggelse godkendte cementerede dækningsgrave at foreligge  

 sådanne ganske særlige hensyn, som menes at kunne begrunde fuldstændig  

 fjernelse, må fornyet indstilling herom fremsendes ledsaget af de grunde, som  

 gøres gældende.
 De på grundlag af licitationen modtagne tilbud indsendes som hidtil til  

 Statens civile Luftværn til godkendelse, hvorved bemærkes, at det er en  

 forudsætning for godkendelsen, at udenbys entreprenører ikke har været  

 afskåret fra at give tilbud, og at priserne ikke skønnes for høje i forhold  

 til de priser, som er opnået i andre byer.
 Såfremt hr. luftværnschefen ikke er i besiddelse af et tilstrækkeligt  

 antal eksemplarer af de i betingelserne omhandlede tegninger kan sådanne i  

 strengt nødvendigt omfang rekvireres i Statens civile Luftværn.
 Det bemærkes, at man senere vil vende tilbage til spørgsmålet om, hvor  

 meget staten skal betale af de eventuelle udgifter ved senere fjernelse af  

 bunkersdele, der bliver liggende ved delvis nedlæggelse.
 Endvidere tilføjes, at der senere vil blive udsendt retningslinier for  

 udførelse af arbejdet med regulering af opstående cementdele og jorddækninger  

 ved cementerede dækningsgrave, hvor sådan regulering er eller måtte blive  

 tilladt.
 P.L.V.
 Aarøe.
/Dan Jochumsen --------------------------------------------------------------------- BILAG 1.
ALMINDELIG BESKRIVELSE OG BETINGELSER FOR DELVIS FJERNELSE AF CEMENTEREDE DÆKNINGSGRAVE AF TYPE I OG II OG HERAF AFLEDEDE KONSTRUKTIONER PÅ OFFENTLIGE AREALER.
 For Statens civile Luftværn ved luftværnschefen i det  

 luftbeskyttelsesområde, hvori de pågældende cementerede dækningsgrave er  

 beliggende, skal der foretages nedbrydning af nogle cementerede  

 dækningsgrave, i hvilken anledning der ønskes tilbud på udførelsen af dette  

 arbejde.
 Tilbud afgives i henhold til de almindelige love og til følgende  

 betingelser, tegninger m.v., der er gældende i den rækkefølge, hvori de er  

 nævnt:
 1. Vedlagte særlige betingelser.
 2. Nedenstående almindelige beskrivelse og  

 betingelser.
 3. Vedlagte tegninger.
 Endvidere er gældende Dansk Ingeniørforenings betingelser for arbejder og  

 leverancer.
A.
BESKRIVELSE AF DE EKSISTERENDE BYGVÆRKER.
De cementerede dækningsgrave ligger ikke alle i samme dybde som vist på  

 typetegningerne.
I hvert enkelt tilfælde må entreprenøren selv konstatere de  

 virkelige dybdeforhold og de deraf følgende variationer i jordarbejde og  

 nedgangspartier, ligesom han selv må konstatere afvigelserne fra de nedenfor  

 og på typetegninger angivne betondimensioner, inventardele, brønddæksler m.v.
 TYPE I.
 Dækningsgrave af type I består af en kuppelformet del med en nødudgang i  

 toppen og et indgangsparti med trappe.
Kuplen er af beton, der er tilstræbt støbt i blandingsforholdet 1:3:5 og i  

 ca. 25 centimeters tykkelse.
Kuplen er armeret med en fodring umiddelbart  

 over fundamentet og en ring umiddelbart over dørhøjden.
Der er stødjern ved  

 tilslutning til indgangspartiet og nødudgang.
Fundamentet er tilstræbt støbt  

 i blfh. 1:3:5.
 Nødudgangen er af samme beton som kuplen og af ca. 25 centimeters  

 tykkelse.
Nedgangspartiet er tilstræbt støbt af beton 1:3:5, og vægge og loft i ca.  

 25 centimeters tykkelse.
Overdækningen er armeret.
 Trinene er færdigstøbte betontrin.
 Gulvene i tilflugtsrummene og indgangspartiet er tilstræbt støbt i blfh.  

 1:4:7 og i ca. 10 centimeters tykkelse.
Som regel findes: Gulvafløb midt i tilflugtsrummet, gulvafløb og vandlås  

 af støbejern og afløb af 10 centimeter betonrør til 30 centimeter rørbrønd af  

 beton med jernrist i nedgangspartiet, hvorfra 15 centimeter afløb normalt  

 fører til nærmeste kloak.
I København og enkelte andre steder findes dog  

 normalt kun afløb fra nedgangspartiet gennem afløb med højvandslukke (sv. t.  

 Br.
D.
T. 2500, L 1420 A og 1975) til en 30 centimeter betonbrønd uden for  

 bygværket med rist og karm sv. t.
Br.
D 2085 B.
Herfra 15 centimeter afløb  

 til kloak.
 Under gulv i tilflugtsrum og nedgangsparti findes normalt et ca. 13  

 centimeter tykt rallag med et 8 centimeter drænrør indlagt.
 Fra nedgangspartiet findes normalt 10 centimeter afluftningsrør af beton.
 Døre, lem over nødudgang, skillevægge m.m. ved toiletter, stiger til  

 nødudgang er af træ.
 Iøvrigt henvises til typetegninger 581-1 c eller 581-1 e.
TYPE I A OG I B består henholdsvis af to og tre kupler med fælles nedgangsparti.
Iøvrigt  

 henvises til det foranstående og til typetegning 581-17 c.
 Angående afløb findes samme to typer som beskrevet under type I.
TYPE II består af et hesteskoformet rør med nødudgang i den ene ende og  

 nedgangsparti i den anden.
Rørets bund og fundamenter er af beton.
Rørets,  

 nødudgangens og nedgangens vægge er tilstræbt udført i ca. 25 centimeters  

 tykkelse.
Al beton er tilstræbt udført i blfh. 1:3:5. Røret og dækket over  

 nedgangspartiet er armeret.
Armeringen består som regel af varierende typer  

 beton-stålvæv.
Under bunden og langs rørets sider findes dræn af ral og under  

 bunden yderligere et drænrør.
 Iøvrigt henvises til beskrivelsen af type I samt til typetegningen 581-3  

 f.
 Angående afløb findes samme to typer som beskrevet under type I.
TYPE II A, B, K, L og M er forskellige former for sammenbyggede tilflugtsrum af type II med fælles  

 nedgange.
Der henvises til beskrivelsen foran og til typetegningerne 581-18 b  

 og 581-26 a.
Enkelte steder findes herfra afvigende kombinationer, som må besigtiges på  

 stedet.
Konstruktionsprincipperne er dog de samme.
 Angående afløb findes samme to typer som beskrevet under type I.
Samtlige dækningsgrave er over terrænhøjde dækket af jord, der normalt har  

 en minimumstykkelse på ca. 1 meter.
En del af dækningsgravene er tillige  

 beklædt helt eller delvis med brosten, fliser eller muld med græs.
 ELEKTRISKE INSTALLATIONER.
Den elektriske installation varierer noget fra by til by.
Nogle steder  

 findes stik fra luftledninger til særlige master og andre steder  

 kabeltilslutninger.
Også antallet af lampesteder m.v. varierer noget, ligesom  

 der er anvendt varierende installationsområder.
Adskillige steder er en del  

 af materialet fjernet.
 INVENTAR.
 Nogle steder findes træbænke i rummene, andre steder er disse fjernede.  

 Det tilsvarende gælder stiger af træ, toiletspande, lipperter, brækstænger,  

 ventilatorer i dørene og andre genstande af mere underordnet betydning.
 RETABLERING.
 Hvor ikke andet er foreskrevet i de særlige betingelser, skal  

 entreprenøren retablere overfladebefæstelserne, som de var, før de  

 cementerede dækningsgrave blev opført, dog skal retablering, hvor  

 overfladebefæstelsen har bestået af asfalt på beton, kun ske ved brolægning.  

 I tvivlstilfælde skal oplysninger indhentes hos udbyderen, forinden tilbud  

 afgives.
For de af entreprenøren udførte overfladebelægninger har entreprenøren  

 pligt til i to år at udbedre alle skader, som skyldes sætninger eller  

 mangelfuld udførelse - uden ekstra betaling.
Gadebelægninger må ikke uden  

 særlig tilladelse fra udbyderen udføres med overhøjder.
Til retableringen  

 skal anvendes de forekommende ubeskadigede materialer.
Hvor supplerende  

 materialer leveres af kommunen, er dette anført i de særlige betingelser.  

 Alle øvrige supplerende materialer leverer entreprenøren, men de skal forud  

 godkendes af kommunen som svarende til de oprindeligt anvendte.
 Hvor BEKLÆDNING MED BROSTEN eller fliser forekommer, skal denne nedtages,  

 og materialerne foreløbig oplægges efter nærmere anvisning umiddelbart ved  

 byggepladsen, indtil genanvendelse finder sted.
 MULDBELÆGNING skal i det omfang den atter skal anvendes, oplægges  

 foreløbigt efter nærmere anvisning ved byggepladsen.
 B.NEDBRYDNINGSARBEJDE M.V.
 AFLØB.
Overalt, hvor der er tilslutning til offentlige afledningssystemer,  

 foretages nedgravning ved tilslutningen til disse.
Stikledninger afbrydes og  

 afproppes i begge ender, og der faststøbes lerbrikker i cementmørtel i de  

 offentlige ledninger.
 Af rørbrøndene skal den øverste del fjernes, og brøndene tilfyldes.
 Brønddæksler, vandlåse, afløbsskåle og rør, som optages, tilhører  

 entreprenøren, med mindre andet bestemmes i de særlige betingelser.
 ELEKTRISK INSTALLATION.
Alle forekommende afbrydere, dåser, glødelamper og fatninger tilhører  

 Statens civile Luftværn.
De øvrige elektriske dele, som ledninger, rør,  

 eventuelle ledningsmaster m.v., tilhører entreprenøren.
 INVENTAR.
Alle bænke, døre, skillevægge ved toiletter, lemme over nødudgange og  

 stiger, spande, ventilatorer, lipperter og andre inventargenstande, som måtte  

 forekomme, nedtages og læsses på vogn, med mindre andet er fremhævet i de  

 særlige betingelser.
Disse dele tilhører Statens civile Luftværn.
JORDEN BORTGRAVES i fornødent omfang.
Hvor ikke andet er foreskrevet i de  

 særlige betingelser, kan midlertidig oplægning finde sted umiddelbart ved  

 byggepladsen, idet entreprenøren dog selv må efterse, hvor den nødvendige  

 plads findes.
BETONEN i nødudgange, kupler, rør og nedgangspartier fjernes mindst til 50  

 centimeters dybde under den oprindelige terrænoverflade, med mindre andet er  

 foreskrevet i de særlige betingelser.
Dækket over nedgangspartiet skal dog  

 altid fjernes.
Færdigstøbte betontrin over den foreskrevne højde frahugges  

 forsigtigt, læsses og bortkøres til nærmere angiven plads.
 Endvidere skal der hugges 3 huller a ca. 30 x 30 centimeter gennem gulvet  

 i hvert tilflugtsrum og 1 hul af samme størrelse gennem gulvet i hvert  

 indgangsparti; hullerne fyldes og overdækkes med brokker af passende  

 størrelse til dræning af jorden.
 Betonstykker af mere end 25 kg vægt skal bortkøres.
TILFYLDNINGERNE udføres med den forhåndenværende jordfyld, hvori kan  

 iblandes indtil 10 procent betonstykker af 2 kg til 25 kg vægt og herudover  

 indtil 20 procent betonstykker af vægt mindre end 2 kg forudsat, at  

 betonstykkerne fordeles jævnt i jordfylden.
Forekommende natursten og andre  

 mineraldele, som ikke hidrører fra de cementerede dækningsgrave, kan forblive  

 i jordfylden.
Denne skal påfyldes i lag på ikke over 30 centimeters tykkelse  

 og stampes omhyggeligt.
Lerfyld må ikke vandes.
Ved ren sandfyld kan  

 stampning udelades.
 Armeringsjern skal fjernes og må ikke blandes i fylden.
Tiloversbleven fyld bortkøres.
Manglende jordfyld leveres af  

 entreprenøren, men skal godkendes af kommunen.
--------------------------------------------------------------------- BILAG 2.
 ALMINDELIG BESKRIVELSE OG BETINGELSER FOR FULDSTÆNDIG FJERNELSE AF  

 CEMENTEREDE DÆKNINGSGRAVE AF TYPE I OG II OG HERAF AFLEDEDE KONSTRUKTIONER PÅ  

 OFFENTLIGE AREALER.
 For Statens civile Luftværn ved luftværnschefen i det  

 luftbeskyttelsesområde, hvori de pågældende cementerede dækningsgrave er  

 beliggende, skal der foretages nedbrydning af nogle cementerede  

 dækningsgrave, i hvilken anledning der ønskes tilbud på udførelsen af dette  

 arbejde.
 Tilbud afgives i henhold til de almindelige love og til følgende  

 betingelser, tegninger m.v., der er gældende i den rækkefølge, hvori de er  

 nævnt:
 1. Vedlagte særlige betingelser.
 2. Nedenstående almindelige beskrivelse og  

 betingelser.
 3. Vedlagte tegninger.
 Endvidere er gældende Dansk Ingeniørforenings almindelige betingelser for  

 arbejder og leverancer.
A.
BESKRIVELSE AF DE EKSISTERENDE BYGVÆRKER.
De cementerede dækningsgrave ligger ikke alle i samme dybde som vist på  

 typetegningerne.
I hvert enkelt tilfælde må entreprenøren selv konstatere de  

 virkelige dybdeforhold og de deraf følgende variationer i jordarbejde og  

 nedgangspartier, ligesom han selv må konstatere afvigelser fra de nedenfor og  

 på typetegninger angivne betondimensioner, inventardele, brønddæksler m.v.
 TYPE I.
 Dækningsgrave af type I består af en kuppelformet del med en nødudgang i  

 toppen og et indgangsparti med trappe.
Kuplen er af beton, der er tilstræbt støbt i blandingsforholdet 1:3:5 og i  

 ca. 25 centimeters tykkelse.
Kuplen er armeret med en fodring umiddelbart  

 over fundamentet og en ring umiddelbart over dørhøjden.
Der er stødjern ved  

 tilslutning til indgangspartiet og nødudgang.
Fundamentet er tilstræbt støbt  

 i blandingsforholdet 1:3:5.
 Nødudgangen er af samme beton som kuplen og af ca. 25 centimeters  

 tykkelse.
Nedgangspartiet er tilstræbt støbt af beton 1:3:5, og vægge og loft i ca.  

 25 centimeters tykkelse.
Overdækningen er armeret.
 Trinene er færdigstøbte betontrin.
 Gulvene i tilflugtsrummet og indgangspartiet er tilstræbt støbt i  

 blandingsforholdet 1:4:7 og i ca. 10 centimeters tykkelse.
Som regel findes: Gulvafløb midt i tilflugtsrummet, gulvafløb og vandlås  

 af støbejern og afløb af 10 centimeter betonrør til 30 centimer rørbrønd af  

 beton med jernrist i nedgangspartiet, hvorfra 15 centimeter afløb normalt  

 fører til nærmeste kloak.
I København og enkelte andre steder findes dog  

 normalt kun afløb fra nedgangspartiet gennem afløb med højvandslukke (sv. t.  

 Br.
D.
T. 2500, L 1420 A og 1975) til en 30 centimeter betonbrønd uden for  

 bygværket med rist og karm sv. t.
Br.
D. 2085 B.
Herfra 15 centimeter afløb  

 til kloak.
 Under gulv i tilflugtsrum og nedgangsparti findes normalt et ca. 13  

 centimeter tykt rallag med et 8 centimeter drænrør indlagt.
 Fra nedgangspartiet findes normalt 10 centimeter afluftningsrør af beton.  

 Døre, lem over nødudgang, skillevægge m.v. ved toiletter, stiger til  

 nødudgang er af træ.
 Iøvrigt henvises til typetegninger 581-1 c eller 581-1 e.
TYPE I A OG I B består henholdsvis af to og tre kupler med fælles nedgangsparti.
Iøvrigt  

 henvises til det foranstående og til typetegning 581-17 c.
 Angående afløb findes samme to typer som beskrevet under type I.
TYPE II består af et hesteskoformet rør med nødudgang i den ene ende og  

 nedgangsparti i den anden.
Rørets bund og fundamenter er af beton.
Rørets,  

 nødudgangens og nedgangens vægge er tilstræbt udført i ca. 25 centimeters  

 tykkelse.
Al beton er tilstræbt udført i blandingsforholdet 1:3:5. Røret og  

 dækket over nedgangspartiet er armeret.
Armeringen består som regel af  

 varierende typer betonstålvæv.
Under bunden og langs rørets sider findes dræn  

 af ral og under bunden yderligere et drænrør.
 Iøvrigt henvises til beskrivelsen af type I samt til typetegningen 581-3  

 f.
 Angående afløb findes samme to typer som beskrevet under type I.
TYPE II A, B, K, L og M er forskellige former for sammenbyggede tilflugtsrum af type II med fælles  

 nedgange.
Der henvises til beskrivelsen foran og til typetegningerne 581-18 b  

 og 581-26 a.
Enkelte steder findes herfra afvigende kombinationer, som må besigtiges på  

 stedet.
Konstruktionsprincipperne er dog de samme.
 Angående afløb findes samme to typer som beskrevet under type I.
Samtlige dækningsgrave er over terrænhøjde dækket af jord, der normalt har  

 en minimumstykkelse på ca. 1 meter.
En del af dækningsgravene er tillige  

 beklædt helt eller delvis med brosten, fliser eller muld med græs.
 ELEKTRISKE INSTALLATIONER.
Den elektriske installation varierer noget fra by til by.
Nogle steder  

 findes stik fra luftledninger til særlige master og andre steder  

 kabeltilslutninger.
Også antallet af lampesteder m.v. varierer noget, ligesom  

 der er anvendt varierende installationsmåder.
Adskillige steder er en del af  

 materiellet fjernet.
 INVENTAR.
 Nogle steder findes træbænke i rummene, andre steder er disse fjernede.  

 Det tilsvarende gælder stiger af træ, toiletspande, lipperter, brækstænger,  

 ventilatorer i dørene og andre genstande af mere underordnet betydning.
 RETABLERING.
 Hvor ikke andet er foreskrevet i de særlige betingelser, skal  

 entreprenøren retablere overfladebefæstelserne, som de var, før de  

 cementerede dækningsgrave blev opført, dog skal retablering, hvor  

 overfladebefæstelsen har bestået af asfalt på beton, kun ske ved brolægning.  

 I tvivlstilfælde skal oplysninger indhentes hos udbyderen, forinden tilbud  

 afgives.
For de af entreprenøren udførte overfladebelægninger har entreprenøren  

 pligt til i to år at udbedre alle skader, som skyldes sætninger eller  

 mangelfuld udførelse - uden ekstra betaling.
Gadebelægninger må ikke uden  

 særlig tilladelse fra udbyderen udføres med overhøjder.
Til retableringen  

 skal anvendes de forekommende ubeskadigede materialer.
Hvor supplerende  

 materialer leveres af kommunen, er dette anført i de særlige betingelser.  

 Alle øvrige supplerende materialer leverer entreprenøren, men de skal forud  

 godkendes af kommunen som svarende til de oprindeligt anvendte.
 Hvor BEKLÆDNING MED BROSTEN eller fliser forekommer, skal denne nedtages,  

 og materialerne foreløbig oplægges efter nærmere anvisning umiddelbart ved  

 byggepladsen, indtil genanvendelse finder sted.
 Muldbeklædning skal i det omfang, den atter skal anvendes, oplægges  

 foreløbigt efter nærmere anvisning ved byggepladsen.
B.
NEDBRYDNINGSARBEJDET M.V.
 AFLØB.
Overalt, hvor der er tilslutning til offentlige afledningssystemer,  

 foretages nedgravning ved tilslutning til disse.
Stikledninger afbrydes og  

 afproppes i begge ender, og der faststøbes lerbrikker i cementmørtel i de  

 offentlige ledninger.
 Rørbrønden fjernes helt.
 Brønddæksler, vandlåse, afløbsskåle og rør, som optages, tilhører  

 entreprenøren, med mindre andet bestemmes i de særlige betingelser.
 ELEKTRISK INSTALLATION.
Alle forekommende afbrydere, dåser, glødelamper og fatninger tilhører  

 Statens civile Luftværn.
De afskrues og leveres til tilsynet efter nærmere  

 angivelse.
De øvrige elektriske dele, som ledninger, rør, eventuelle  

 ledningsmaster m.v., tilhører entreprenøren.
 INVENTAR.
Alle bænke, døre, skillevægge ved toiletter, lemme over nødudgange og  

 stiger, spande, ventilatorer, lipperter og andre inventargenstande, som måtte  

 forekomme, nedtages og læsses på vogn, med mindre andet er fremhævet i de  

 særlige betingelser.
Disse dele tilhører Statens civile Luftværn.
JORDEN BORTGRAVES i fornødent omfang.
Hvor ikke andet er foreskrevet i de  

 særlige betingelser, kan midlertidig oplægning finde sted umiddelbart ved  

 byggepladsen, idet entreprenøren dog selv må efterse, hvor den nødvendige  

 plads findes.
 AL BETON nedhugges; dog skal færdigstøbte betontrin frahugges forsigtigt,  

 læsses og bortkøres til nærmere angiven plads.
TILFYLDNINGEN sker med den forhåndenværende jordfyld, hvori kan blandes  

 indtil 20 procent betonstykker regelmæssigt fordelt i fylden og hver af højst  

 2 kg vægt.
Forekommende natursten og andre mineraldele, som ikke hidrører fra  

 de cementerede dækningsgrave, kan forblive i jordfylden.
Denne skal påfyldes  

 i lag på ikke over 30 centimeters tykkelse og stampes omhyggeligt.
Lerfyld må  

 ikke vandes.
Ved ren sandfyld kan stampning udelades.
 Armeringsjern skal fjernes og må ikke blandes i fylden.
Tiloversbleven fyld skal bortkøres.
Manglende jordfyld leveres af  

 entreprenøren, men skal godkendes af vedkommende kommune.
