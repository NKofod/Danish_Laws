 I medfør af §§ 6 a og 7 i lov om offentlig sygesikring, jf.  

 lovbekendtgørelse nr. 77 af 31. januar 1994, som ændret ved § 7 i lov nr.  

 1133 af 21. december 1994, § 24 i lov nr. 1120 af 20. december 1995, § 3 i  

 lov nr. 1228 af 27. december 1996 samt § 7 i lov nr. 224 af 25. marts 1997,  

 fastsættes efter forhandling med Lægemiddelstyrelsen:
 § 1.  Der ydes tilskud efter sygesikringsloven til de  

 lægemidler, der er opført i fortegnelsen efter ATC-koden i bilag 1 til  

 bekendtgørelsen.
 Stk. 2.  De lægemidler, hvortil der ydes tilskud med  

 74,7 pct. af udgiften, er opført i fortegnelsens afsnit I.
 Stk. 3.  De lægemidler, hvortil der ydes tilskud med  

 49,8 pct. af udgiften, er opført i fortegnelsens afsnit II.
Stk. 4.  Tilskud til de lægemidler, der er opført i  

 fortegnelsen klausuleret til bestemte sygdomme, er betinget af, at patienten  

 lider af en af de sygdomme, der er nævnt i forbindelse med lægemidlerne.
Der  

 ydes kun tilskud, såfremt lægen på recepten har anført »I« eller  

 »II« ud for lægemidlet og på denne måde utvetydigt har  

 tilkendegivet, at betingelsen er opfyldt.
Stk. 5.  Tilskud til de lægemidler, der er opført i  

 fortegnelsen klausuleret til pensionist eller behandling af varig lidelse, er  

 betinget af, at de pågældende lægemidler er bestemt til folke-, invalide-  

 eller førtidspensionister eller til personer, der lider af varig lidelse, der  

 kræver fortsat behandling med et af de pågældende lægemidler.
Der ydes kun  

 tilskud, såfremt lægen på recepten har anført »pensionist« eller  

 »varig lidelse« og på denne måde utvetydigt har tilkendegivet, at  

 betingelsen er opfyldt.
 § 2.  Insulinpræparater, hvortil amtskommunen afholder  

 hele udgiften, er opført i afsnit III i fortegnelsen.
 § 3.  Beslutning om optagelse af et lægemiddel i  

 fortegnelsen eller afslag på anmodning herom træffes inden 90 dage efter  

 modtagelsen af ansøgning med de nødvendige oplysninger.
 § 4.  I tiden indtil en ny bekendtgørelse udstedes,  

 offentliggøres ændringer i bilag 1 i Statstidende, jf. anordning om, at  

 ændringer i fortegnelsen over tilskudsberettigede lægemidler efter  

 sygesikringslovens § 7, stk. 8, ikke optages i Lovtidende.
 § 5.  Tilskud efter sygesikringslovens § 7, stk. 1-3,  

 og amtskommunens udgift efter sygesikringslovens § 6 a til de i bilag 2  

 nævnte lægemidler udgør, uanset bestemmelserne i § 1 og § 2, et fast beløb.  

 Beløbet er for hvert enkelt lægemiddel, herunder hver enkelt  

 dispenseringsform, styrke og pakningsstørrelse, angivet i bilag 2.
Stk. 2.  Bilag 2 offentliggøres ikke i Lovtidende, jf.  

 anordning om at fastsættelse af faste kronetilskud efter sygesikringslovens §  

 7, stk. 6, og § 7 a, stk. 2, ikke optages i Lovtidende.
Bilag 2  

 offentliggøres i Specialitetstaksten og kan i øvrigt fås ved henvendelse til  

 Lægemiddelstyrelsen.
 § 6.  Tilskud efter sygesikringslovens § 7, stk. 1-3,  

 og amtskommunens udgift efter sygesikringslovens § 6 a til de i bilag 3  

 nævnte lægemidler udgør uanset bestemmelserne i § 1 og § 2, et fast beløb.  

 Beløbet er for hvert enkelt lægemiddel, herunder hver enkelt  

 dispenseringsform, styrke og pakningsstørrelse, angivet i bilag 3.
 Stk. 2.  Bilag 3 offentliggøres ikke i Lovtidende, jf.  

 anordning om at fastsættelse af faste kronetilskud efter sygessikringslovens  

 § 7, stk. 6 og § 7 a, stk. 2, ikke optages i Lovtidende.
 § 7.  Bekendtgørelsen træder i kraft den 1. januar  

 1998.
 Stk. 2 .  Bekendtgørelse nr. 1068 af 6. december 1996 om  

 tilskud m.v. til lægemidler ophæves.
