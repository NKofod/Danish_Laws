 Til de højere uddannelsesinstitutioner.
 I fortsættelse af skrivelse fra direktoratet for de videregående  

 uddannelser af 4. maj 1984 om forskerrekrutteringsplanen skal det meddeles,  

 at de i skrivelsen nævnte protokollater til overenskomsterne med  

 organisationerne på akademikerområdet pr. 1. april 1983 om ændret  

 stillingsstruktur ved højere uddannelsesinstitutioner som forudsat - er  

 blevet underskrevet af finansministeriet og de respektive organisationer,  

 bortset fra Danske Arkitekters Landsforbund.
 Kopi af finansministeriets skrivelser af 26. juli og 2. august 1984 med de  

 med organisationerne under Akademikernes Centralorganisation og  

 lægeorganisationerne underskrevne protokollater af 24. juli og 1. august 1984  

 vedlægges.
 I tilslutning til protokollatsbestemmelserne bemærkes følgende:
 Ad § 2, stk. 3, og § 6.
 Den ændrede tillægsordning for adjunkter og stipendiater finder alene  

 anvendelse, hvor ansættelsen eller stipendietildelingen er sket i henhold til  

 den nye stillingsstruktur, medens den hidtidige tillægsordning opretholdes i  

 tilfælde, hvor ansættelsen eller stipendietildelingen har fundet sted efter  

 den tidligere stillingsstruktur, jfr. § 4, stk. 2, og § 9.
 Den hidtidige tillægsordning opretholdes endvidere for dem, der har opnået  

 eller opnår ansættelse uden for stillingsstrukturområdet, men til hvem der er  

 ydet tillæg i overensstemmelse med den ordning, der har været gældende for  

 dette område.
 Ad § 8, stk. 2.
Bestemmelsen om, at der i forbindelse med en suspendering af  

 stipendieforholdet er ret til at genindtræde i dette inden for den  fastsatte  

 stipendieperiode, indebærer ikke nogen forudsætning om, at der i medfør af  

 suspenderingen skal ske en afkortning af den tid, i hvilken stipendiet kan  

 oppebæres.
Af hensyn til tilvejebringelsen af den fornødne klarhed bør der  

 under alle omstændigheder samtidig med tilladelse til en suspendering af  

 stipendieforholdet for et givet tidsrum tages stilling til, hvorvidt der  

 herefter skal ske en tilsvarende forlængelse af stipendieperioden, eller  

 hvorvidt stipendiet skal ophøre med udløbet af den oprindelig fastsatte  

 periode.
Opslag af stillinger skal fremtidig følge de i protokollaterne indeholdte  

 regler, og der kan således ikke inden for stillingsstrukturområdet for det  

 videnskabelige personale foretages opslag af adjunkt-/lektorstillinger på  

 hidtidige vilkår.
Med hensyn til stillingernes indhold og de  

 kvalifikationskrav, der forudsættes opfyldt ved besættelsen af stillingerne,  

 skal der henvises til det med direktoratets skrivelse af 4. maj 1984 (som  

 bilag 2) udsendte notat af 20. december 1983 om adjunktstillinger og  

 lektorstillinger, for hvilke stillingsstrukturreglerne for det videnskabelige  

 personale ved de højere uddannelsesinstitutioner er gældende.
Der forventes i  

 nær fremtid optaget forhandlinger om en aftale for tjenestemænd i  

 overensstemmelse med den nye stillingsstruktur.
Skulle spørgsmålet om  

 ansættelse af en tjenestemand blive aktuelt, inden aftale er afsluttet, må  

 spørgsmålet herom forelægges for ministeriet.
 Den nye stillingsstruktur finder tilsvarende anvendelse ved Danmarks  

 Ingeniørakademi med de modifikationer, der følger af denne institutions  

 særlige karakter.
 Der sker ikke ændringer i ansættelsesvilkårene for de lærere ved Aalborg  

 Universitetscenter, der er overflyttet fra de uddannelsesinstitutioner, der  

 blev integreret i centret, jfr. direktoratets skrivelse af 24. maj 1984 til  

 centret.
 De hidtidige bestemmelser for sproglærere ved handelshøjskolerne samt  

 økonomilærere ved Handelshøjskolen i Århus og Odense Universitet vil blive  

 opretholdt, jfr. for økonomilærere protokollat mellem finansministeriet og  

 Danmarks Jurist- og Økonomforbund i tilslutning til overenskomst af 7.  

 september 1977 og skrivelse fra finansministeriet, lønnings- og  

 pensionsdepartementet, af 15. oktober 1980 (som er indeholdt i ministeriets  

 følgeskrivelser af 20. januar 1981 til protokollatet).
 Handelshøjskoleafdelingerne og lærerhøjskoleafdelingerne vil som hidtil  

 ikke være omfattet af stillingsstrukturreglerne for det videnskabelige  

 personale.
 Det tilføjes, at et nyt stillingsstrukturcirkulære med de ændringer, der  

 følger af førnævnte notat af 20. december 1983, forventes udsendt i løbet af  

 efteråret.
 P.m.v.
 e.b.
