Nr BTL 135 Betænkning over Forslag til lov om ændring af forskellige punktafgiftslove  

 (Afgift af flasker, dunke og kaburatorsprit, forhøjelse af visse  

 punktafgifter, ændring af snitbredden for tobak samt ophævelse af  

 afgiftsfritagelse for slagger)   

 Nr L 135 1997-98. 1. samling Afgivet af Skatteudvalget Afgivet: 19971211 Udvalget har behandlet lovforslaget i et møde og har herunder stillet  

 spørgsmål til skatteministeren.
 Endvidere har udvalget modtaget skriftlige og/eller mundtlige henvendelser  

 fra:
Brancheforeningen SPT, Bryggeriforeningen, Chokolade- og Konfekture-Industriens Brancheforening, Danmarks Juice-, Saft- og Frugtdrikindustriforening, Dansk Forening for Automatforplejning, Dansk Handel & Service, Dansk Industri, Dansk Papirhandlerforening, Danske Læskedrik Fabrikanter, De Samvirkende Købmænd, Nærbutikkernes Landsforening, Benzinforhandlernes  

 Fællesrepræsentation, Foreningen af Dagligvare Grossister og Dansk  

 Dagligvareleverandør Forening, Elsam og Elkraft Foreningen af Danske importører i Chokolade- og Konfekturebranchen, Foreningen af Eddikebryggere i Danmark, Genvindingsindustrien, Holmegård Glasværk, Iskremindustriens Sammenslutning, Kaffe- og Teimportørforeningen, Karton & Miljø, Leverandørforeningen for Tobak- og Konfekturervarer, Papirfabrikkerne, Plastindustrien i Danmark, Roma A/S, Skanderborg, Schela Plast A/S, Brørup og Vin og Spiritus Organisationen i Danmark.
 Udvalget ønsker lovforslaget henvist til fornyet udvalgsbehandling efter  

 2. behandling.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse . Mindretallet, som sammen med  

 Jacob Haugaard udgør et flertal i Folketinget, tager forbehold for  

 ændringsforslag af skatteministeren til 3. behandling.
 Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til forkastelse  ved 3.  

 behandling.
 Mindretallet bemærker indledningsvis, at det står undrende og uforstående  

 over for formuleringen i det første mindretals betænkningsbidrag.
 Dernæst finder mindretallet, at det foreliggende lovforslag er endnu et  

 eksempel på, at den nuværende regering pålægger dansk erhvervsliv øgede  

 afgifter til skade for konkurrenceevnen og forbrugerne, ligesom en  

 gennemførelse af lovforslaget vil pålægge erhvervslivet øgede administrative  

 byrder i et helt uantageligt omfang.
 En lang række mindre og større selvstændige erhvervsdrivende, som i tillid  

 til gældende lovgivning har foretaget omfattende investeringer i  

 produktionsudstyr, og som herved har skabt nyttige arbejdspladser for talrige  

 mennesker, har i forbindelse med foretræde for udvalget på overbevisende måde  

 sandsynliggjort, at en vedtagelse af lovforslaget uvægerligt vil føre til  

 virksomhedslukninger samt tab af betydelige investeringer og mange  

 arbejdspladser.
 På den baggrund tager mindretallet afstand fra lovforslaget.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet afventer dog eventuelle ændringsforslag til 3. behandling.
 Et fjerde mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  

 Frank Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder modtaget  

 skatteministerens skriftlige besvarelser af spørgsmål og kommentarer til  

 henvendelser til udvalget.
 Endvidere har udvalget modtaget nye skriftlige henvendelser fra Dansk  

 Handel & Service, Foreningen af Eddikebryggere i Danmark og  

 Leverandørforeningen for Tobaks- og Konfekturevarer.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Venstres, Det Konservative  

 Folkepartis, Fremskridtspartiets og Enhedslistens medlemmer af udvalget)  

 lovforslaget til forkastelse.
 Et mindretal (Socialdemokratiets, Socialistisk Folkepartis, Det  

 Radikale Venstres og Centrum-Demokraternes medlemmer af udvalget) indstiller  

 lovforslaget til vedtagelse med de stillede ændringsforslag.
Æ n d r i n g s f o r s l a g Af skatteministeren, tiltrådt af et mindretal (S, SF, RV og  

 CD):
Til § 2 1) Efter nr. 3 indsættes som nyt nummer:
»01. I § 19, stk. 1, nr. 1, ændres »18 kr. 75  

 øre« til: »21 kr. 30 øre«, i nr. 2 ændres »22 kr.  

 50 øre« til: »25 kr. 55 øre«, i nr. 3 ændres »12  

 kr. 50 øre« til: »14 kr. 20 øre«, i nr. 4 ændres  

 »15 kr. 00 øre« til: »17 kr. 05 øre«, i nr. 5  

 ændres »9 kr. 40 øre« til: »10 kr. 70 øre«, i nr.  

 6 ændres »6 kr. 25 øre« til: »7 kr. 10 øre«, i nr.  

 7 ændres »7 kr. 50 øre« til: »8 kr. 50 øre«, og i   

 nr. 8 ændres »3 kr. 75 øre« til: »4 kr. 25 øre«.' 2) Nr. 4 affattes således:
»4. I § 22, stk. 4, ændres »3 kr. 75 øre«  

 til: »4 kr. 25 øre«, og »12 kr. 50 øre« ændres til:  

 »14 kr. 20 øre«.' Til § 7 3) Nr. 1 affattes således:
 »1. I § 1 indsættes efter stk. 1 som nye stykker:
 »Stk. 2. Der svares endvidere afgift af flasker og dunke til  

 andre varer end de i stk. 1 nævnte, som er beregnet til detailsalg, og som  

 har et rumindhold på under 20 l.
Stk. 3. Fritaget for afgift er flasker og dunke til emballering af  

 medicin og mejeriprodukter.« Stk. 2 bliver herefter stk. 4.' 4) Nr. 2 affattes således:
 »2. § 2 affattes således:
 § 2.  For beholdere omfattet af § 1, som er af karton eller af  

 laminater af forskellige materialer, udgør afgiften:
 5) Nr. 3-8 og 11 udgår.
Til § 9 6) Stk. 1 affattes således:
»Stk. 1. Loven træder i kraft den 1. januar 1998. § 1, stk.  

 2, i lov om afgift af visse detailsalgspakninger og visse poser af papir  

 eller plast m.v. som affattet ved denne lovs § 7, nr. 1, træder dog i kraft  

 den 1. april 1998 og § 8 den 1. februar 1998, jf. dog stk. 6.« 7) Efter stk. 1 indsættes som nyt stykke:
»Stk. 2. Skatteministeren fastsætter  

 ikrafttrædelsestidspunktet for § 1, stk. 3, i lov om afgift af visse  

 detailsalgspakninger og visse poser af papir eller plast m.v. som affattet  

 ved denne lovs § 7, nr. 1. Bestemmelsen har virkning fra den 1. april  

 1998.« Stk. 2 bliver herefter stk. 3.
 8) I stk. 2, 1. pkt., der bliver stk. 3, 1. pkt., indsættes  

 efter »deponeringsanlæg«: », jf. dog stk. 4«.
 9) I stk. 2, 2. pkt., der bliver stk. 3, 2. pkt., ændres  

 »§ 7, nr. 11,» til: »§ 1, stk. 2, i lov om afgift af visse  

 detailsalgspakninger og visse poser af papir eller plast m.v. som affattet  

 ved denne lovs § 7, nr. 1,».
 10) Efter stk. 2, der bliver stk. 3, indsættes som nye stykker:
 »Stk. 4. Afgiftsforhøjelserne i § 2, nr. 1, 01 og 4, finder  

 anvendelse på afgiftspligtige varer, der fra og med den 1. januar 1998  

 udleveres fra virksomheder, der er registreret efter § 3, stk. 1 eller 5, i  

 lov om afgift af chokolade- og sukkervarer m.m., færdigfremstilles eller  

 anvendes i virksomheder, der er registreret efter § 3, stk. 2, i den nævnte  

 lov, tilgår eller udleveres fra virksomheder, der er registreret efter § 4 i  

 den nævnte lov, angives til fortoldning eller modtages fra udlandet.
Stk. 5. Virksomheder, der er omfattet af § 7, stk. 1, i lov om  

 afgift af chokolade- og sukkervarer m.m., skal opgøre deres samlede  

 lagerbeholdning af afgiftspligtige varer pr. 1. januar 1998 og indsende  

 opgørelsen over lagerbeholdningen til de statslige told- og skattemyndigheder  

 senest den 15. januar 1998. Virksomhederne skal senest den 16. marts 1998  

 indbetale afgiftsforhøjelsen af den nævnte lagerbeholdning til de statslige  

 told- og skattemyndigheder.« Stk. 3-11 bliver herefter stk. 6-14.
 11) I stk. 3, der bliver stk. 6, ændres »§ 7, nr.  

 11« til: »§ 1, stk. 2, i lov om afgift af visse  

 detailsalgspakninger og visse poser af papir eller plast m.v. som affattet  

 ved denne lovs § 7, nr. 1,».
 12) I stk. 4, 1. pkt., der bliver stk. 7, 1. pkt., ændres  

 »§ 2, stk. 3, nr. 1, i lov om afgift af visse detailsalgspakninger og  

 visse poser af papir eller plast m.v. som affattet ved denne lovs § 7, nr. 1  

 og 5« til: »§ 2, stk. 2, nr. 1, i lov om afgift af visse  

 detailsalgspakninger og visse poser af papir eller plast m.v. som affattet  

 ved denne lovs § 7, nr. 2«.
 13) Stk. 4, 2. pkt., der bliver stk. 7, 2. pkt., affattes  

 således:
»Virksomheder, der registreres fra ikrafttrædelsestidspunktet af § 1,  

 stk. 2, i lov om afgift af visse detailsalgspakninger og visse poser af papir  

 eller plast m.v. som affattet ved denne lovs § 7, nr. 1, eller § 1, stk. 1,  

 nr. 16, i lov om energiafgift af mineralolieprodukter m.v. som affattet ved  

 denne lovs § 8, nr. 1, skal dog opgøre lagerbeholdningen henholdsvis pr. 1.  

 april 1998 og 1. februar 1998 af varer, der bliver afgiftspligtige efter de  

 nævnte bestemmelser.« 14) I stk. 5 og 6, der bliver stk. 8 og 9, ændres  

 »stk. 4« til: »stk. 7«.
 15) I stk. 5, der bliver stk. 8, ændres »§ 2 c i lov  

 om afgift af visse detailsalgspakninger og visse poser af papir eller plast  

 m.v. som affattet ved denne lovs § 7, nr. 11,» til: »§ 1, stk. 2, i  

 lov om afgift af visse detailsalgspakninger og visse poser af papir eller  

 plast m.v. som affattet ved denne lovs § 7, nr. 1,».
 16) I stk. 7 og 8, der bliver stk. 10 og 11, ændres  

 »stk. 4-6« til: »stk. 7-9«.
 17) Stk. 9, der bliver stk. 12, affattes således:
»Stk. 12. Betales afgift efter stk. 5, 8 eller 9 ikke  

 rettidigt, finder § 15, stk. 4, i lov om afgift af chokolade- og sukkervarer  

 m.m., § 11, stk. 2, i lov om afgift af visse detailsalgspakninger og visse  

 poser af papir eller plast m.v. og § 17, stk. 3, i lov om energiafgift af  

 mineralolieprodukter m.v. tilsvarende anvendelse.« B e m æ r k n i n g e r Til nr. 1 og 2 Det foreslås, at den såkaldte råstofafgift i chokoladeafgiftsloven  

 reguleres med samme procentvise stigning som den, der foreslås for chokolade.  

 Råstofafgiften er en afgift på råvarer som f.eks. nødder og mandler, der  

 indgår i ikke afgiftspligtige varer, der kan anvendes til fremstilling af  

 chokoladeafgiftspligtige varer.
Endvidere foreslås det, at dækningsafgiften  

 på kokos reguleres på samme måde.
Dækningsafgiften omfatter varer, der ikke i  

 sig selv er afgiftspligtige, men som indeholder afgiftspligtige bestanddele.  

 Med denne ændring fastholdes en vis konkurrencemæssig ligestilling mellem  

 chokolade og de produkter, som chokolade almindeligvis konkurrerer med.
Til nr. 3 I lovforslag nr.
L 135 fremgår det af § 7, nr. 11, at afgiftspligten for  

 flasker og dunke er betinget af, at beholderen bl.a. er beregnet til flydende  

 varer.
Det foreslås, at denne betingelse udgår.
Herved kommer afgiften til at  

 omfatte alle flasker og dunke uanset indhold.
Det betyder f.eks., at dunke  

 til sæbepulver bliver omfattet af afgiftspligten.
Som følge af ændringerne af  

 afgiftsskalaen, jf. bemærkningerne til nr. 4 og 5, er bestemmelsen nu indsat  

 i lovens § 1.
Til nr. 4 og 5 Det foreslås at ændre afgiftsskalaen for alle flasker af glas og plast og  

 for kartoner af pap eller laminat således, at der dels indføres nye  

 afgiftstrin og dels nye afgiftssatser.
I det oprindelige forslag var der  

 særskilte afgiftsskalaer for henholdsvis papemballage, metalemballage og  

 plast/glasemballage til drikkevarer m.v. og henholdsvis de nye  

 flaske-/dunkeafgifter.
I dette ændringsforslag foreslås to fælles  

 afgiftsskalaer for henholdsvis papemballage og emballager af alle andre  

 materialer.
Med den nye skala får afgifterne et mere glidende forløb, hvor  

 afgiftsbeløbene stiger ligefrem proportionalt med emballagens størrelse.
 De foreslåede skalaer og satser er:
Til nr. 6 Forslaget er en konsekvens af den ændrede affattelse af lovforslagets § 7.
Til nr. 7 Regeringen vil undersøge, om afgiftsfritagelsen for emballager til  

 mejeriprodukter er i overensstemmelse med EU-reglerne om statsstøtte.
Det  

 foreslås derfor at indsætte en særlig ikrafttrædelsesbestemmelse for  

 afgiftsfritagelsen.
Denne bestemmelse medfører, at skatteministeren  

 bemyndiges til at sætte afgiftsfritagelsen for mejeriprodukter i kraft, når  

 spørgsmålet om statsstøtte er afklaret.
Afgiftsfritagelsen skal i givet fald  

 have virkning fra 1. april 1998.
Til nr. 8, 10 og 17 Efter chokoladeafgiftsloven er det for visse af de registrerede  

 virksomheders vedkommende tilgangen af varer til virksomhedens lager, der er  

 grundlaget for afgiftsbetalingen.
Det drejer sig bl.a. om en stor del af  

 mellemhandlerne.
Andre registrerede virksomheder end de nævnte (andre  

 fremstillingsvirksomheder m.v.) betaler i overensstemmelse med, hvad der er  

 hovedreglen efter punktafgiftslovene, afgift af de varer, der er udleveret  

 fra virksomheden.
 På den baggrund foreslås der for det første indsat en  

 ikrafttrædelsesbestemmelse, der tager hensyn til de særlige regler i loven  

 for afgiftspligtens indtræden.
 De registrerede virksomheder, der betaler afgift af tilgangen af  

 afgiftspligtige varer til lageret, har efter loven en særligt lang kredittid  

 med henblik på, at deres gennemsnitlige kredittid skal svare til kredittiden  

 for de registrerede virksomheder, der betaler afgift af de udleverede  

 (solgte) varer.
 På den baggrund foreslås det desuden, at tilgangsvirksomhederne skal  

 opgøre deres lager af afgiftspligtige varer pr. 1. januar 1998 og indbetale  

 afgiftsforhøjelsen på 1,70 kr. pr. kg af lagerbeholdningen til de statslige  

 told- og skattemyndigheder senest den 16. marts 1998.
 Ved forslaget tilstræbes en ligestilling mellem de to kategorier  

 virksomheder, idet de registrerede virksomheder, der betaler afgift på  

 grundlag af de udleverede varer, løbende kommer til at betale afgift af de  

 varer, der ligger på lager den 1. januar 1998, men som først sælges senere.
Til nr. 9 og 11-16 Der er tale om konsekvensændringer.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  

 Frank Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
