Til samtlige eksportautoriserede slagterier og frysehuse samt dyrlægerne  

 ved disse Som følge af de meget store oplagringer, som for tiden foregår på  

 frysehusene, og den deraf følgende ventetid før indlagring, er  

 veterinærdirektoratet blevet spurgt, hvor lang tid der forsvarligt kan hengå  

 fra slagtning til indfrysning af bagfjerdinger under intervention.
 Selvom spørgsmålet naturligvis ikke kan besvares generelt, har man udtalt,  

 at såfremt varen har været fuldt korrekt behandlet i alle faser fra slagtning  

 til indfrysning, skal indfrysning kunne ske indtil 10 dage efter slagtning  

 uden at volde problemer.
 Opmærksomheden henledes dog på, at netop ventetiden før indlagring kan  

 føre til, at kølekapaciteten på slagterier udnyttes til det yderste, hvilket  

 gør den anførte forudsætning om korrekt behandling tvivlsom.
Det understreges i øvrigt, at interventionsvarer ved indfrysning skal  

 foreligge i fuldt tilfredsstillende tilstand, og at renskæring ikke må  

 foretages.
Er dette krav ikke opfyldt, skal varen afvises som  

 interventionsvare, jfr. § 3, nr. 2 og 3, i Vejledning nr.
I-6/81 af 13. april  

 1981 om køb af oksekød under den permanente intervention.
 P.V.V.
