 I medfør af § 34, § 73 og § 149, stk. 10, i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet, jf. bekendtgørelse nr. 191  

 af 23. maj 1975 vedrørende luftfartscertifikater, følgende:
1. Referencedokumenter 1.1 BL 6-04, Føring af flyvetid, seneste udgave.
 1.2 BL 6-05, Bestemmelser om helhedskrav, seneste udgave.
 1.3 BL 9-6, Bestemmelser omm ultralette flyvemaskiner, seneste udgave.
 1.4 BL 9-12, Bestemmelser om ultralette gyroplaner, seneste udgave.
 1.5 Gebyrreglementet for Statens Luftfartsvæsen, seneste udgave.
2. Anvendelsesområde Denne BL fastsætter - generelle bestemmelser for udstedelse af certifikat eller bevis som  

 fører af flyvemaskine, helikopter, svævefly, friballon, ultralet flyvemaskine  

 eller ultralet gyroplan og for udstedelse af certifikat eller bevis som  

 luftnavigatør, flyvemaskinist, flyvemekaniker, flyveklarerer, flyveleder,  

 AFIS-operatør og kabinebesætningsmedlem, - visse pligter for certifikat- og bevisindehavere og - bestemmelser om udstedelse og omfang af de enkelte certifikater.
3. Generelt 3.1 Personer, der udfører tjeneste på dansk registreret luftfartøj i  

 stilling som a. luftfartøjsfører, b. luftnavigatør, c. flyvemaskinist, d. kabinebesætningsmedlem, eller udfører tjeneste i stilling som e. flyvemekaniker, f. flyveklarerer, g. flyveleder eller h.
AFIS-operatør samt personer, der udfører tjeneste som luftfartøjsfører på dansk ultralet  

 flyvemaskine eller gyroplan, skal være i besiddelse af certifikat eller  

 bevis, udstedt eller godkendt af Statens Luftfartsvæsen.
3.2 Udstedelse af certifikat eller bevis, der giver indehaveren ret til at  

 fungere i de stillinger, der er nævnt under pkt. 3.1, er betinget af, at  

 ansøgeren opfylder de bestemmelser, der er fastsat for den pågældende  

 certificering, med hensyn til a. tilknytning til Danmark, b. teoretisk og praktisk uddannelse, c. praktisk erfaring, d. alder, e. teoretiske og praktiske prøver, f. fysisk og psykisk egnethed og g. ædruelighed.
 3.3 Godkendelse af ikke-dansk certifikat eller bevis, der giver  

 indehaveren ret til at fungere i de stillinger, der er nævnt under pkt. 3.1,  

 er betinget af, at ansøgeren opfylder de bestemmelser, der er fastsat for den  

 pågældende godkendelse.
 3.4 De helbredsmæssige krav, der er nævnt i BL 6-05, skal være opfyldt.
 3.5 Teoretisk og/eller praktisk uddannelse skal foregå i henhold til de  

 bestemmelser, der er fastsat herfor, ved en uddannelsesvirksomhed, der er  

 godkendt af Statens Luftfartsvæsen til den pågældende form for uddannelse.
 3.6 Ansøgning om udstedelse, udvidelse, fornyelse eller godkendelse af  

 certifikat og/eller bevis fremsendes til Statens Luftfartsvæsen på en  

 autoriseret formular, vedlagt den dokumentation, der er foreskrevet for den  

 pågældende certificering, samt gebyr i henhold til gebyrreglementet for  

 Statens Luftfartsvæsen.
4. Pligter for certifikat- og bevisindehavere 4.1 Indehavere af certifikat eller bevis, hvis gyldighed er betinget af en  

 helbredsmæssig godkendelse, har pligt til at meddele Statens Luftfartsvæsen  

 følgende:
a.
Arbejdsudygtighed på grund af sygdom i mere end 20 dage.
b.
Indlæggelse på hospital eller klinik.
c.
Graviditet.
d.
Enhver sygdom eller tilstand, der medfører brug af optiske eller  

 mekaniske hjælpemidler.
e.
Enhver sygdom eller tilstand, der medfører regelmæssig eller  

 tilbagevendende medikamentel behandling.
 Anm.: Indehavere af certifikat eller bevis udstedt af Statens  

 Luftfartsvæsen i medfør af denne BL skal holde sig underrettet om de  

 bestemmelser, der til enhver tid er gældende, og som er af betydning for den  

 tjeneste, som den pågældende certificering berettiger til.
 4.2 Indehavere af certifikat eller bevis, hvortil der stilles krav om  

 farvesans, må under udøvelse af certifikatets/bevisets rettigheder kun  

 anvende solbriller eller andre briller med absorberende glas i dagslys og da  

 kun, hvis glassene har samme farvedæmpende egenskaber som klare glas, d.v.s.  

 at kun nuancer i gråt kan tillades.
 4.3 Certifikat og/eller bevis udstedt eller godkendt af Statens  

 Luftfartsvæsen skal medføres under udøvelse af certifikatets/bevisets  

 rettigheder.
 4.3.1 Indehavere af sådant certifikat eller bevis skal til enhver tid  

 under udøvelse af certifikatets/bevisets rettigheder være i stand til over  

 for luftfartsmyndighederne at dokumentere, at de fastsatte vilkår for at  

 måtte udføre den pågældende tjeneste er opfyldt, for så vidt angår  

 helbredsmæssig godkendelse, flyvetid, PFT eller for flyveledere antal vagter  

 og PAR-indflyvninger.
4.3.1.1 Indehavere af certifikat eller bevis, der udfører erhvervsmæssig  

 tjeneste i et luftfartøj for et luftfartsforetagende, der har et system for  

 registrering af flyvetid og PFT, som er godkendt af Statens Luftfartsvæsen,  

 skal ikke under sådan tjeneste kunne dokumentere flyvetid og PFT.
Det samme  

 gælder flyveledere, der er ansat i et foretagende, der har et godkendt system  

 for registrering af vagter og PAR-indflyvninger.
 4.4 Flyvetid erhvervet som flyvebesætningsmedlem skal registreres i  

 overensstemmelse med BL 6-04.
5. Luftfartøjsgruppering 5.1 Kategorier af luftfartøjer a.
Flyvemaskine.
b.
Helikopter.
c.
Svævefly.
d.
Friballon.
e.
Ultralet flyvemaskine.
f.
Ultralet gyroplan.
5.2 Klasser af flyvemaskiner a.
En-motoret landflyvemaskine.
b.
En-motoret søflyvemaskine.
c.
Fler-motoret landflyvemaskine.
d.
Fler-motoret søflyvemaskine.
6. Luftfartøjsfører 6.1 Klasser 6.1.1 Flyvemaskine Certifikat som luftfartøjsfører/flyvemaskine udstedes gældende for en  

 eller flere klasser af flyvemaskine.
6.1.2 Helikopter Certifikat som luftfartøjsfører/helikopter udstedes gældende for en eller  

 flere typer af helikopter.
6.1.3 Svævefly Certifikat som luftfartøjsfører/svævefly udstedes gældende for svævefly  

 med standardluftdygtighedsbevis.
6.1.4 Friballon Certifikat som luftfartøjsfører/friballon udstedes gældende for gas-  

 og/eller varmluftballon.
6.1.5 Ultralet flyvemaskine Certifikat som luftfartøjsfører/ultralet flyvemaskine udstedes gældende  

 for en eller flere klasser af ultralet flyvemaskine (A eller B), jf.
BL 9-6.
6.1.6 Ultralet gyroplan Certifikat som luftfartøjsfører udstedes gældende for ultralet gyroplan,  

 jf.
BL 9-12.
6.2 Typer Typecertificering 6.2.1 Certifikat skal indeholde typecertificering, hvis  

 certifikatrettigheden omfatter a. flyvemaskine, som i henhold til luftdygtighedsbeviset skal føres af  

 mindst 2 piloter, eller som af Statens Luftfartsvæsen er klassificeret som  

 ukonventionel eller kompliceret (gruppe 1 flyvemaskine), b. helikopter eller c. svævefly, som ikke har standardluftdygtighedsbevis.
 6.2.2 Typecertificering i certifikat udstedes for tjeneste i en eller  

 flere af følgende funktioner:
a.
Luftfartøjschef, b. andenpilot eller c. andenpilot (cruise only).
 6.2.3 Typecertificering er betinget af, at certifikatindehaveren har  

 gennemgået en uddannelse på den pågældende luftfartøjstype i overensstemmelse  

 med de bestemmelser, der er fastsat herfor.
Anm.: En flyvemaskine vil af Statens Luftfartsvæsen normalt kunne  

 forventes klassificeret som kompliceret og dermed henført til gruppe 1  

 flyvemaskiner, hvis den enten -  er udstyret med en turbinemotor eller -  har en marchhastighed på mindst 250 KT TAS eller -  er udstyret med trykkabbine eller -  er udstyret med komplicerede systemer eller -  kan flyve over lange afstande uden mellemlanding Typeuddannnelse 6.2.4 Certifikat udstedes uden angivelse af luftfartøjstype, hvis  

 certifikatrettigheden omfatter flyvemaskine konventionel/ukompliceret, som i  

 henhold til luftdygtighedsbeviset kan føres af een pilot (gruppe 2  

 flyvemaskine).
 6.2.5 Inden for den klasse af flyvemaskine, som certifikatet indeholder,  

 omfatter certifikatrettigheden flyvemaskine af den type, hvorpå indehaveren  

 ved et typekort, der er knyttet til certifikatet, kan dokumentere at have  

 gennemgået en typeuddannelse i overensstemmelse med de bestemmelser, der er  

 fastsat herfor.
Svævefly med standardluftdygtighedsbevis 6.2.6 Certifikatet udstedes uden angivelse af luftfartøjstype.
 6.2.7 Certifikatrettigheden omfatter svævefly af den type, hvorpå  

 indehaveren ved påtegning i logbog kan dokumentere at have gennemgået en  

 typeuddannelse i overensstemmelse med de bestemmelser, der er fastsat herfor.
Friballon 6.2.8 Certifikatet udstedes uden angivelse af luftfartøjstype.
 6.2.9 Certifikatrettigheden omfatter friballon af den type, hvorpå  

 indehaveren ved påtegning i logbog kan dokumentere at have gennemgået en  

 typeuddannelse i overensstemmelse med de bestemmelser, der er fastsat herfor.
Ultralet flyvemaskine 6.2.10 Certifikatet udstedes uden angivelse af flyvemaskinetype.
 6.2.11 Certifikatrettigheden omfatter ultralet flyvemaskine af den type,  

 hvorpå indehaveren ved påtegning i logbog kan dokumentere at have gennemgået  

 en typeuddannelse i overensstemmelse med de bestemmelser, der er fastsat  

 herfor.
Ultralet gyroplan 6.3.12 Certifikatet udstedes uden angivelse af luftfartøjstype.
 6.2.13 Certifikatrettigheden omfatter ultralet gyroplan af den type,  

 hvorpå indehaveren ved påtegning i logbog kan dokumentere at have gennemgået  

 en typeuddannelse i overensstemmelse med de bestemmelser, der er fastsat  

 herfor.
7. Luftnavigatør Certifikat som luftnavigatør udstedes gældende for tjeneste som navigatør  

 på luftfartøj.
8. Flyvemaskinist og flyvemekaniker 8.1 Certifikat som flyvemaskinist eller flyvemekaniker udstedes gældende  

 for en eller flere luftfartøjstyper.
 8.2 Typecertificering er betinget af, at certifikatindehaveren har  

 gennemgået en typeuddannelse på den pågældende luftfartøjstype i  

 overensstemmelse med de bestemmelser, der er fastsat herfor.
9. Flyveleder 9.1 Certifikat som flyveleder udstedes gældende for en eller flere af  

 følgende tjenester:
a.
Tårnkontroltjeneste.
b.
Indflyvningskontroltjeneste.
c.
Tårnkontroltjeneste med anvendelse af radar.
d.
Indflyvningskontroltjeneste med anvendelse af radar.
e.
Indflyvningskontroltjeneste med præcisionsradarindflyvning  

 (PAR-indflyvning).
f.
Områdekontroltjeneste.
g.
Områdekontroltjeneste med anvendelse af radar.
 9.2 Certifikatrettigheden omfatter tjeneste ved den  

 lufttrafiktjenesteenhed, hvor indehaveren ved et bevis, der er knyttet til  

 certifikatet, kan dokumentere at have gennemgået en uddannelse i  

 overensstemmelse med de bestemmelser, der er fastsat herfor.
10. AFIS-operatør 10.1 AFIS-certifikat udstedes gældende for udøvelse af  

 flyvepladsflyveinformationstjeneste.
 10.2 Certifikatrettigheden omfatter tjeneste ved den AFIS-enhed, hvor  

 indehaveren ved et bevis, der er knyttet til certifikatet, kan dokumentere at  

 have gennemgået en uddannelse i overensstemmelse med de bestemmelser, der er  

 fastsat herfor.
11. Kabinebesætningsmedlem 11.1 Certifikat som kabinebesætningsmedlem udstedes gældende for tjeneste  

 som steward eller stewardesse på luftfartøj.
 11.2 Certifikatrettigheden omfatter tjeneste på luftfartøj af den type,  

 hvorpå indehaveren ved et bevis, der er knyttet til certifikatet, kan  

 dokumentere at have gennemgået en uddannelse i overensstemmelse med de  

 bestemmelser, der er fastsat herfor.
12. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
13. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
14. Straf Overtrædelse af bestemmelserne i afsnit 3 og 4 straffes med bøde.
15. Ikrafttræden 15.1 Denne BL træder i kraft den 1. juni 1997.
 15.2 Samtidig ophæves BL 6-03, 3. udgave af 18. juni 1990.
