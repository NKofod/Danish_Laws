I april 1997 blev patienten på ny opereret for sine åreknuder  

 af en speciallæge i karkirurgi.
Ved sin undersøgelse forud for  

 operationen fandt speciallægen, at patienten på ny havde  

 åreknuder i venstre knæhase samt på bagsiden af venstre  

 underben.
Det blev konstateret, at venen tømte sig pænt, men med  

 hurtig genfyldning på grund af insufficiente klapper.
Der blev fundet  

 operationsindikation og ikke foretaget yderligere diagnostisk udredning.
Ved  

 operationen blev der afskåret sidegrene, og indløbet i den dybe  

 vene oversyet.
Flere åreknuder blev fjernet svarende til underbenet  

 gennem separate snit.
Ved ambulant kontrol en måned senere var der  

 ingen tegn på gendannelse af åreknuderne, og operationsarrene var  

 ophelede.
I marts 1998 henvendte patienten sig på grund af gendannelse  

 af åreknuderne i knæhasen og ned på underbenet.  

 Speciallægen i karkirurgi fandt ikke, at der var indikation for fornyet  

 operation, da generne skyldtes insufficiens af de dybtliggende  

 blodårer, og speciallæge anbefalede, at patienten fremover  

 anvendte støttestrømper.
 Der blev klaget over, at begge speciallæger ikke var  

 tilstrækkelig omhyggelige ved operation af patienten i henholdsvis 1995  

 og 1997.
Klage i forbindelse med operation af  

 åreknuder Patientklagenævnet fandt for så vidt angik  

 speciallægen i ortopædkirurgi, at denne ikke kunne kritiseres for  

 behandlingen af patienten, idet der på det foreliggende var indikation  

 for operation, og idet operationen blev udført efter daværende  

 standard med frilægning af den dybe vene med underbinding af en stump  

 vene tæt på den dybe vene samt underbinding af 2 lokale  

 åreknuder på underbenet.
 For så vidt angik speciallægen i karkirurgi,  

 fandt nævnet, at denne ikke kunne kritiseres for behandlingen af  

 patienten, idet behandling blev udført efter daværende  

 standard.
Nævnet kunne oplyse, at behandling af  

 åreknuder på bagsiden af underbenet svarende til vena saphena  

 parvas (en overfladisk vene) forløb ikke er uden vanskeligheder.
Der  

 er tale om en operation i knæhasen, hvor der er 3 kendte og  

 benævnte nervestrukturer samt relativ dyb beliggenhed af den dybe vene,  

 som ligger tæt på pulsåren (vene og arterie poplitea). Det  

 er kendt, at der er en høj recidivrate efter disse operationer.
Den  

 vigtigste årsag er, at indløbet af vena saphena parva i den dybe  

 vene er variabelt.
En anden årsag er, at der er andre  

 forbindelseskanaler mellem vena saphena parva og den dybe vene, som kan  

 være årsag til åreknudedannelsen.
Endelig kunne nævnet oplyse, at sagen efter  

 udgivelsen af Varicerapporten (Rapport om behandling af åreknuder) fra  

 Sundhedsstyrelsen i 1998 ville sagen have set anderledes ud.
Moderne  

 åreknudebehandling i dag anbefaler, at man netop i knæhasen  

 anvender en farveskanner, som entydigt fortæller om anatomien og dermed  

 også lokalisationen af den overfladiske venes indløb i den dybe  

 vene samt evt. andre indløb og desuden entydigt undersøger  

 venefunktionen (grad af klapinsufficiens) i såvel den overfladiske som  

 den dybe vene.
