Bekendtgørelse om kontrol med måling af fjernvarme i  

  

 afregningsøjemed I medfør af § 11, § 13, stk. 2, § 14  

 og § 16, stk. 1 og stk. 3 i lov om erhvervsfremme, jf.  

 lovbekendtgørelse nr. 992 af 8. december 2003, fastsættes:
Kapitel 1 Almindelige bestemmelser § 1.  

  

 Målere,  

 der anvendes som grundlag for måling af forbruget af fjernvarme, skal i den  

 udstrækning, de er omfattet af bekendtgørelse om individuel måling af el,  

 gas,  

 vand og varme, opfylde de krav og underkastes den måletekniske kontrol, der  

 er  

 fastsat i denne bekendtgørelse og i de måletekniske direktiver, hvortil  

 bekendtgørelsen henviser.
 § 2.  

  

 Måleudstyr,  

 der anvendes til afregning af energi i henhold til § 1, skal være  

 typegodkendt og verificeret som varmeenergimåler i henhold til det  

 måletekniske  

 direktiv om »Varmeenergimålere for fjernvarme, Tekniske krav« jf. dog  

 § 10, stk. 3.
 Stk. 2.  

  

 I særlige  

 tilfælde, hvor såvel fjernvarmeleverandøren som køberen af fjernvarmen er  

 indforstået hermed, kan Den Danske Akkrediterings- og Metrologifond dog på  

 nærmere fastsatte betingelser give dispensation til at målere med en større  

 nominel kapacitet end 150 m3/h, som er typegodkendt i henhold til andre  

 bestemmelser end de i stk. 1 nævnte, kan anvendes.
 § 3.  

  

 Måleudstyr,  

 der anvendes til afregning af volumen i henhold til § 1, skal være  

 typegodkendt og verificeret som varmtvandsmåler i henhold til det  

 måletekniske  

 direktiv om »Varmtvandsmålere, EØF«, jf. dog § 10, stk. 3.
 Stk. 2.  

  

 I stedet  

 for de i stk. 1 nævnte varmtvandsmålere, kan der anvendes  

 varmeenergimålere i henhold til § 2, når typegodkendelsen og  

 verifikationen omfatter volumenregistreringen.
 § 4.  

  

 Bekendtgørelsen  

 angår:
 1)  

 	  

    

 Producenter,  

 importører og forhandlere af måleudstyr omfattet af § 1.
 2)  

 	  

    

 Virksomheder m.v.,  

 der leverer fjernvarme til forbrugere mod betaling (i det følgende benævnt  

 fjernvarmeleverandører), jf. dog § 1.
 3)  

 	  

    

 Købere af fjernvarme  

 (i det følgende benævnt fjernvarmeforbrugere).
Kapitel 2 Definitioner § 5.  

  

 Ved  

 typegodkendelse forstås i denne bekendtgørelse den beslutning, som medfører  

 anerkendelse af, at konstruktionen af et måleinstrument opfylder  

 forskriftsmæssige krav.
Ved EØF-typegodkendelse forstås en typegodkendelse  

 meddelt af en kompetent myndighed i et af EU/EØS-medlemslandene i  

 overensstemmelse med regler fastsat i et EØF-direktiv.
Ved national  

 typegodkendelse forstås en dansk typegodkendelse, der ikke er en  

 EØF-typegodkendelse.
Stk. 2.  

  

 Ved  

 typeprøvning forstås i denne bekendtgørelse den undersøgelse af  

 konstruktionen  

 af et måleinstrument, som udføres med henblik på typegodkendelse af  

 instrumentet.
Undersøgelsen kan omfatte prøvning af et eller flere  

 eksemplarer  

 af konstruktionen og vurdering af den tilsvarende dokumentation.
 Stk. 3.  

  

 Akkrediteret  

 prøvning i denne bekendtgørelse er prøvning udført af et akkrediteret  

 prøvningslaboratorium i henhold til laboratoriets akkreditering efter DS/EN  

 ISO/IEC 17025, og hvor laboratoriet er akkrediteret af Den Danske  

 Akkrediterings-  

 og Metrologifond (DANAK) eller af et tilsvarende akkrediteringsorgan, som er  

 medunderskriver af EAs (European co-operation for Accreditation)  

 multilaterale  

 aftale om gensidig anerkendelse.
 § 6.  

  

 Ved  

 verifikation forstås i denne bekendtgørelse de operationer, som omfatter en  

 identifikation, undersøgelse, kalibrering og bekræftelse af, at udstyret  

 opfylder forskriftsmæssige krav specielt angående målenøjagtighed.
Stk. 2.  

  

 Ved  

 førstegangsverifikation forstås i denne bekendtgørelse verifikation af et  

 måleinstrument, som ikke har været verificeret før.
Ved  

 EØF-førstegangsverifikation forstås en førsteverifikation udført af en  

 kompetent myndighed i et af EU/EØS-medlemslandene i overensstemmelse med  

 regler  

 fastsat i et EØF-direktiv.
Ved national førstegangsverifikation forstås en  

 dansk førstegangsverifikation, der ikke er en EØF-førstegangsverifikation.
 Stk. 3.  

  

 Ved  

 reverifikation forstås en verifikation, som følger efter  

 førstegangsverifikation.
 § 7.  

  

 Ved  

 kalibrering af et måleinstrument forstås i denne bekendtgørelse den  

 fremgangsmåde, der under fastlagte betingelser kan vise, hvilken forskel der  

 er  

 mellem værdierne på instrumentet og de tilsvarende kendte korrekte værdier.
 Stk. 2.  

  

 Akkrediteret  

 kalibrering i denne bekendtgørelse er kalibrering udført af et akkrediteret  

 kalibreringslaboratorium i henhold til laboratoriets akkreditering efter  

 DS/EN  

 ISO/IEC 17025, og hvor laboratoriet er akkrediteret af Den Danske  

 Akkrediterings- og Metrologifond (DANAK) eller af et tilsvarende  

 akkrediteringsorgan, som er medunderskriver af EAs multilaterale aftale  

 om  

 gensidig anerkendelse.
Kapitel 3 Udstyrsleverandører m.fl.
 § 8.  

  

 Producenter,  

 importører og forhandlere af måleudstyr omfattet af § 1 må ikke sælge  

 eller levere måleudstyret til anvendelse efter § 1, medmindre  

 måleudstyret  

 er typegodkendt.
 Stk. 2.  

  

 Måleudstyret  

 skal tillige være førstegangsverificeret inden leveringen, medmindre det  

 klart  

 fremgår af kontrakten vedrørende måleudstyrets levering, at køberen vil lade  

 førstegangsverifikationen udføre.
Kapitel 4 Fjernvarmeleverandører § 9.  

  

 De  

 i § 4, nr. 2 omhandlede virksomheder må ikke til afregningsformål  

 installere måleudstyr eller betinge måleudstyr installeret, der er omfattet  

 af  

 denne bekendtgørelse, medmindre måleudstyret er verificeret.
 § 10.  

  

 Måleudstyr,  

 der benyttes til de i § 1, anførte formål og har været i brug før 1.  

 juli  

 1991, kan fortsat anvendes, uanset at det ikke er typegodkendt og  

 verificeret.
 Stk. 2.  

  

 Nedtages  

 sådant måleudstyr, herunder nedtagning som følge af turnusudskiftning jf.  

 § 12, stk. 2, må det ikke genanvendes til brug for afregning efter  

 § 1, før det ved akkrediteret kalibrering er konstateret, at  

 måleudstyrets  

 nøjagtighed overholder kravene til førstegangsverificerede varmeenergimålere  

 eller varmtvandsmålere.
 Stk. 3.  

  

 Måleudstyr  

 i henhold til stk. 2 verificeres på grundlag af den akkrediterede  

 rapport  

 for kalibreringen.
§ 11.  

  

 Måleudstyr,  

 der anvendes i henhold til § 1, og som er repareret eller på anden måde  

 har været udsat for indgreb, der kan påvirke måleudstyrets nøjagtighed, skal  

 reverificeres, før det påny anvendes.
Udstyret skal ligeledes reverificeres,  

 såfremt  

 dets plombering er blevet brudt.
 § 12.  

  

 Fjernvarmeleverandøren  

 skal etablere et kontrolsystem til overvågning af samtlige måleres  

 nøjagtighed.  

 Kontrolsystemet skal være således opbygget, at der gennem dets drift opnås  

 tilstrækkelig sikkerhed for, at de i drift værende målere ikke overskrider  

 det  

 dobbelte af de maksimalt tilladelige fejl ved førstegangsverifikationen.
Stk. 2.  

  

 Kontrolsystemet  

 i henhold til stk. 1 kan baseres på statistisk stikprøvekontrol af givne  

 partier af målere eller på turnusudskiftning af målere med statistisk  

 stikprøvekontrol af de udskiftede målere og variering af turnusperiode  

 afhængigt af resultatet af kontrollen.
Kontrolmåling skal foretages ved  

 akkrediteret kalibrering.
Nedtagne målere må ikke genanvendes, før de er  

 reverificerede.
 Stk. 3.  

  

 Kontrolsystemet  

 skal foreligge fuldt dokumenteret i en kontrolmanual.
 Stk. 4.  

  

 Fjernvarmeleverandøren  

 er forpligtet til at bekendtgøre kontrolsystemets indhold over for de til  

 varmeværket tilsluttede fjernvarmeforbrugere, ligesom fjernvarmeforbrugerne  

 skal orienteres, hvis der foretages ændringer af kontrolsystemet.
 § 13.  

  

 Den,  

 der udskifter eller beordrer udskiftning af verificerede delkomponenter, er  

 ansvarlig for, at den samlede måler opfylder bekendtgørelsens krav og  

 specifikationer i typegodkendelsen vedrørende sammenkobling af  

 delkomponenter.
Kapitel 5 Fjernvarmeforbruger § 14.  

  

 Forbrugere  

 af fjernvarme må ikke uretmæssigt foretage indgreb i måleudstyret eller på  

 anden måde påvirke måleudstyrets korrekte funktion.
Kapitel 6 Klageadgang § 15.  

  

 Tvister mellem fjernvarmeforbruger og fjernvarmeleverandør om  

 kontrolsystemets  

 effektivitet kan indbringes for Den Danske Akkrediterings- og Metrologifond.
 Stk. 2.  

  

 Til brug  

 for klagens behandling er fjernvarmeleverandøren forpligtet til efter  

 anmodning  

 at give Den Danske Akkrediterings- og Metrologifond alle nødvendige  

 oplysninger  

 om kontrolsystemet og dets praktiske anvendelse.
 Stk. 3.  

  

 Kræver en  

 klagebehandling i henhold til stk. 1 indhentning af ekspertudtalelser,  

 vil  

 omkostningerne hertil blive pålagt fjernvarmeleverandøren.
 Stk. 4.  

  

 Viser  

 klagebehandlingen, at fjernvarmeleverandørens kontrolsystem ikke opfylder  

 kravene i § 12, stk. 1, kan Den Danske Akkrediterings- og  

 Metrologifond pålægge fjernvarmeleverandøren at bringe forholdene i orden  

 inden  

 for en given tidsfrist.
Kapitel 7 Typegodkendelse, verifikation og tilsyn § 16.  

  

 Typegodkendelse  

 søges hos og meddeles af Den Danske Akkrediterings- og Metrologifond.  

 Ansøgningen skal indeholde dokumentation for, at instrumentet overholder  

 lovmæssige krav i form af en typeprøvningsrapport fra et akkrediteret  

 laboratorium, som er akkrediteret af Den Danske Akkrediterings- og  

 Metrologifond (DANAK) eller af et tilsvarende akkrediteringsorgan, som er  

 medunderskiver af EAs multilaterale aftale om gensidig anerkendelse.
 Stk. 2.  

  

 Hvor der  

 ikke findes akkrediterede laboratorier med fornøden akkreditering til de  

 typeprøvninger, der kræves for et givet måleudstyr, godkender Den Danske  

 Akkrediterings- og Metrologifond andre egnede laboratorier.
 Stk. 3.  

  

 Verifikation,  

 herunder førstegangsverifikation, udføres af laboratorier, som er særligt  

 bemyndiget hertil af Den Danske Akkrediterings- og Metrologifond, og som har  

 den fornødne akkreditering fra Den Danske Akkrediterings- og Metrologifond  

 (DANAK) eller fra et tilsvarende akkrediteringsorgan, som er medunderskriver  

 af  

 EAs multilaterale aftale om gensidig anerkendelse.
 Stk. 4.  

  

 Verifikation  

 rekvireres direkte hos et bemyndiget laboratorium, der opkræver betaling  

 herfor.
 Stk. 5.  

  

 Verificerede  

 målere skal mærkes med verifikationsmærke og årsmærke som anført i bilag 1.
 Stk. 6.  

  

 Den Danske  

 Akkrediterings- og Metrologifond eller heraf bemyndigede fører tilsyn med  

 kontrolsystemets funktion og virkning.
 Stk. 7.  

  

 Den Danske  

 Akkrediterings- og Metrologifond fastsætter priserne for typegodkendelser  

 inden  

 for de aftalte rammer mellem Sikkerhedsstyrelsen og Den Danske  

 Akkrediterings-  

 og Metrologifond.
 Stk. 8.  

  

 Den Danske  

 Akkrediterings- og Metrologifond bestemmer, hvilke udenlandske  

 kalibreringscertifikater, der kan anerkendes her i landet.
Kapitel 8 Anke, straf mv.
 § 17.  

  

 Den  

 Danske Akkrediterings- og Metrologifonds afgørelser i henhold til denne  

 bekendtgørelse kan indbringes for Sikkerhedsstyrelsen.
 Stk. 2.  

  

 Sikkerhedsstyrelsens  

 afgørelser kan ikke indbringes for anden administrativ myndighed.
 § 18.  

  

 Den  

 Danske Akkrediterings- og Metrologifond kan kræve meddelt alle sådanne  

 oplysninger, som skønnes nødvendige for udøvelse af opgaver i henhold til  

 denne  

 bekendtgørelse.
 Stk. 2.  

  

 Såvel  

 fjernvarmeleverandører som forbrugere af fjernvarme skal uden retskendelse  

 give  

 Sikkerhedsstyrelsen fri adgang til steder og lokaliteter i det omfang, det er  

 nødvendigt for tilsynets gennemførelse.
 § 19.  

  

 Medmindre  

 højere straf er forskyldt efter anden lovgivning, straffes med bøde den, der  

 i  

 forbindelse med en afgørelse afgiver urigtige eller vildledende oplysninger  

 eller fortier oplysninger af betydning for sagen.
 Stk. 2.  

  

 Overtrædelse  

 af § 8, § 9, § 10, stk. 2, § 11, § 12,  

 stk. 4, § 13, § 14 samt § 15, stk. 4, straffes med  

 bøde.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 9 Ikrafttrædelse mv.
 § 20.  

  

 Bekendtgørelsen  

 træder i kraft den 1. januar 2004.
 Stk. 2.  

  

 Samtidig  

 ophæves bekendtgørelse nr. 262 af 14. april 1994 om kontrol med måling af  

 fjernvarme i afregningsøjemed, idet dog de i henhold til disse  

 bekendtgørelser  

 udstedte godkendelser m.v. vedbliver at have gyldighed, indtil de udløber  

 eller  

 tilbagekaldes.
 § 21.  

  

 Bekendtgørelsen  

 gælder ikke for Færøerne og Grønland.
Sikkerhedsstyrelsen, den 15. december  

 2003 Søren Krøigaard /Susanne Rosbach Bilag 1 1. Verifikationsmærke eller   

 	  

    

 hvor  

 YY angiver kendingsbogstaver for den stat, i hvilken verifikationen er  

 foretaget, og   

 	  

    

 hvor XXX angiver  

 kendingsnummeret for det bemyndigede laboratorium, der har foretaget  

 verifikationen.
2. Årsmærke   

 	  

    

 Hvor  

 ZZ angiver de 2 sidste cifre i verifikationsåret.
