Bekendtgørelse om indbetaling af Særlig Pensionsopsparing  

  

 ved udbetaling af dagpenge efter lov om dagpenge ved  

  

 sygdom eller fødsel Efter § 30 c, stk. 3, i lov om dagpenge ved  

 sygdom eller fødsel, jf. lovbekendtgørelse nr. 761 af 11. september 2002,  

 fastsættes efter indstilling fra bestyrelsen for Arbejdsmarkedets  

 Tillægspension:
Personkreds § 1.  

  

 Der  

 indbetales Særlig Pensionsopsparing for lønmodtagere, der får udbetalt  

 dagpenge  

 fra en arbejdsgiver eller fra kommunen efter lov om dagpenge ved sygdom eller  

 fødsel.
 Stk. 2.  

  

 Når  

 dagpengene udbetales af en arbejdsgiver, betragtes bidraget til Særlig  

 Pensionsopsparing som bidrag til Arbejdsmarkedets Tillægspension og  

 indbetales  

 kun, hvis lønmodtageren er omfattet af Arbejdsmarkedets Tillægspension.
 Stk. 3.  

  

 Arbejdsgiveren  

 og kommunen indbetaler Særlig Pensionsopsparing efter stk. 1 og 2 af  

 dagpenge udbetalt inden udgangen af det år, hvor lønmodtageren fylder 64 år.  

 For personer, der inden den 1. juli 1999 er fyldt 60 år, dog inden udgangen  

 af  

 det år, hvor lønmodtageren fylder 66 år.
Beregning og indeholdelse § 2.  

  

 For  

 lønmodtagere omfattet af § 1, indbetales 1 pct. af dagpengene til Særlig  

 Pensionsopsparing.
Beregningen foretages efter fradrag af dagpengemodtagerens  

 andel af ATP-bidraget.
 Stk. 2.  

  

 Kommunen  

 eller arbejdsgiveren tilbageholder opsparingsbeløbet ved udbetaling af  

 dagpengene.
Kommunens indbetaling og indberetning § 3.  

  

 Kommunerne  

 indbetaler opsparingsbeløbet for perioder, hvor de udbetaler sygedagpenge.  

 Opsparingsbeløbet pr. uge nedrundes til nærmeste hele kronebeløb.
Indbetaling  

 sker til en særlig konto for Særlig Pensionsopsparing på de indbetalingskort,  

 som Arbejdsmarkedets Tillægspension udsender ved hvert kvartals udløb.
§ 4.  

  

 Kommunerne  

 indberetter senest den 1. juni det samlede opsparingsbeløb for den enkelte  

 lønmodtager for det foregående år.
Indberetning sker særskilt og direkte til  

 Arbejdsmarkedets Tillægspension.
Indbetalingsfrister for kommuner § 5.  

  

 Det  

 samlede opsparingsbeløb forfalder til betaling den 1. i måneden efter hvert  

 kvartals udløb.
Kommunen indbetaler det samlede opsparingsbeløb til  

 Arbejdsmarkedets Tillægspension senest den 14. i måneden efter kvartalets  

 udløb.
For opsparingsbeløb, der skal indbetales i januar måned, er sidste  

 rettidige indbetalingsdag dog den 20. januar.
 § 6.  

  

 Sker  

 indbetaling af opsparingsbeløbet ikke rettidigt, skal kommunen betale renter  

 af  

 beløbet med 1½ pct. for hver påbegyndt måned fra kvartalets udløb.
Arbejdsgiveres indbetaling og indberetning § 7.  

  

 Arbejdsgivere  

 indbetaler opsparingsbeløbet for perioder, hvor de udbetaler sygedagpenge,  

 jf.  

 dog § 1, stk. 2. Indbetaling sker sammen med indbetaling af  

 ATP-bidrag og efter de herom gældende regler.
 § 8.  

  

 Arbejdsgivere  

 indberetter summen af opsparingsbeløbet og det sædvanlige ATP-bidrag.  

 Indberetningen sker med et samlet beløb på oplysningssedlen til Told- og  

 Skattestyrelsen, som videresender oplysningerne til Arbejdsmarkedets  

 Tillægspension.
Tilbagebetaling og regulering § 9.  

  

 Hvis  

 en lønmodtager skal tilbagebetale dagpenge, som er modtaget med urette, skal  

 indbetalte opsparingsbeløb af denne ydelse overføres fra Arbejdsmarkedets  

 Tillægspension til kommunen.
Beløb under 50 kr. tilbagebetales ikke.
Stk. 2  

 . Hvis en  

 lønmodtager er fyldt 64 ½ år, og det efterfølgende konstateres, at der er  

 indbetalt for lidt eller for meget i pensionsopsparing, skal der ikke ske  

 regulering af de indbetalte beløb.
For lønmodtagere, der er fyldt 60 år inden  

 den 1. juli 1999, er aldersgrænsen i 1. pkt. 66 ½ år.
Ikrafttræden § 10.  

  

 Bekendtgørelsen  

 træder i kraft den 1. juli 2003, jf. dog stk. 3, og finder anvendelse  

 ved  

 udbetaling af dagpenge i forbindelse med fravær fra og med den første  

 udbetalingsuge eller udbetalingsperiode efter den 1. juli 2003.
 Stk. 2.  

  

 Samtidig  

 ophæves bekendtgørelse nr. 517 af 24. juni 2002. om indbetaling af Den  

 Særlige  

 Pensionsopsparing ved udbetaling af dagpenge efter lov om dagpenge ved sygdom  

 eller fødsel.
 Stk. 3.  

  

 Bekendtgørelsens  

 § 1, stk. 3, og § 9, stk. 2, træder i kraft den 1. januar  

 2004.
