Fremsat den 14. april 2004 af Peter Skaarup (DF),  

 Kristian Thulesen Dahl (DF),  

 Pia Kjærsgaard (DF) og Karina Sørensen (DF) Forslag til folketingsbeslutning om at gå imod, at der gives Tyrkiet en startdato for  

  

 optagelsesforhandlinger med EU Folketinget pålægger regeringen til i EU at gå imod, at der  

 i 2004 gives Tyrkiet en vurderingsdato og en eventuel dato for start på  

 forhandlinger om Tyrkiets eventuelle optagelse i EU.
Bemærkninger til forslaget Formålet med forslaget Forslaget går ud på at pålægge regeringen at gå imod, at EU  

 i 2004 giver Tyrkiet en vurderingsdato og en eventuel dato for start på  

 forhandlinger om Tyrkiets eventuelle optagelse i EU.
Vedtagelse af beslutningsforslaget vil frem til årsskiftet  

 2004-05 virke som et klart mandat til regeringen.
Det vil få stor betydning,  

 hvis der  som forventet  allerede i efteråret 2004 fremkommer en  

 rapport fra  

 Europa-Kommissionen som forløber for eventuelle forhandlinger med Tyrkiet.  

 Det  

 vil i den situation være en klar fordel for regeringen, at den i sine  

 drøftelser i EUs organer har vished for, at et flertal i Folketinget  

 ønsker,  

 at der ikke i år gives Tyrkiet hverken en vurderingsdato eller en startdato  

 for  

 optagelsesforhandlinger.
En sådan beslutning vil i øvrigt ligge på linje med  

 de  

 synspunkter, der er udtrykt af tidligere statsminister Poul Nyrup Rasmussen,  

 jf. nedenfor under afsnittet »Politiske overvejelser«.
Dansk Folkeparti har den principielle opfattelse, at  

 regeringen bør modarbejde enhver beslutning i Det Europæiske Råd, som kan  

 føre  

 til, at der åbnes optagelsesforhandlinger med Tyrkiet.
Dansk Folkeparti  

 mener,  

 at Tyrkiets samarbejde med EU må finde sted inden for rammerne af EUs  

 naboskabspolitik.
Dansk Folkeparti ser derfor helst, at den danske regering  

 og  

 EU meget klart lader Tyrkiet forstå, at der slet ikke er grundlag for, at  

 Tyrkiet kan have forventninger om at blive optaget som medlem af EU.
Der er  

 næppe tvivl om, at denne opfattelse deles af en meget stor del af den danske  

 befolkning og også er fremherskende langt inde i Socialdemokraterne og i  

 regeringspartierne.
Der skal ikke herske tvivl om, at Tyrkiet selv gerne vil  

 optages i EU.
For EU derimod ville det være den sikre vej til økonomisk kaos  

 og  

 opløsning, og dette er i sig selv grund nok til, at Danmark bør modarbejde  

 optagelse af Tyrkiet i EU.
 Forslagsstillerne har valgt at begrænse rækkevidden af  

 dette forslag, så det alene har virkning frem til udgangen af 2004.  

 Forslagsstillerne håber og forventer herved at kunne samle et bredt politisk  

 flertal bag forslaget.
Argumenter imod optagelse af Tyrkiet i EU Forslagsstillerne vil i det følgende angive en række  

 argumenter, der taler imod optagelse af Tyrkiet i EU:
1.  

 	  

    

 Tyrkiet er ikke et  

 europæisk land i geografisk henseende.
Kun en lille del af Tyrkiet ligger i  

 Europa, og langt størstedelen af landet er beliggende i Asien.
Rusland,  

 Hviderusland og Ukraine hører til Europa og ville i givet fald være nærmere  

 som  

 fremtidige medlemmer af EU, selv om ingen drømmer om det i dag.
 2.  

 	  

    

 Tyrkiet er slet  

 ikke udviklet i europæisk forstand. Økonomisk er Tyrkiet tilbagestående, det  

 er  

 et klassesamfund, og det er mere korrupt end noget EU-land, inklusive de ti  

 østeuropæiske lande, der optages i EU fra den 1. maj 2004.
Transparency  

 International er en uafhængig international organisation, hvis formål er at  

 bekæmpe økonomisk korruption på verdensplan.
Transparency fastsætter  

 indekstal,  

 der angiver udbredelsen af korruption.
Jo mindre korruption, desto højere  

 placering på listen.
Seneste oversigt er »Transparency International  

 Corruption  

 Perceptions Index 2003«.
Blandt de bedst placerede lande med mindst  

 korruption  

 er Finland på en førsteplads, Danmark på en tredjeplads og Sverige på en  

 sjetteplads.
Andre placeringer er Tyskland som nr. 16, Estland nr. 33,  

 Italien  

 nr. 35, Litauen nr. 41, Tjekkiet nr. 54, Letland nr. 57. Polen er nr. 64 på  

 listen over korrupte lande og dermed det værste af de ti nye medlemslande i  

 EU.  

 Til sammenligning er Tyrkiet endnu mere korrupt og nummer 77 på listen.  

 Korruption er et vigtigt symptom på underudvikling.
Tyrkiets ekstremt  

 svage økonomi viser sig også ved et meget lavt BNP (bruttonationalprodukt).  

 Ifølge Eurostat var BNP i Tyrkiet pr. indbygger i 2002 ca. 2.200 euro.
I de  

 15  

 eksisterende EU-medlemslande var BNP ca. 20.000 euro pr. indbygger, mens det  

 i  

 tiltrædelseslandene var ca. 4.000 euro pr. indbygger.
Arbejdsløsheden i  

 Tyrkiet ligger ifølge Eurostat på omkring 10 pct.
En meget stor del af  

 arbejdsstyrken er beskæftiget inden for landbruget, nemlig næsten 35 pct. af  

 alle i beskæftigelse.
I de ti tiltrædelseslande er 12,5 pct. af  

 erhvervsstyrken  

 beskæftiget inden for landbruget, mens det tilsvarende tal i EU-15 er 4,2  

 pct.  

 Dette gør det aldeles klart, at eventuelt tyrkisk medlemskab af EU vil føre  

 til  

 enorme landbrugsreformer i Tyrkiet, der vil kaste mange millioner  

 landarbejdere  

 ud i arbejdsløshed med deraf følgende social uro.
 Inflationen i  

 Tyrkiet var ifølge Eurostat i 2001 på 54,4 pct. mod ca. 2 pct. i EU-15 og  

 knap  

 6 pct. i tiltrædelseslandene.
Endelig er der  

 også grund til at nævne, at Tyrkiet i 2001 havde et underskud på  

 statsbudgettet  

 på 28,7 pct. af BNP.
I EU-15 var underskuddet på 0,8 pct. af BNP.
I  

 tiltrædelseslandene var underskuddet på 4,1 pct. af BNP.
Danmark havde i 2001  

 et overskud svarende til ca. 3 pct. af BNP.
Det er således  

 helt åbenbart, at Tyrkiets økonomi  set i sammenligning med økonomien i  

 landene i Europa  er ekstremt tilbagestående.
Dette i sig selv gør  

 enhver  

 tanke om optagelse af Tyrkiet som medlemsland helt urealistisk.
3.  

 	  

    

 Det er et problem,  

 at Tyrkiet har besættelsestropper i et land, som fra og med den 1. maj 2004  

 er  

 medlem af EU, nemlig Cypern.
Siden Tyrkiet i juli 1974 invaderede den  

 selvstændige republik Cypern, har tyrkiske tropper besat 38 pct. af Cyperns  

 areal, og siden har FN-tropper måttet opretholde en stødpudezone mellem den  

 tyrkiske besættelseszone og republikken Cypern.
Tyrkiet har fortsat store  

 troppekontingenter på Cypern, og det er et overgreb, som i sig selv er nok  

 til  

 at forhindre Tyrkiets optagelse i EU.
4.  

 	  

    

 Det er fortsat et  

 problem, at Tyrkiet ikke overholder almindelig lov og ret.
Af den  

 sammenfattende omtale af Tyrkiet i »Amnesty International Report 2003«, side  

 253, fremgår følgende (oversat fra engelsk af forslagsstillerne): »Juridiske  

 reformer førte til afskaffelse af dødsstraf for forbrydelser begået i  

 fredstid  

 og til ændringer i love, der begrænsede ytringsfriheden.
Imidlertid havde  

 mange  

 samvittighedsfanger fortsat udsigt til rettergang eller fængsling, i  

 særdeleshed for at udtrykke synspunkter om det kurdiske spørgsmål eller om  

 højsikkerheds-»F-type«-fængsler eller for at udtale islamistiske synspunkter.  

 Torturering under politiets varetægt er stadig udbredt og praktiseres  

 systematisk i antiterrorafdelinger på politistationer i det sydøstlige  

 Tyrkiet.  

 Der holdes sjældent rettergang over gerningsmændene.
Dusinvis af drab udført  

 af  

 sikkerhedsofficerer er blevet rapporteret; nogle af dem kan have været  

 ulovlige  

 henrettelser.« Det kan i den forbindelse bemærkes, at man ved fængsler af  

 F-typen forstår en type fængsler, der især er kendt for den bevidste  

 ødelæggelse af personligheden via den såkaldt hvide tortur.
Metoden går ud på  

 at anbringe fangerne i højsikkerhedsceller, der er indrettet således, at  

 fangerne berøves enhver stimulation af sanserne.
Bl.a. er vægge og udstyr  

 totalt i hvidt.
Deraf navnet den hvide tortur.
5.  

 	  

    

 Tyrkiet er et  

 islamisk land.
Formelt er Tyrkiet et sekulariseret samfund, men under den  

 overflade er landet islamisk.
Det sekulariserede Tyrkiet opretholdes kun, så  

 længe den uddannede elite og det tyrkiske militær har et fast greb om  

 udviklingen.
Hvis EU-landene i misforstået demokratisk ånd kræver  

 demokratiske  

 reformer i Tyrkiet, kan de risikere at få det modsatte i form af et islamisk  

 præstestyre.
Kemal Atatürk, generalen, som i 1923 styrtede Det Ottomanske  

 Rige  

 og oprettede Republikken Tyrkiet, sagde: »Der findes kun én civilisation, den  

 vesterlandske.« Desværre lykkedes det ikke for ham at få alle tyrkere  

 overbevist om rigtigheden heraf, og de islamiske kræfter står stærkt i  

 Tyrkiet.  

 EU kan indgå handelsaftaler med Tyrkiet, men at give landet  

 medbestemmelsesret  

 vil dramatisk ændre samarbejdsvilkårene i Europa.
Det er forslagsstillernes opfattelse, at EU i de næste  

 mange år vil få voldsomme problemer med optagelsen af de ti nye medlemslande,  

 som næsten alle er fattige og mangler kompetente offentlige administrationer.  

 Det vil skræmme de allerfleste europæere fra nye vovede udfordringer i mange  

 år.
Man må huske på, at de vesteuropæiske lande aldrig før har været udsat  

 for  

 så omfattende forandringer som i det seneste årti.
Også Europa rammes af  

 globaliseringens negative side: øget konkurrence i form af billige produkter  

 udefra, udflytning af virksomheder, indvandring af store grupper  

 ikkeuddannede  

 mennesker, en kulturel trussel og den islamistiske terrortrussel.  

 Forslagsstillerne er af den overbevisning, at udvidelsen med 10 nye lande fra  

 den 1. maj 2004 vil påføre den svageste del af den europæiske arbejderklasse  

 en  

 alvorlig konkurrence, og den vil samtidig koste de 15 gamle EU-lande enorme  

 beløb.
En yderligere optagelse af Tyrkiet vil svække EU økonomisk og kunne  

 risikere at knække EUs og medlemslandenes økonomier.
Politiske overvejelser Flere danske politikere har udtalt skepsis ved optagelse af  

 Tyrkiet som EU-medlem.
Som et eksempel kan nævnes tidligere statsminister  

 Poul  

 Nyrup Rasmussen, der til Politiken den 15. marts 2004 udtaler: »Der kommer  

 til  

 at gå mere end én generation, før vi ser dem som medlemmer af EU.
Tyrkiet har  

 stadig alvorlige problemer med menneskerettigheder og med deres retssystem.  

 Vi  

 står over for en ret lang årrække, før de problemer er løst.« Den udtalelse foranledigede en del debat, hvorfor Nyrup  

 Rasmussen i en række læserbreve uddybede sin holdning, således i et læserbrev  

 i  

 Jyllands-Posten den 19. marts 2004, hvoraf det fremgik: »I 1999 var jeg med  

 til  

 at give Tyrkiet status som kandidatland på topmødet i Helsinki.
Den  

 beslutning  

 vedstår jeg fuldt og helt.
Det perspektiv er stadig vigtigt.
Men jeg har ikke  

 tilrådet at give Tyrkiet en vurderingsdato og evt. forhandlingsstart allerede  

 i  

 år.
Der er en meget afgørende forskel på at få status som kandidatland til EU  

 og det, at EU og et land går i gang med reelle optagelsesforhandlinger.
Lad  

 os  

 dog erkende fakta: Tyrkiet er ikke klar.
Derfor har jeg sagt, at der kommer  

 til  

 at gå mange år, før vi ser det som fuldgyldigt medlem af EU.
Tyrkiet har  

 stadig  

 alvorlige problemer med menneskerettigheder, med ligestilling mellem mænd og  

 kvinder, med sit retssystem, med samfundsøkonomien, forholdet mellem  

 demokratiet og militæret.
Og vi står over for en ret lang årrække, før de  

 problemer er løst.
Tyrkiets situation understreger, at vi i mange år har  

 været  

 for optaget af, hvem der er medlem eller ikke medlem af EU.
Vi skal ikke  

 skubbe  

 Tyrkiet fra os.
I de kommende år må vi i stedet udvikle regionale samarbejder  

 med de arabiske lande ved Middelhavet mere.
Om handel, indvandring, socialt  

 og  

 økonomisk samarbejde.
Vi skal gøre noget for landene omkring os i stedet for  

 kun at tænke på at fare derudad med en videre udvidelse.« Udtalelser som disse indeholder en indrømmelse af, at  

 danske politikere  herunder Socialdemokraterne  har et  

 hovedansvar for, at  

 der i det hele taget er givet Tyrkiet forhåbning om optagelse i EU, og  

 afslører  

 samtidig en frygt for konsekvenserne.
 Med dette beslutningsforslag håber Dansk Folkeparti at  

 kunne samle et bredt flertal i Folketinget, der vil pålægge regeringen i EU  

 at  

 gå imod, at der i 2004 gives Tyrkiet en vurderingsdato og en dato for start  

 på  

 forhandlinger om Tyrkiets eventuelle optagelse i EU.
Skriftlig fremsættelse Peter Skaarup  

  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at gå imod, at der gives Tyrkiet en startdato for  

 optagelsesforhandlinger med EU.
(Beslutningsforslag nr.
B 175).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
