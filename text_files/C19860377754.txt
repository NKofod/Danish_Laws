De statsanerkendte arbejdsløshedskasser Arbejdsformidlingskontorerne Den 8. oktober 1986 udsendte direktoratet for arbejdsløshedsforsikringen  

 en bekendtgørelse vedrørende beregningen af dagpenge for lønmodtagere.  

 Bekendtgørelsen træder i kraft den 1. januar 1987.
 Foranlediget af at der i perioden efter bekendtgørelsens udsendelse er  

 rejst en del spørgsmål vedrørende reglernes indhold og anvendelse, blev der  

 den 17. december 1986 afholdt et møde imellem direktoratet og  

 Arbejdsløshedskasserns Samvirke.
 På denne baggrund skal direktoratet i det følgende redegøre nærmere for  

 indholdet af de problemstillinger, der er blevet drøftet, samt de dertil  

 knyttede løsninger.
 1. I bekendtgørelsens § 17 stk. 1 er det fastslået, at  

 den træder i kraft den 1. januar 1987.
 Det skal i den forbindelse oplyses, at det afgørende for, om man er  

 omfattet af bekendtgørelsen - når der bortses fra overgangsbestemmelsen i §  

 17 stk. 3 - vil være, om beregningstidspunktet ligger før eller efter den 1.  

 januar 1987.
 2. I bekendtgørelsen med dertil hørende vejledning er  

 det fastslået, at fremmøde på arbejdsformidlingen i forbindelse med ledighed  

 medfører, at beskæftigelsesforholdet, uanset reglen i § 13 stk. 2, anses for  

 afbrudt.
 Såfremt fremmøde i forbindelse med vejrlig eller materialemangel finder  

 sted tidligere end på 4. dagen, anses beskæftigelsesperioden imidlertid ikke  

 for afbrudt.
 Hvis ledighedsperioder af ovennævnte karakter varer mere end 3 dage, vil  

 beskæftigelsesperioden være at betragte som afbrudt, uanset om fremmødet har  

 fundet sted tidligere end 4. dagen.
 3. I § 13, stk. 3 er det fastslået, at  

 ikke-fastlønnede kun kan få foretaget en ny beregning, såfremt det  

 dokumenterede fravær i beregningsperioden ikke overstiger visse nærmere  

 fastslåede grænser (2/3-reglen).
 Det skal oplyses, at dette krav også gælder i forbindelse med beregninger  

 i henhold til bekendtgørelsens § 2 og § 3.
 For så vidt angår beregninger i henhold til § 4 skal det understreges, at  

 for disse gælder hverken ovennævnte regel (2/3-reglen) eller reglen i § 13  

 stk. 2 (5-dages-reglen).
4. I § 13 stk. 2 er der fastsat nærmere regler for,  

 hvornår en beskæftigelsesperiode anses for afbrudt.
Den pågældende regel  

 gælder såvel for ikke-fastlønnede som for fastlønnede.
Dette indebærer, at såfremt en fastlønnet person har haft f.eks. 6 dages  

 fravær for egen regning - og den pågældende er trukket i løn herfor - da vil  

 beskæftigelsesperioden være afbrudt.
Er den pågældende imidlertid ikke  

 trukket i løn, vil perioden ikke være at betragte som afbrudt.
 5. I § 4 er det nærmere reguleret, hvorledes  

 beregningen af et medlems dagpengesats skal finde sted, såfremt betingelserne  

 i § 2 eller § 3 ikke er opfyldt.
 I henhold til § 1 i direktoratets bekendtgørelse nr. 511 af 11. august  

 1986 om forlængelse af 10-ugers perioden ved optagelse kan optagelsesperioden  

 forlænges, såfremt der forekommer ferie, søgne-helligdage eller  

 overenskomstmæssige fridage.
 I sådanne tilfælde indgår dette ved beregningen efter § 4 som dokumenteret  

 fravær, og der finder således ikke en forlængelse af beregningsperioden sted.
 6. I § 13 stk. 2 og stk. 3 er der fastsat nærmere  

 regler for, hvornår en beskæftigelsesperiode kan danne grundlag for en  

 beregning.
 Eksempel:
 Et medlem bliver ledig efter et halvt års arbejde hos samme arbejdsgiver.  

 I de sidste 13 uger forud for ledighedens indtræden har medlemmet haft 5  

 dages frihed for egen regning.
Da der i denne periode ikke forekommer andet fravær, som tæller med ved  

 opgørelse af 5-dages-reglen, anses beskæftigelsesperioden for at være  

 uafbrudt.
På grund af sygdom opfylder perioden dog ikke betingelsen i § 13,  

 stk. 3 (2/3-reglen).
 Imidlertid forekommer der i umiddelbar forlængelse af 13-ugers-perioden  

 tilstrækkelig beskæftigelse til at 2/3-reglen kan anses for opfyldt.
 En beregning kan derfor finde sted, også selv om der i perioden forud for  

 13 ugers perioden forekommer 2 ledige dage.
 7. I § 13, stk. 1 fastslås, at en ny beregning af  

 dagpenge kun kan finde sted, såfremt der er forløbet mindst 1 år fra  

 afslutningen af et tidligere ansættelsesforhold, som har dannet grundlag for  

 en beregning, til afslutningen af det ansættelsesforhold, som skal danne  

 grundlag for en ny beregning.
 Eksempel 1:
 Medlemmet er optaget den 1. juli på grundlag af 8 ugers beskæftigelse.
 Da medlemmet senere skal have beregnet dagpenge, konstateres det, at der  

 ikke foreligger 13 ugers/3 måneders uafbrudt beskæftigelse, hvorfor  

 dagpengeberegningen- jfr. § 4 - skal finde sted på grundlag af  

 optagelsesperioden.
 Ved beregningen indgår de 8 uger, som dannede grundlag for optagelsen,  

 samt 1/2 uge af en senere påbegyndt beskæftigelsesperiode af 11 ugers  

 varighed.
 Ved »beregningen« af 1-års-reglen tages udgangspunkt i  

 afslutningen af den 10 ugers periode, som dannede grundlag for beregningen.
 Såfremt den 11 ugers beskæftigelsesperiode ikke havde forekommet, og  

 beregningen alene skulle have fundet sted på grundlag af indtjeningen i den 8  

 ugers beskæftigelsesperiode, skulle man ved »beregningen« af  

 1-års-reglen tage udgangspunkt i tidspunktet for ophøret af 8 ugers perioden.
 Eksempel 2:
 Et medlem bliver ledig efter 1 års beskæftigelse hos samme arbejdsgiver.
 I den 13 ugers periode, der ligger umiddelbart forud for ledighedens  

 indtræden forekommer 6 dages frihed for egen regning, hvorfor  

 beskæftigelsesperioden anses for afbrudt.
 Forud herfor ligger imidlertid 13 ugers uafbrudt beskæftigelse, hvorfor en  

 beregning kan finde sted.
 Ved »beregningen« af 1-års-reglen tages der i ovennævnte  

 situation udgangspunkt i afslutningen af den 13 ugers periode, der danner  

 grundlag for den foretagne beregning.
 8. I bekendtgørelsens § 3, stk. 2, er det angivet, at  

 beregningen kan finde sted på grundlag af hele den uafbrudte  

 beskæftigelsesperiode, der opfylder betingelsen i stk. 1.
 Det skal i den forbindelse understreges, at der i disse tilfælde ikke er  

 tale om valgfrihed, hvilket indebærer, at der skal finde en beregning sted på  

 grundlag af hele den uafbrudte beskæftigelsesperiode, der opfylder  

 betingelsen i stk. 1.
 P.D.V.
 E.B.
