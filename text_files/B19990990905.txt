Bestemmelser om godkendelse af ikke-dansk  

 certifikat (validering og konvertering)  

 BL 6-69  

 Udgave 2, 29. januar 1999 I medfør af § 32, stk. 2, og § 34 i lov om  

 luftfart, jf. lovbekendtgørelse nr. 373 af 4. juni 1997,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 810 af 19. november 1998 om  

 delegation af beføjelser til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende:
1. Referencedokumenter 1.1 Joint Aviation Requirements (JAR), JAR-FCL 1, seneste  

 udgave.
 1.2 Joint Aviation Requirements (JAR), JAR-FCL 2, seneste  

 udgave.
 1.3 BL 6-09, Bestemmelser om indførelse af JAR-FCL,  

 seneste udgave.
 1.4 BL 6-98, Bestemmelser om gensidig anerkendelse af  

 ikke-dansk certifikat udstedt til et flyvebesætningsmedlem af en anden  

 EF-medlemsstat eller af Finland, Island, Norge eller Sverige, seneste  

 udgave.
2. Anvendelsesområde 2.1 Denne BL fastsætter bestemmelser for validering  

 og konvertering af ikke-danske certifikater udstedt i henhold til ICAO Annex  

 1.
 2.2 BL en gælder ikke for certifikater som  

 flyvebesætningsmedlem udstedt af et JAA-medlemsland, bortset fra  

 certifikater, der er omfattet af pkt. 3.2.
 Anm.: For certifikater udstedt af en EU-medlemsstat  

 eller Island og Norge gælder tillige bestemmelserne i BL 6-98.
3. Validering 3.1 Generelt 3.1.1 Validering giver indehaveren tilladelse til at  

 udøve rettighederne af det ikke-danske certifikat på dansk  

 registreret luftfartøj.
 3.1.2 Validering af ikke-dansk certifikat udstedes af  

 Statens Luftfartsvæsen efter ansøgning herom på  

 autoriseret formular, når ansøgeren opfylder de krav, der er  

 fastsat for den pågældende validering.
 3.1.3 Validering kan meddeles på særlige  

 vilkår.
 3.1.4 Midlertidigt certifikat kan ikke valideres.
 3.1.5 Validering kan tilbagekaldes af Statens  

 Luftfartsvæsen efter samme regler, som gælder for inddragelse af  

 dansk certifikat, jf. luftfartslovens § 38.
 3.1.6 Certifikater udstedt på baggrund af  

 konvertering af tredielands certifikat valideres normalt ikke.
 3.1.7 Instruktørbevis valideres ikke.
 3.1.8 Statens Luftfartsvæsen kan i særlige  

 tilfælde og på særlige vilkår meddele tilladelse til  

 udøvelse af et ikke-dansk certifikats rettigheder på dansk  

 registreret luftfartøj under færgeflyvning, prøveflyvning  

 eller skoleflyvning for en begrænset periode og med angivelse af  

 geografisk begrænsning.
 3.1.9 Validering, der giver tilladelse til at udøve  

 et certifikats erhvervsmæssige rettigheder, begrænses til at  

 gælde i en bestemt funktion i et bestemt luftfartsforetagende, og der  

 kræves dokumentation for afklaring af arbejds- og  

 opholdstilladelsesmæssige forhold.
3.2 Privatflyvning 3.2.1 Certifikater udstedt af en EU-medlemsstat samt af  

 Norge og Island 3.2.1.1 Indehavere af certifikater som fører af  

 flyvemaskine, helikopter, svævefly eller varm-luftsballon må uden  

 validering udøve pågældende certifikats  

 ikke-erhvervsmæssige rettigheder på dansk registreret  

 luftfartøj, der er godkendt til at kunne føres af én  

 pilot, under privat VFR-flyvning om dagen inden for EU-medlemsstaternes samt  

 Norges og Islands luftrum.
Ved flyvning uden for sådant luftrum skal  

 medføres validering udstedt af Statens Luftfartsvæsen.
3.2.1.2 Ved udøvelse af certifikatets rettigheder  

 under IFR- eller VFR-NAT flyvning kræves validering, som kan udstedes  

 af Statens Luftfartsvæsen, når kravene i JAR-FCL med hensyn til  

 "IR Proficiency Check" og "Night Quali-fication" er  

 dokumenteret opfyldt.
Validering meddeles for maksimalt ét år ad  

 gangen.
 3.2.1.3 Ved udøvelse af certifikatets rettigheder  

 på dansk registreret flyvemaskine eller helikopter, der ikke er  

 godkendt til flyvning med én pilot, kræves validering, som kan  

 udstedes af Statens Luftfartsvæsen, når kravene i JAR-FCL med  

 hensyn til "Class/Type Proficiency Check" er dokumenteret opfyldt.  

 Validering meddeles for maksimalt ét år ad gangen.
3.2.2 Certifikater, der ikke er udstedt af en  

 EU-medlemsstat eller af Norge og Island 3.2.2.1 Personer, der har fast bopæl i udlandet, og  

 som opholder sig i Danmark i forbindelse med ferie, kortere kurser eller  

 lignende, og som er indehavere af certifikat som fører af  

 flyvemaskine, helikopter, svævefly eller varmluftsballon, må uden  

 validering udøve pågældende certifikats  

 ikke-erhvervsmæssige rettigheder på dansk registreret  

 luftfartøj, der er godkendt til at kunne føres af én  

 pilot, under privat VFR-flyvning om dagen inden for dansk luftrum i indtil 90  

 dage fra indrejsedatoen.
Ved flyvning uden for dansk luftrum og ved flyvning  

 ud over 90 dage fra indrejsedatoen skal medføres validering udstedt af  

 Statens Luftfartsvæsen.
Sådan validering udstedes for maksimalt  

 ét år ad gangen.
3.2.2.2 Ved udøvelse af certifikatets rettigheder  

 på dansk registreret luftfartøj under IFR- eller VFR-NAT  

 flyvning kræves validering, som kan udstedes af Statens  

 Luftfartsvæsen, når kravene i JAR-FCL med hensyn til  

 "IR-Proficiency Check" og "Night Qualification" er  

 dokumenteret opfyldt.
Sådan validering udstedes for maksimalt ét  

 år ad gangen.
3.2.2.3 Ved udøvelse af certifikatets rettigheder  

 på dansk registreret flyvemaskine eller helikopter, der ikke er  

 godkendt til at kunne føres af én pilot, kræves  

 validering, som kan udstedes af Statens Luftfartsvæsen, når  

 kravene i JAR-FCL med hensyn til "Class/Type Proficiency Check" er  

 dokumenteret opfyldt.
Sådan validering udstedes for maksimalt ét  

 år ad gangen.
 3.3 Erhvervsmæssig flyvning m.v.
 3.3.1 Udøvelse af erhvervsmæssige rettigheder  

 af et certifikat, som ikke er udstedt af Statens Luftfartsvæsen eller i  

 henhold til JAR-FCL af et JAA-medlemsland, på dansk registreret  

 luftfartøj eller ved dansk lufttrafiktjenesteenhed, kræver  

 validering af Statens Luftfartsvæsen.
 3.3.1.1 Validering af certifikat som  

 flyvebesætningsmedlem til brug i erhvervsmæssig flyvning med  

 dansk registreret luftfartøj kan kun finde sted i henhold til  

 bestemmelserne i JAR-FCL.
3.3.1.2 Validering af certifikat som flyveleder,  

 AFIS-operatør, flyvemekaniker og kabinebesætningsmedlem kan  

 udstedes af Statens Luftfartsvæsen, når de krav med hensyn til  

 uddannelse, helbred og vedligeholdelse af rettigheder, som er gældende  

 for et tilsvarende dansk certifikat, er dokumenteret opfyldt.
Sådan  

 validering udstedes for maksimalt ét år ad gangen og vil normalt  

 ikke kunne forlænges.
4. Konvertering 4.1 Konvertering indebærer udstedelse af dansk  

 certifikat på baggrund af tilsvarende udenlandsk certifikat.
 4.2 Midlertidigt certifikat kan ikke konverteres.
 4.3 Udenlandsk certifikat udstedt på baggrund af  

 konvertering af tredjelands certifikat konverteres normalt ikke.
 4.4 Konvertering af certifikattyper, der er omfattet af  

 JAR-FCL, kan kun finde sted i henhold til bestemmelserne i JAR-FCL.
4.5 Konvertering af certifikattyper, der ikke er omfattet  

 af JAR-FCL, kan kun finde sted, hvis indehaveren kan dokumentere at have en sådan  

 tilknytning til Danmark, at besiddelse af dansk certifikat, alle forhold  

 taget i betragtning, skønnes at være mest  

 hensigtsmæssig.
 4.5.1 Konvertering kan kun finde sted, hvis den  

 pågældende certifikatindehaver kan dokumentere, at kravene til et  

 tilsvarende dansk certifikat med hensyn til alder, uddannelse, helbred og  

 afprøvning er opfyldt, og hvis vedkommende har bestået de  

 teoretiske og praktiske prøver, som fastsættes af Statens  

 Luftfartsvæsen i hvert enkelt tilfælde.
5. Dispensation Statens Luftfartsvæsen kan i ganske særlige  

 tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de  

 pågældende bestemmelser.
6. Klageadgang Afgørelser truffet af Statens Luftfartsvæsen  

 efter bestemmelserne i denne BL kan påklages til Trafikministeriet.
7. Ikrafttræden 7.1 Denne BL træder i kraft den 1. juli 1999.
 7.2 Samtidig ophæves BL 6-69, 1. udgave af 1. april  

 1979 med senere ændringer.
