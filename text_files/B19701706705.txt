 I henhold til § 4, stk. 3, i ministeriet for offentlige arbejders  

 bekendtgørelse nr. 332 af 27. november 1964 om luftfartøjers luftdygtighed  

 m.v. fastsættes herved følgende:
 1. Definitioner.
 I disse bestemmelser betyder:
 1.1 Basisgangtid mellem hovedeftersyn.
 Basisgangtiden er den maksimale gangtid mellem hovedeftersyn, som  

 fastsættes for en motortype, når denne skal anvendes af en bruger, som ikke  

 tidligere har anvendt den pågældende type, samt for separat indkøbte motorer  

 (reserve- og ombytningsmotorer).
 1.2 Maximal gangtid mellem hovedeftersyn.
 Den gangtid mellem hovedeftersyn, som luftfartsdirektoratet har fastsat  

 for en given motortype på baggrund af de opnåede driftsresultater.
 2. Generelt.
 2.1 Gangtiden mellem hovedeftersyn af motorer fastsættes af  

 luftfartsdirektoratet i henhold til nedennævnte regler, hvorunder hensyn  

 tages til bl.a. følgende faktorer:
 2.2 Dersom de pågældende motorers sidste hovedeftersyn er udført af  

 forskellige virksomheder, eller dersom andre særlige omstændigheder  

 foreligger, kan luftfartsdirektoratet, udover normalt krævet dokumentation,  

 forlange yderligere oplysninger, særlige statistikker m.v., inden gangtiden  

 mellem hovedeftersyn fastsættes.
 3. Fastsættelse af basisgangtid mellem hovedeftersyn.
 3.1 Basisgangtiden fastsættes af luftfartsdirektoratet efter indgiven  

 ansøgning og under hensyntagen til de under pkt. 2.1 nævnte faktorer.
 3.1.1 Afhængigt af brugerens driftsresultater kan luftfartsdirektoratet  

 ændre den fastsatte basisgangtid, inden nogen af de aktuelle motorer har  

 opnået denne.
 3.2 Ansøgning om fastsættelse af basisgangtid indsendes til  

 luftfartsdirektoratet bilagt følgende oplysninger og dokumentation:
 4. Driftsovervågning og rapporteringspligt.
For motorer, omfattet af disse bestemmelser, skal brugeren dels foretage  

 en kontinuerlig driftsovervågning, dels - når gangtiden er fastsat - for hver  

 kalendermåned til luftfartsdirektoratet indsende visse statistiske og andre  

 driftstekniske oplysninger.
Bestemmelser for driftsovervågning og  

 driftsstatistikker er angivet i BL 1-11.
 5. Fastsættelse af maximal gangtid mellem  

 hovedeftersyn.
5.1 Når brugeren mener, at det opnåede driftsresultat muliggør en  

 forhøjelse af den fastsatte gangtid mellem hovedeftersyn, kan han til  

 luftfartsdirektoratet indsende ansøgning herom.
Ansøgningen skal indeholde  

 forslag til en ny maximal gangtid eller til et program for gangtidsforhøjelse  

 samt vurderinger og analyser, der understøtter ansøgningen, såvel som øvrige  

 oplysninger i henhold til nærværende bestemmelsers særlige anvisninger.
 5.2 Det statistiske materiale, der skal understøtte ansøgningen, skal  

 omfatte en periode på mindst tre på hinanden følgende kalendermåneder.
 5.3 Dersom antallet af aktuelle motorer er ringe, udnyttelsesgraden lav,  

 eller dersom erfaringerne med hensyn til den sidste fastsatte gangtid af  

 andre årsager må anses for utilstrækkelig statistisk belyst, kan  

 luftfartsdirektoratet fastsætte en længere tidsperiode end den ovenfor nævnte  

 for yderligere akkumulering af motorgangtid, inden gangtidsforhøjelse kan  

 behandles.
 5.4 Ved bedømmelse af forudsætningerne for gangtidsforhøjelse tages hensyn  

 til relevante faktorer af de i pkt. 2.1 nævnte, såvel som til oplysninger,  

 der måtte være fremkommet efter ansøgningens modtagelse.
5.5 Inden ansøgning om gangtidsforhøjelse kan behandles, skal brugeren  

 sørge for, at et antal motorer i henhold til nedenstående skema kan  

 besigtiges af luftfartsdirektoratet.
Besigtigelsen skal ske efter fuldstændig  

 demontering, rengøring og kontrol inklusive opmåling, efter at motoren har  

 opnået en gangtid, der højst må ligge 50 timer under den sidst fastsatte  

 gangtid mellem hovedeftersyn.
Ved besigtigelsen skal tekniske repræsentanter  

 fra såvel bruger som værksted være tilstede, og en inspektionsrapport eller  

 lignende dokumentation, hvoraf eventuelt fundne skader samt motorens tilstand  

 iøvrigt fremgår, udarbejdet af værkstedet, skal udleveres til  

 luftfartsdirektoratets repræsentant.
 5.5.1 For hver af de i pkt. 5.5 nævnte motorer skal den rapport, der er  

 udarbejdet af eftersynsværkstedet, og som indeholder anmærkninger om motorens  

 tilstand, fremkommet ved den efter demonteringen foretagne inspektion  

 (såkaldt Engine Strip Down Report), suppleres med eftersynsværkstedets  

 udtalelse om motorens tilstand, specielt med sigte på den ønskede  

 gangtidsforhøjelse.
5.5.2 Det antal motorer, der skal besigtiges af luftfartsdirektoratet i  

 henhold til ovenstående, fremgår af nedenstående skema, for så vidt ikke  

 specielt program for gangtidsforhøjelse er godkendt.
I antal motorer i drift  

 skal ikke medregnes reservemotorer.
Antal motorer i drift Min. antal motorer til på given luftfartøjstype besigtigelse 1-4 1 5-9 2 10-21 3 22-61 4 62-100 5 101 eller flere 6 Dersom motorernes sidste hovedeftersyn er udført af forskellige  

 virksomheder, medfører dette normalt et større antal besigtigelsesmotorer end  

 i skemaet angivet.
 5.5.3 De motorer, der i henhold til pkt. 5.5 skal besigtiges af  

 luftfartsdirektoratet, skal i god tid før opnået fastsat gangtid anmeldes til  

 dette.
 Normalt skal dette være de motorer, der først opnår fastsat gangtid, og  

 normalt skal denne gangtid opnås indenfor den tidsperiode, hvorpå den til  

 grund for ansøgningen liggende vurdering er baseret.
 Dersom nogen af de anmeldte motorer på grund af skade ikke opnår den  

 fastsatte gangtid, skal anden motor anmeldes til besigtigelse.
5.5.4 Dersom en motor på grund af skade ikke opnår fastsat gangtid, skal  

 dette omgående meddeles til luftfartsdirektoratet.
Luftfartsdirektoratet kan  

 foretage besigtigelse af sådanne motorer, såvel som i andre tilfælde, hvor  

 luftfartsdirektoratet anser, at besigtigelsen kan have betydning for  

 fastsættelse af gangtid.
 5.5.5 Udover den i pkt. 5.5 nævnte besigtigelse i forbindelse med  

 hovedeftersyn kan luftfartsdirektoratet kræve besigtigelse i forbindelse med  

 omfattende inspektion eller andre arbejder, der indgår i motorens  

 vedligeholdelsessystem.
 5.5.6 Besigtigelse kan, når luftfartsdirektoratet finder til  

 tilstrækkeligt, erstattes af en rapportering efter direktoratets anvisninger.
 6. Gangtiden for komponenter m.v., der er nødvendige  

 for motorens funktion, fastsættes proportionalt med den godkendte  

 gangtidsforhøjelse, for så vidt ikke særlige årsager begrunder anden gangtid.
 7. Fastsatte maximale gangtider kan nedsættes af  

 luftfartsdirektoratet, når driftsresultaterne anses at gøre dette påkrævet.
 8. Denne BL træder i kraft den 1. maj 1970. Samtidig  

 ophæves BL 1-4, 1. udgave.
