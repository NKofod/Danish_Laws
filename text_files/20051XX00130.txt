Skriftlig fremsættelse (7. december 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om forbud mod forskelsbehandling på arbejdsmarkedet m.v.  

 (Undtagelse for unge under 18 år) (Lovforslag nr.
L 98).
 Formålet med forslaget er at undtage unge under 18 år fra  

 forbuddet mod forskelsbehandling på grund af alder i relation til ansættelse,  

 aflønning og afskedigelse på områder, hvor overenskomsterne giver adgang til  

 at  

 aflønne unge under 18 år med en lavere lønsats.
 Med forslaget foreslås indsat en undtagelsesbestemmelse,  

 hvorefter forskelsbehandlingslovens forbud mod forskelsbehandling på grund af  

 alder ikke skal gælde for unge under 18 år i relation til ansættelse,  

 lønvilkår  

 og afskedigelse, hvis arbejdsgiveren er omfattet af en kollektiv  

 overenskomst,  

 der indeholder særlige bestemmelser om aflønning af unge under 18 år.
 Derudover foreslås det præciseret i selve lovteksten, at  

 loven ikke hindrer, at der indgås nye kollektive aftaler eller overenskomster  

 om særlige regler for aflønning af unge under 18 år, uden at dette skal være  

 en  

 del af en implementeringsaftale i medfør af lovens § 1, stk. 7.
 Det foreslås endvidere, at annonceringsbestemmelsen i § 5  

 præciseres, således at det udtrykkeligt fremgår af loven, at  

 annonceringsforbuddet ikke gælder i de tilfælde, hvor arbejdsgiveren efter  

 undtagelsesbestemmelser  

 i loven har lov til at lægge vægt på bestemte kendetegn, herunder fx har  

 adgang  

 til at foretrække unge under 18 år.
Lovforslaget betyder, at erhvervslivet fortsat kan  

 rekruttere og aflønne unge under 18 år i overensstemmelse med de gældende  

 overenskomstbestemmelser herom.
Forslaget forventes ikke at have nogen  

 væsentlige økonomiske konsekvenser for  

 erhverslivet.
 Lovforslaget træder i kraft 1. marts 2006.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
