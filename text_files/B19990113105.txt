 Bekendtgørelse om ændring af  

 bekendtgørelse om betaling for Arbejdsskadestyrelsens og Den Sociale  

 Ankestyrelses administration af forhold, der er omfattet af lov om sikring  

 mod følger af arbejdsskade m.v.
§ 1 I Socialministeriets bekendtgørelse nr. 25 af 14. januar 1999 om  

 betaling for Arbejdsskadestyrelsens og Den Sociale Ankestyrelses  

 administration af forhold, der er omfattet af lov om sikring mod  

 følger af arbejdsskade m.v., foretages følgende  

 ændringer:
 1. § 8 affattes således:
 »§ 8. Betalingen for administrationen beregnes på  

 grundlag af en takst pr. oprettet sag.
 Stk. 2. Taksten fastsættes på de årlige  

 bevillingslove.
 Stk. 3. Chefen for Arbejdsskadestyrelsen  

 bekendtgør takstens størrelse en gang årligt.
Stk. 4. Den Sociale Ankestyrelse opkræver  

 betalingen månedligt.
Der opkræves for hver kalendermåned  

 senest den 15. i den efterfølgende måned.
Opkrævningen  

 skal betales senest den 15. i måneden derefter.
Sammen med hver  

 opkrævning fremsendes en liste til det enkelte selskab m.fl. over de  

 sager, der danner grundlag for opkrævningen.« § 2 Bekendtgørelsen træder i kraft den 1. januar 2000 og har  

 virkning for sager, der oprettes i Den Sociale Ankestyrelse på  

 ikrafttrædelsesdagen eller senere.
