Bekendtgørelse om Nærå-Agernæs Vildtreservat1) I medfør af § 33, stk. 1, § 49, stk. 1 og 3, § 52, stk. 4, nr. 2 og 3, og § 54, stk. 3, i lov om jagt og vildtforvaltning, jf. lovbekendtgørelse nr. 270 af 12. april 2018, fastsættes:
 § 1. Bekendtgørelsen har til formål at sikre Nærå-Agernæs Vildtreservat som raste- og yngleområde for vandfugle.
Afgrænsning § 2. Nærå-Agernæs Vildtreservat omfatter, som angivet på bilag 1 og 2:
 1) Landarealer ved Nærå Strand:
a) Flyvesandet, b) Nørreby Hals, c) Agernæs Fælled vest for diget (digekronen) og d) det nordvestlige, udyrkede hjørne af Storeø Strand.
 2) Søterritoriet i Nærå Strand afgrænset mod nord og vest af rette linjer mellem et punkt på kysten ved vest for Nørreby Hals, position 55 grader 36,53 N. 10 grader 16,02 E (WGS-84) ret nord herfor og position 55 grader 36,85 N. 10 grader 17,87 E (WGS-84) på digekronen ved Agernæs Fælled.
 3) Søterritoriet mellem Agernæs og Æbelø afgrænset:
a) mod nord af en ret linje fra position 55 grader 37,87 N. 10 grader 10,91 E (WGS-84) på kystlinjen ved den sydøstlige del af Æbelø til det nord-vestligste punkt på odden ved Flyvesandet, og b) mod vest af den østlige kystlinje fra Æbelø til Æbelø Holm over Brådet og fra sydenden af Æbelø Holm til Lindø af Ebbevejen.
 4) Søterritoriet nordvest for odden ved Flyvesandet inden for en afstand af 50 m fra odden.
 Stk. 2. Mod land afgrænses de i stk. 1, nr. 2 - 4, nævnte dele af søterritoriet af højeste, daglige vandstandslinje.
Jagt § 3. Jagt er forbudt på den i § 2, stk. 1, nr. 2, nævnte del af søterritoriet i Nærå Strand, jfr. bilag 1 og 2.
 Stk. 2. Færdsel med ladt skydevåben er forbudt på den i stk. 1 nævnte del af søterritoriet i Nærå Strand.
 § 4. Jagt på vandfugle er forbudt på reservatets landarealer ved Nærå Strand, som angivet i § 2, stk. 1, nr. 1. litra a-d, jfr. bilag 1 og 2.
 § 5. Jagt fra motordrevet fartøj er forbudt på den del af Agernæs Flak, der er afgrænset i § 2, stk. 1, nr. 3, jfr. bilag 1.
Færdsel § 6. Færdsel er forbudt fra 1. april til 15. juli på odden ved Flyvesandet samt på søterritoriet ud for odden indenfor en afstand af 50 m fra højeste daglige vandstandslinje, jf. bilag 1 og 2.
 § 7. Motordrevet sejlads med højere hastighed end 6 knob er forbudt på den i § 2, stk. 1, nr. 2, nævnte del af søterritoriet i Nærå Strand.
 § 8. Wind- og kitesurfing er forbudt på den i § 2, stk. 1, nr. 2, nævnte del af søterritoriet i Nærå Strand.
Administrative bestemmelser § 9. Naturstyrelsen kan, når særlige forhold taler derfor, dispensere fra bestemmelserne i §§ 3-8.
 Stk. 2. Uanset bestemmelserne i § 6 og § 7 kan Søfartsstyrelsen, Forsvarsministeriet eller andre (f.eks. havne) udføre arbejder i forbindelse med redningsopgaver og den afmærkning, der er nødvendig for sejladsen.
 § 10. Naturstyrelsen fører tilsyn med, at bekendtgørelsens bestemmelser overholdes.
 § 11. Naturstyrelsens afgørelser efter denne bekendtgørelse kan ikke indbringes for anden administrativ myndighed.
Straf og ikrafttrædelse § 12. Medmindre højere straf er forskyldt efter den øvrige lovgivning, straffes med bøde den, der 1) overtræder §§ 3-8, eller 2) overtræder vilkår, der er fastsat i en dispensation udstedt i medfør af § 9.
 Stk. 2.  Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 13. Bekendtgørelsen træder i kraft den 15. marts 2019.
 Stk. 2. Bekendtgørelse nr. 14002 af 30. maj 1998 om Nærå-Agernæs Vildtreservat ophæves.
Miljø- og Fødevareministeriet, den 12. marts 2019 Jakob Ellemann-Jensen / Christian Bruhn Rieper Bilag 1 Kort over Nærå-Agernæs Vildtreservat Bilag 2 1) Bekendtgørelsen indeholder bestemmelser, der gennemfører dele af Rådets direktiv 92/43/EØF af 21. maj 1992 om bevaring af naturtyper samt vilde dyr og planter, EF-Tidende 1992, nr.
L 206, side 7, som ændret senest ved Rådets direktiv 2013/17/EU af 13. maj 2013 om tilpasning af visse direktiver vedrørende miljø på grund af Republikken Kroatiens tiltrædelse, EU-Tidende 2013, nr.
L 158, side 193, og dele af Europa-Parlamentets og Rådets direktiv 2009/147/EF af 30. november 2009 om beskyttelse af vilde fugle, EU-Tidende 2010, nr.
L 20, side 7, som ændret ved Rådets direktiv 2013/17/EU af 13. maj 2013 om tilpasning af visse direktiver vedrørende miljø på grund af Republikken Kroatiens tiltrædelse, EU-Tidende 2013, nr.
L 158, side 193.
