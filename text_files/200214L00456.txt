Betænkning afgivet af Udvalget for Udlændinge- og  

 Integrationspolitik den 6. maj 2003 Betænkning over Forslag til lov om  

 danskuddannelse til voksne udlændinge m.fl.
[af  

 integrationsministeren (Bertel Haarder)] 1. Ændringsforslag Der er stillet 3 ændringsforslag til lovforslaget.  

 Integrationsministeren har stillet ændringsforslag nr. 1, mens  

 Socialdemokratiets medlemmer af udvalget har stillet ændringsforslag nr. 2 og  

 3.
2. Udvalgsarbejdet Lovforslaget blev fremsat den 29. januar 2003 og var til 1.  

 behandling den 7. februar 2003. Lovforslaget blev efter 1. behandling henvist  

 til behandling i Udvalget for Udlændinge- og Integrationspolitik.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring.
Den 29. januar 2003 sendte integrationsministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Arbejdsformidlingen  

 Frederiksborg Amt, Kolding Kommune, Liberalt Oplysnings Forbund, Landsforbundet af Voksen- og  

 Ungdomsundervisere og Udvalget om etniske  

 minoriteter.
 Integrationsministeren har over  

 for udvalget kommenteret de skriftlige henvendelser til udvalget.
Deputationer Endvidere har Landsforbundet af Voksen- og Ungdomsundervisere og  

 Liberalt Oplysnings Forbund mundtligt over for udvalget redegjort for deres  

 holdning til lovforslaget.
Spørgsmål Udvalget har stillet 22 spørgsmål til integrationsministeren til  

 skriftlig besvarelse, som denne har besvaret. 1 af udvalgets spørgsmål og  

 integrationsministerens svar herpå er optrykt  

    

 som bilag 2 til betænkningen.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med det af  

    

 integrationsministeren under nr. 1 stillede ændringsforslag.
 Et  

  

 andet mindretal  

  

 i  

 udvalget (S, RV og KRF) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 tredje mindretal  

  

 i  

 udvalget (SF) indstiller lovforslaget til  

  

 vedtagelse  

  

 med det af integrationsministeren under nr. 1 stillede  

 ændringsforslag og vil stemme hverken for eller imod de under nr. 2 og 3  

 stillede ændringsforslag.
 Et  

  

 fjerde mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling, men vil stemme for de under nr. 2 og 3 stillede  

 ændringsforslag.
Det er Enhedslistens opfattelse, som vi redegjorde for under  

 lovforslagets 1. behandling, at en af nøglerne til integration er sprog og  

 kendskab til det danske samfund.
Men det er kun en af nøglerne.
En anden er,  

 at  

 det danske samfund åbner sig og inddrager de nye medborgere.
Det gør  

 regeringen  

 angiveligt et forsøg på at fremme med sin beskæftigelsespolitik på området  

  et  

 forsøg, som efter Enhedslistens opfattelse ikke er noget  

 efterstræbelsesværdigt  

 forsøg.
Med indførelsen af den nedsatte ydelse har man taget det første  

 skridt  

 til at skabe et todelt samfund, som efter vores opfattelse peger i retning af  

 desintegration frem for integration.
Med dette lovforslag tager regeringen fat på  

 danskundervisningen.
Og igen  som det er tilfældet med det nylig  

 vedtagne  

 lovforslag nr.
L 157 (forslag til lov om ændring af udlændingeloven. (Reform  

 af  

 aktiverings- og undervisningsindsatsen over for voksne asylansøgere m.v. og  

 af  

 systemet vedrørende udbetaling af kontante ydelser til asylansøgere m.v.))  

   

 præsenterer regeringen her et menneskesyn, som bygger på straf og kontrol.  

 Der  

 opregnes en række ting, som udlændingen  

  

 skal  

  

 ,  

 men når det kommer til de forpligtelser, som har med arbejdsmarkedet at gøre  

   

 den egentlige nøgle til integration  viger regeringen typisk nok  

 tilbage fra  

 at stille samme slags  

  

 skal  

  

 -krav til  

 virksomhederne.
Virksomhederne skal mødes med  

 »tillid  

 «  

 , men ingen forpligtende krav.
Ikke noget  

 med, at de skal have pligt til at stille et bestemt antal praktikpladser til  

 rådighed for udlændinge, som har så hårdt brug for at komme dette skridt  

 videre  

 på deres vej ind i samfundet.
Det er denne skævvridning og akilleshæl i hele  

 integrationspolitikken, som Enhedslisten ville have ønsket, at regeringen  

 havde  

 forholdt sig til, men vi kan konstatere, at på netop dette område viger man  

 ydmygt tilbage for den private ejendomsret og virksomhedsejernes ret til at  

 lede og fordele arbejdet.
Efter Enhedslistens opfattelse er det nødvendigt,  

 at  

 der gøres noget mere radikalt  

    

 for at  

 åbne arbejdsmarkedet  ikke bare for de udlændinge, der skal have en  

 plads, men  

 også for de mange danskere, som i dag står lige så meget på samfundets fortov  

 og betragter trafikken køre forbi.
Integrationsministeren har stillet et ændringsforslag om, at det  

 skal være muligt at kunne få danskundervisning for eksempel om natten! Havde  

 regeringen dog bare vist samme stålsatte indstilling til at få skabt  

 arbejdspladser, så havde der været en vis konsekvens i holdningen, men nu er  

 det sådan, at hvis en udlænding får et arbejde, så skal han ikke bare passe  

 dette, men også gå i skole om natten! Enhedslisten har mærket sig de indvendinger, som ikke mindst LVU  

 er kommet med, og ville have ønsket, at regeringen havde lyttet til de  

 erfaringer, som sagkundskaben og folkene med erfaringerne med  

 danskundervisning  

 af udlændinge har fremført.
Men det har desværre virket som at slå vand på en  

 gås at komme med disse erfaringer, for,  som det jo bliver tydeligere  

 og  

 tydeligere   

    

 regeringen har en plan, og  

 den skal der ikke rokkes ved, heller ikke af fakta og erfaringer.
 Et  

  

 femte mindretal  

  

 i  

 udvalget (IA) vil redegøre for sin stilling til lovforslaget og  

 ændringsforslagene ved 2. behandling.
Tjóðveldisflokkurin og Siumut var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 integrationsministeren,  

  

 tiltrådt af et  

  

 flertal  

  

 (udvalget med undtagelse af EL og IA):
Til § 3 1)  

  

 Efter stk. 7 indsættes som nyt  

 stykke:
»Stk. 8.  

  

 Danskuddannelserne skal tilrettelægges således, at  

 det er muligt at følge undervisningen uden for normal arbejdstid.  

 « Stk. 8 bliver herefter stk. 9.
[Mulighed for at følge danskuddannelserne uden for normal  

 arbejdstid] Af  

 	  

    

 et  

  

 mindretal  

  

 (S), tiltrådt af  

    

 et  

  

 mindretal  

  

 (RV, EL og KRF):
Til § 10 2)  

  

 Efter stk. 2 indsættes som nyt  

 stykke:
»Stk. 3.  

  

 Udbyderne skal  

 ved hver uddannelsesinstitution nedsætte et pædagogisk råd, som er rådgivende  

 for institutionens ledelse.
Rådet består af institutionens leder og alle  

 medarbejdere, der varetager undervisningsopgaver og andre pædagogiske  

 opgaver.
 Stk. 3 bliver herefter stk. 4.
[Nedsættelse af pædagogisk råd ved uddannelsesinstitutionerne] 3)  

  

 I  

  

 stk. 3  

  

 , der bliver stk. 4, indsættes efter »og udbyderne« ordene:  

 », herunder om de ledelsesmæssige kvalifikationer for  

 uddannelsesinstitutionens  

 leder«.
[Sikring af ledelsesmæssige kvalifikationer] Bemærkninger Til nr. 1 Danskuddannelse må ikke være en hindring for, at udlændinge  

 kommer hurtigt i arbejde.
 Ændringsforslaget stilles på baggrund af oplysninger om, at det  

 har været et problem for nogle kursister, at de har måttet vælge mellem  

 arbejde  

 og danskundervisning.
Da hovedformålet med integrationsindsatsen er, at den enkelte  

 udlænding hurtigt kommer i beskæftigelse og bliver selvforsørgende, er det  

 afgørende, at den pågældende får et tilbud om danskuddannelse, der  

 tidsmæssigt  

 kan forenes med at varetage et deltids- eller fuldtidsarbejde.
Der skal  

 derfor  

 være tilbud om danskuddannelse både i dagtimerne og uden for normal  

 arbejdstid,  

 f.eks. om aftenen, om natten og i weekender, hvis der er behov for det,  

 således  

 at kursisterne også får mulighed for at uddanne sig i deres fritid.
Til nr. 2 Ændringsforslaget indebærer, at udbyderne af danskuddannelse  

 forpligtes til ved hver uddannelsesinstitution at nedsætte et pædagogisk råd,  

 der skal sikre, at undervisningen foregår i et pædagogisk miljø, der løbende  

 sikrer den faglige og pædagogiske kvalitet i undervisningen.
Bestemmelsen  

 svarer til den bestemmelse, der findes vedrørende sprogcentrene i den  

 eksisterende lov om undervisning i dansk som andetsprog for voksne udlændinge  

 m.fl. og sprogcentre, som foreslås ophævet med lovforslaget.
Til nr. 3 Forslagsstillerne finder det vigtigt at sikre  

 ledelseskvalifikationerne på uddannelsesinstitutionerne.
Derfor foreslås det  

 med ændringsforslaget præciseret, at den bekendtgørelse om udbudet og  

 udbyderne, som ministeren for flygtninge, indvandrere og integration  

 forudsættes at udstede i medfør af loven, også kommer til at indeholde en  

 bestemmelse om kvalifikationskrav til lederne af uddannelsesinstitutionerne.  

 Forslagsstillerne forudsætter, at en sådan bestemmelse  i lighed med  

 den  

 eksisterende bestemmelse i bekendtgørelse nr. 252 af 3. april 2003  ud  

 over  

 krav til lederens pædagogiske, administrative og ledelsesmæssige  

 forudsætninger  

 tillige kommer til at indeholde krav om, at lederen skal have gennemgået  

 eller  

 forpligtet sig til at gennemgå et kursus for ledere af institutioner, der  

 udbyder danskuddannelse for voksne udlændinge.
Kurset skal være godkendt af  

 Integrationsministeriet.
Birthe Rønn Hornbech (V)  

    

 Irene Simonsen (V)  

    

 Bodil Kornbek (KRF)  

    

 Marianne Pedersen (V)  

    

 Jørgen Winther (V)  

  

  fmd.  

  

    

 Pia Kjærsgaard (DF)  

    

 Peter Skaarup (DF)  

    

 Else Theill Sørensen (KF)  

    

 Lars Barfoed (KF)  

    

 Ritt Bjerregaard (S)  

    

 Sophie Hæstorp Andersen (S)  

    

 Morten Bødskov (S)  

    

 Anne‑Marie Meldgaard (S)  

  

  nfmd.  

  

    

 Kamal Qureshi (SF)  

    

 Elsebeth Gerner Nielsen (RV)  

    

  

 Pernille Falcon (EL)  

    

 Kuupik Kleist (IA) Tjóðveldisflokkurin og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 158 Bilagsnr.
Titel 1 Høringsnotat og høringssvar, fra integrationsministeren 2 Henvendelse af 3/2-03 fra Arbejdsformidlingen  

 Frederiksborg Amt 3 Spm. 1 om kommentar til henvendelsen af 3/2-03 fra  

 Arbejdsformidlingen Frederiksborg Amt, til integrationsministeren 4 Forslag til tidsplan 5 Henvendelse af 7/2-03 fra Udvalget om etniske minoriteter 6 Spm. 2 om kommentar til henvendelse af 7/2-03 fra  

 Udvalget om etniske minoriteter, til integrationsministeren 7 Spm. 3 om reduktion af tilskud til kommuner, til  

 integrationsministeren Spm. 4 om forøgelse af bloktilskud, til  

 integrationsministeren Spm. 5 om betydning af ændring af integrationsloven for  

 bloktilskuddet, til integrationsministeren 8 Spm. 6 om dispensation fra 3-års-grænsen, til  

 integrationsministeren Spm. 7 om administrative vanskeligheder med  

 sygdomsperioder i forhold til 3 års-grænsen, til integrationsministeren Spm. 8 om sikring af, at alle grupper når et  

 tilstrækkelig godt dansk niveau i løbet af 3-års-perioden, til  

 integrationsministeren Spm. 9 om kommunens forpligtelse til af afsætte  

 ressourcer til udvikling og samarbejde, til integrationsministeren Spm. 10 om baggrunden for, at taksterne kun er vejledende  

 og ikke bindende for kommunen, til integrationsministeren Spm. 11 om sikring af, at et højt kvalitetsniveau  

 fastholdes, til integrationsministeren Spm. 12 om, hvor mange steder i landet VUC udbyder dansk  

 som andetsprog, til integrationsministeren Spm. 13 om niveaudeling i VUC i dansk som andetsprog, til  

 integrationsministeren Spm. 14 om, hvilke kvalitetskrav der stilles til  

 underviserne på VUC i dansk som andet sprog, til integrationsministeren 9 Svar på spm. 1 om kommentar til henvendelsen af 3/2-03  

 fra Arbejdsformidlingen Frederiksborg Amt, fra integrationsministeren 10 Svar på spm. 3 om reduktion af tilskud til kommuner, fra  

 integrationsministeren Svar på spm. 4 om forøgelse af bloktilskud, fra  

 integrationsministeren Svar på spm. 5 om betydning af ændring af  

 integrationsloven for bloktilskuddet, fra integrationsministeren 11 Svar på spm. 2 om kommentar til henvendelse af 7/2-03 fra  

 Udvalget om etniske minoriteter, fra integrationsministeren 12 Henvendelse af 11/3-03 fra Kolding Kommune 13 Spm. 15 om kommentar til henvendelse af 11/3-03 fra  

 Kolding Kommune, til integrationsministeren 14 Spm. 16 om sikring af faglighed i udbyderkredsen, til  

 integrationsministeren Spm. 17 om bestemmelse om det kommunale lønningsnævn, til  

 integrationsministeren Spm. 18 om kvalitet i undervisningen, til  

 integrationsministeren 15 Svar på spm. 6 om dispensation fra 3-års-grænsen, fra  

 integrationsministeren Svar på spm. 7 om administrative vanskeligheder med  

 sygdomsperioder i forhold til 3-års-grænsen, fra integrationsministeren Svar på spm. 8 om sikring af, at alle grupper når et  

 tilstrækkeligt godt dansk niveau i løbet af 3-års-perioden, fra  

 integrationsministeren Svar på spm. 9 om kommunens forpligtelse til af afsætte  

 ressourcer til udvikling og samarbejde, fra integrationsministeren Svar på spm. 10 om baggrunden for, at taksterne kun er  

 vejledende og ikke bindende for kommunen, fra integrationsministeren Svar på spm. 11 om sikring af, at et højt kvalitetsniveau  

 fastholdes, fra integrationsministeren Svar på spm. 12 om, hvor mange steder i landet VUC  

 udbyder dansk som andetsprog, fra integrationsministeren Svar på spm. 13 om niveaudeling i VUC i dansk som  

 andetsprog, fra integrationsministeren Svar på spm. 14 om, hvilke kvalitetskrav der stilles til  

 underviserne på VUC i dansk som andet sprog, fra integrationsministeren 16 Svar på spm. 15 om kommentar til henvendelse af 11/3-03  

 fra Kolding Kommune, fra integrationsministeren 17 Svar på spm. 16 om sikring af faglighed i udbyderkredsen,  

 fra integrationsministeren Svar på spm. 17 om bestemmelse om det kommunale lønningsnævn,  

 fra integrationsministeren Svar på spm. 18 om kvalitet i undervisningen, fra  

 integrationsministeren 18 Ændringsforslag, fra integrationsministeren 19 Henvendelse af 18/3-03 fra Landsforbundet af Voksen- og  

 Ungdomsundervisere 20 Spm. 19 om kommentar til henvendelse af 18/3-03 fra LVU,  

 til integrationsministeren 21 Spm. 20 om sikring af, at undervisningsopgaven bliver  

 jævnt fordelt på udbydere m.v., til integrationsministeren 22 1. udkast til betænkning 23 Henvendelse af 4/4-03 fra Arbejdsformidlingen  

 Frederiksborg Amt 24 Spm. 21 om kommentar til henvendelse af 4/4-03 fra  

 Arbejdsformidlingen Frederiksborg Amt, til integrationsministeren 25 Svar på spm. 19 om kommentar til henvendelse af 18/3-03  

 fra LVU, fra integrationsministeren Svar på spm. 20 om sikring af, at undervisningsopgaven  

 bliver jævnt fordelt på udbydere m.v., fra integrationsministeren Svar på spm. 21 om kommentar til henvendelse af 4/4-03  

 fra Arbejdsformidlingen Frederiksborg Amt, fra integrationsministeren 26 Henvendelse af 11/4-03 fra Liberalt Oplysnings Forbund 27 Spm. 22 om kommentar til henvendelse af 11/4-03 fra  

 Liberalt Oplysnings Forbund, til integrationsministeren 28 2. udkast til betænkning 29 Svar på spm. 22 om kommentar til henvendelse af 11/4-03  

 fra Liberalt Oplysnings Forbund, fra integrationsministeren Bilag 2 1 af udvalgets spørgsmål til integrationsministeren  

 og dennes svar herpå Spørgsmålet og svaret er optrykt efter ønske fra S.
Spørgsmål 22 Ministeren bedes kommentere henvendelsen af 11. april 2003 fra  

 Liberalt Oplysnings Forbund, jf.
L 158  bilag 26.
Svar Liberalt Oplysnings Forbund, Dansk Oplysnings Forbund, Folkeligt  

 Oplysningsforbund, AOF Danmark og Dansk Flygtningehjælp har i henvendelsen af  

 11. april 2003 peget på to problemfelter, henholdsvis dispensation fra tre  

 års-reglen og kvaliteten hos andre udbydere end sprogcentre.
Dispensation fra tre års-reglen Organisationerne anfører, at mange udlændinge vil få svært ved  

 at nå forløbet inden for 1,2 årsværk.
Organisationerne tvivler på, at det er  

 realistisk, at alle kan gennemføre undervisningen inden for tre år, hvorfor  

 dispensationsmulighederne fra tre-års reglen bør overvejes nøjere.  

 Organisationerne peger især på, at personer med en verserende  

 familiesammenføringssag, traumatiserede personer, som ikke er så  

 traumatiserede, at de er sygemeldte, og personer med dårlige  

 skoleforudsætninger kan have vanskeligheder med at nå at lære tilstrækkelig  

 dansk til at klare sig i Danmark inden for tre år.
 De private sprogcenterorganisationer nævner tillige, at  

 forudsætningerne for at hjælpe de svage kursister i arbejde er meget  

 forskellige i kommunerne og peger på muligheden for at lade kommunerne  

 modtage  

 de svage kursister efter et fordelingstal, som tager højde for de forskellige  

 muligheder for at løse integrationsopgaven.
Som nævnt i tidligere besvarelser er uddannelsernes normeringer  

 fastsat således, at det for langt den største del af kursisterne vil være  

 muligt at tilegne sig sproget inden for den tre årige periode.
Den  

 incitamentsstruktur, der er indbygget i dette lovforslag og lovforslaget om  

 ændring af integrationsloven og udlændingeloven (L 174), vil uden tvivl  

 medvirke til, at kursisterne vil lære dansk hurtigere end det sker i dag.  

 Ikke  

 mindst forventes det, at tre års-grænsen for det gratis  

 danskuddannelsestilbud  

 vil tilskynde til mere målrettet og systematisk gennemførelse af  

 danskuddannelsen.
 Der henvises i øvrigt til besvarelsen af spørgsmål 6, 8 og 15.
 Med hensyn til organisationernes forslag om fordeling af særligt  

 svage udlændinge mellem kommunerne, kan det oplyses, at Udlændingestyrelsen i  

 henhold til bekendtgørelse om boligplacering af flygtninge ved afgørelser om  

 visitering skal lægge vægt på en række forhold, herunder flygtningens  

 sproglige  

 og kulturelle baggrund, uddannelsesmæssige og faglige kvalifikationer og  

 behov.  

 Udlændingestyrelsen skal endvidere ved afgørelser om visitering lægge vægt på  

 den enkelte kommunes beliggenhed, størrelse, arbejdsmarkeds- og  

 uddannelsesforhold, befolkningssammensætning og behandlings- og  

 institutionstilbud.
 Den enkelte kommune kan ikke selv bestemme sammensætningen af  

 det antal udlændinge, som efter den aftalte eller fastsatte kommunekvote skal  

 boligplaceres i den pågældende kommune, men kommunalbestyrelsens særlige  

 ønsker  

 vil kunne indgå i Udlændingestyrelsens vurdering af forholdene i forbindelse  

 med visiteringen.
Kvalitet og andre udbydere De private sprogcenterorganisationer er bekymrede for kvaliteten  

 af undervisningen hos andre udbydere end sprogcentre.
Organisationerne peger  

 på, at der i lovforslaget alene stilles krav til lærernes faglige  

 kvalifikationer, men ikke et krav om, at der skal oprettes et pædagogisk råd,  

 der er med til at sikre en løbende faglig og pædagogisk kvalitet i  

 undervisningen og der stilles heller ikke krav om, at lederne skal have  

 bestemte kvalifikationer.
Endelig nævner organisationerne, at det i  

 forbindelse  

 med undervisning gennemført af andre udbydere end sprogcentre er ønskeligt,  

 at  

 kursisternes behov for uddannelses- og erhvervsvejledning og vejledning om  

 uddannelsens  

 gennemførelse tilgodeses.
Ud fra et ønske om at skabe større frihed for kommunerne til at  

 udbyde og tilrettelægge danskuddannelserne er de gældende bestemmelser om  

 pædagogisk råd og krav til ledernes kvalifikationer både for så vidt angår  

 sprogcentre og andre udbydere ikke medtaget i lovforslaget.
Dette betyder dog  

 ikke, at der ikke kan oprettes et pædagogisk råd såvel på sprogcentrene som  

 hos  

 andre udbydere, hvis det ønskes, eller at lederne ikke skal være  

 kvalificerede  

 til at varetage ansvaret for danskuddannelserne.
Endvidere indeholder lovforslaget en bestemmelse om, at udbydere  

 af danskuddannelse alene skal vejlede kursisterne om danskuddannelsernes  

 gennemførelse.
Denne bestemmelse vedrører både sprogcentre og andre udbydere.  

 Der henvises i øvrigt til besvarelsen af spørgsmål 11, 16 og 19.
