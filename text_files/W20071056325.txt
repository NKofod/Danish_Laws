Den almindelige erstatningsretlige tabsbegrænsningspligt, nævnets j. nr. 07-520-05900 N. j. nr. 07-520-05900 Ansøger blev slået i ansigtet med knyttet hånd, hvorved han pådrog sig en flænge over højre øje.
Ansøger, der læste til HF-eksamen, søgte blandt andet nævnet om erstatning for tabt arbejdsfortjeneste, idet han som følge af tilskadekomsten måtte tage fri fra sit fritidsjob for at gå til sygeeksamen.
Sygeeksamenerne lå på et tidspunkt, hvor ansøger ikke længere var sygemeldt.
I medfør af erstatningsansvarslovens § 2 ydes der erstatning for tabt arbejdsfortjeneste, indtil skadelidte har genoptaget arbejdet i væsentligt samme omfang som forud for skaden.
Ansøger havde imidlertid ikke været syg på det tidspunkt, hvor han havde tabt arbejdsfortjeneste.
Idet ansøgers krav var en adækvat følge af overfaldet, og idet det fandtes godtgjort, at ansøger ved at gå til sygeeksamen i stedet for at forlænge sin uddannelse havde iagttaget sin tabsbegrænsningspligt, fandt nævnet, at ansøger kunne tilkendes erstatning for tabt arbejdsfortjeneste.
