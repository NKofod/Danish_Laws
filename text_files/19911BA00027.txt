Nr BSF 27 Forslag til folketingsbeslutning om stop for indfrielse af en statsgaranti  

 på 547 mio. kr. for en række almennyttige boligselskabers ubebyggede grunde Fremsat af Kim Behnke (FP) Ole Donner (FP) Kirsten Jacobsen (FP) Poul  

 Nødgaard (FP) den 22. november 1991 Folketinget opfordrer boligministeren til at trække aktstykke nr. 46 i folketingsåret 1991-92 tilbage fra Finansudvalget.
 I aktstykket søger ministeren om tilslutning til at anvende 547 mio. kr.  

 til indfrielse af en statsgaranti for en række almennyttige boligselskaber.  

 Ministerens ansøgning er afledt af afgivne garantiforpligtelser i henholdsvis  

 1982 og 1983, hvor et flertal i Folketingets Finansudvalg vedtog aktstykkerne  

 nr. 295 og nr. 182. Den samlede statslige garantisum skal indfries pr. 31.  

 december 1991. Værdien af de byggegrunde, der er stillet garanti for, er  

 opgjort til en nutidsværdi af 26,3 mio. kr.
Bemærkninger til forslaget Den 26. april 1982 søgte den daværende socialdemokratiske boligminister  

 Erling Olsen med aktstykke nr. 295 Folketingets Finansudvalg om hjemmel til  

 at yde garanti for tab på grundsummer for 21 grundarealer, der er erhvervet  

 af almennyttige boligselskaber.
Den samlede garantisum var på 510.036.800 kr.  

 For ansøgningen stemte S, SF, CD og VS.
Imod stemte KF, V, FP, RV og KRF.
Forud for vedtagelsen i Finansudvalget havde Folketinget oplevet den  

 utraditionelle fremgangsmåde, at boligministeren fremsatte et  

 beslutningsforslag, nr.
B 8 af 29. april 1982 (forslag til  

 folketingsbeslutning om opfordring til at opretholde aktstykke nr. 295 til  

 Finansudvalget vedrørende garantier for grundkøbesummen), hvis indhold var en  

 opfordring til, at samme boligminister skulle opretholde sit aktstykke i  

 Finansudvalget.
 I bemærkningerne til beslutningsforslaget hed det:
»Formålet med den foreslåede garantiordning er, at man vil søge at  

 hjælpe de boligselskaber, der i slutningen af 1960'erne erhvervede  

 byggegrunde med henblik på opførelse af almennyttigt boligbyggeri, men som på  

 grund af den dem uforskyldte almindelige afmatning i nybyggeriet i de seneste  

 år har måttet se i øjnene, at grundudgifterne på de endnu ubebyggede grunde i  

 den forløbne ventetid som følge af det høje renteniveau er steget og for hver  

 dag stiger i et sådant omfang, at der er opstået risiko for, at det ikke på  

 længere sigt vil være økonomisk muligt at bygge på grundene.« Når boligministeren valgte at fremsætte et beslutningsforslag om at  

 opretholde sit eget aktstykke, skyldtes det, at de pågældende almennyttige  

 boligselskaber var ved at gå konkurs.
Det var en regulær politisk bestemt  

 redningsaktion for en række boligselskaber med tætte tilknytninger til  

 Socialdemokratiet og arbejderbevægelsen.
Problemet var imidlertid, at grundene overhovedet ikke var det værd, som  

 boligselskaberne stod og manglede i kapital.
Grundene var vurderet ved 17.  

 almindelige vurdering til i alt at være 139.151.600 kr. værd.
Da  

 boligselskaberne havde brug for langt større beløb, blev en af  

 Boligministeriets grundpriskonsulenter sendt på inspektion af byggegrundene.  

 Derefter blev de vurderet til at være 512.609.900 kr. værd.
De blev dog  

 bogført til en værdi af 598.437.342 kr. - altså en stigning på 430 pct.! Det er dog en gennemsnitsvurdering.
Flere af opskrivningerne var langt  

 større.
Afd.
Gammelsø i Høje-Tåstrup fik en opskrivning fra 10,3 mio. kr. til  

 113,6 mio. kr., Karlstrup Boligselskab fik en opskrivning fra 2,7 mio. kr.  

 til 24,5 mio. kr., og Arbejdernes Andelsboligforening, Århus, fik en  

 opskrivning fra 244.800 kr. til 12,6 mio. kr.
 I dag ved vi, at staten kommer til at overtage de 10 byggegrunde, og den  

 nuværende boligminister Svend Erik Hovmand (V) vurderer, at man over 3 år kan  

 sælge grundene for 20-25 mio. kr.
 Der er næppe tvivl om, at den anvendte fremgangsmåde er dybt kritisabel.  

 Al samfundsøkonomi vil bryde sammen, hvis virksomheder i økonomiske problemer  

 kan henvende sig til staten og få en kommissær til at lave en opskrevet  

 vurdering af tilfældige aktiver.
Havde en privat virksomhed brugt samme fremgangsmåde, ville både  

 bagmandspoliti, Told og Skat og alt, hvad der kan kravle og gå af  

 socialister, udnævne det til fup og kapitalistisk svindel.
Strafferammen for  

 en sådan privat fidusmager vil være betydelig.
Nu var det imidlertid ikke en  

 privat virksomhed, men derimod en af »familien«.
De  

 socialdemokratisk dominerede boligselskaber er en del af den højtbesungne  

 »arbejderbevægelse« og har som sådan gennem årene tiltaget sig  

 mangen en særstatus.
Intet var således lettere end at få et andet  

 »familiemedlem«, en socialdemokratisk boligminister, til at  

 gennemføre denne totalt fiktive bogføring.
Efter udskiftning på ministerrækken blev det firkløverregeringens første  

 boligminister, Niels Bollmann (CD), som med et aktstykke, nr. 182 af 18.  

 februar 1983, skulle rette aftalen med boligselskaberne til.
Det blev nu  

 præciseret, at garantien vil komme til udbetaling den 31. december 1991 for  

 så vidt angår de byggegrunde, der til den tid endnu ikke er bebygget.
Og at  

 det nu ikke var 22 grunde, men 15 grunde.
Arealerne havde nu ikke længere en  

 værdi på 512.609.900 kr., men derimod 440.463.100 kr.
 Dog blev det fastholdt, at der gennem årene ville påløbe  

 »venteomkostninger«, hvorved statens garanti kan komme højere op.  

 Vi ved nu fra det aktuelle aktstykke, at det, staten skal indfri, er en sum  

 på 547 mio. kr.
 Aktstykke nr. 182 fra 1983 blev tiltrådt af Folketingets Finansudvalg med  

 undtagelse af FP og RV, der begge stemte imod.
Sagen er langt mere alvorlig, end de 550 mio. kr. umiddelbart giver udtryk  

 for.
Allerede under behandlingen af beslutningsforslag nr.
B 8, fremsat den  

 29. april 1982, fremkom der mange interessante betragtninger om rækkevidden  

 af garantiordningen.
Alle nedenstående omtaler af indlæg er hentet fra  

 Folketingets forhandlinger 1981-82 (2. samling), spalte 6485 til 6530 og 6954  

 til 6982.
Albertsen (S) gjorde det klart, at det er demokratiets pligt at gribe ind  

 med støtte, når grupper i samfundet bliver udsat for katastrofer.
Albertsen  

 mente, at det fortrinsvis er en ordning, som skal hjælpe beboerne i de  

 almennyttige selskaber.
Dertil må siges, at definitionen af  

 »katastrofe« er særdeles vidtløftig.
Ingen af beboerne smides jo på  

 gaden.
Hvis boligselskaberne går konkurs som følge af økonomisk  

 misforvaltning, betyder det jo blot, at en ny ejer overtager ejendommene.
Den  

 nye ejer vil selvfølgelig lade lejemålene løbe videre, eftersom den nye ejer  

 er interesseret i fortsatte lejeindtægter.
Lejerne vil aldrig blive udsat for en »katastrofe«.
Lejerne  

 ville maksimalt komme til at miste deres indskud og eventuelt forudbetalt  

 leje.
Det havde man en opgørelse over omfanget af.
Såfremt man valgte at  

 varetage lejernes interesser, var statens udgift på maksimalt 135 mio. kr.
I  

 stedet gav man en garanti på næsten 600 mio. kr., der nu er kommet til  

 udbetaling med 550 mio. kr.
Man ville altså tjene helt andre formål.
For det  

 første ville det jo være et stort prestigetab for arbejderbevægelsen, om 10  

 eller flere boligselskaber gik konkurs.
For det andet ville man redde den  

 daværende Handelsbank.
Men banken havde jo blot handlet dybt uansvarligt i sin overbelåning af de  

 tomme byggegrunde.
Den havde med andre ord selv ansvaret for eventuelle tab.  

 Og siden hvornår er det blevet en folketingsopgave at bruge skatteyderpenge  

 på at redde banker, som dummer sig? Palle Simonsen (KF) gjorde opmærksom på, at ingen kender konsekvenserne af  

 garantiordningen.
Han fastslog, at staten i yderste nødstilfælde kan komme  

 til at skulle betale 250-300 mio. kr.
Vi ved nu i dag, at statsgarantien blev  

 på det dobbelte, nemlig 550 mio. kr.
De konservative kunne ikke støtte  

 ordningen.
Fogh Rasmussen (V) gjorde opmærksom på, at en del af grundarealerne aldrig  

 vil blive udnyttet til almennyttig bebyggelse.
Venstre kunne ikke støtte  

 ordningen.
Venstre advarede direkte mod ordningen med særdeles  

 velargumenterede begrundelser.
 Dræbye (RV) gjorde opmærksom på det aldeles uforståelige i, at man yder  

 garantier på op til 8 gange så store summer som værdiansættelsen ved 17.  

 almindelige vurdering.
Mimi Stilling Jakobsen (CD) sagde bl.a.: »Men i dag er der ikke andre  

 muligheder for at udtrykke sin gode vilje end ved at stemme for  

 beslutningsforslaget og for aktstykket og for at sige: vi har taget både  

 seler og livrem på« og videre ». . . at vi selvfølgelig heller ikke  

 ønsker at kaste gode penge efter dårlige.
Vi ønsker ikke bare at fylde penge  

 i et hul og det så viser sig, at det ikke kan køre alligevel.« Mimi  

 Jakobsen beklagede, at der ikke er andre muligheder end statsgarantien, hvis  

 lejerne skal sikres.
Men det var der, nemlig løsningen med de 135 mio. kr.
Boligministeren (Erling Olsen (S)) oplyste, at boligselskaberne er  

 insolvente og alene garantien kan gøre dem solvente igen.
Man indføjede dog  

 en bestemmelse om, at man kun vil yde garanti til selskaber, der minimum  

 opnår solvens, når garantien ydes.
Ministeren oplyste også, at ved en eventuel betalingsstandsning i  

 boligselskaberne ». . . er det da rigtigt, at der juridisk ikke sker så  

 meget«, men det er for ikke at skabe utryghed hos beboerne, man vil lade  

 staten indgå i garantiforpligtelsen.
Der er med andre ord ikke belæg for  

 påstanden om, at beboerne vil ryge ud.
Det er alene for at undgå en dårlig  

 stemning omkring de socialdemokratiske boligselskaber.
 Fogh Rasmussen (V) gjorde opmærksom på, at SV-regeringen i forbindelse med  

 en eksportgaranti for B & W havde fået klar besked om, at en regering og  

 ministrene kunne gøres personligt ansvarlige for hæftelser pålagt staten,  

 såfremt selskaberne allerede er insolvente på det tidspunkt, hvor garantien  

 ydes.
Og her har vi en af mulighederne for, hvordan de 550 mio. kr. skal  

 udredes.
De pågældende ministre - eller måske mere retfærdigt - politikerne  

 bag flertallet for statsgarantien skal gøres personligt ansvarlige for de 550  

 mio. kr.
Boligministeren oplyste, at garantien ikke »behøver« at koste  

 staten een øre.
Og at det blot gælder om, at boligselskaberne kommer i gang  

 på arealerne, så vil »dette ikke koste staten een øre«.
Hvorimod en  

 konkurs af ministeren opgjordes til at ville koste staten 150 mio. kr.  

 indirekte i form af tabte skatteindtægter.
Sammenlignet med det aktuelle krav  

 på 550 mio. kr. havde det været bedre købmandskab at slippe med 150 mio. kr.  

 Men sådan vurderede ministeren det ikke, for, som han afslutter et indlæg  

 ». . . det behøver overhovedet ikke at koste staten nogen penge.
Det er  

 sagen.« Boligministeren fastslog, at »man (boligselskaberne) rent faktisk vil  

 anvende de pågældende områder til bebyggelse.« Her er den anden mulighed  

 for, at staten ikke skal hæfte for sin forpligtelse.
Boligselskaberne har gennem de 10 år ikke foretaget sig tilstrækkeligt for  

 at få grundene udnyttet.
Hvorfor skulle man det, når man havde en  

 statsgaranti med automatisk udbetaling 31. december 1991? Staten kan ikke  

 have pligt til ensidigt at skulle overholde aftalen.
Som absolut minimum må  

 der forhandles om en fordeling af de 550 mio. kr., således at alle parter med  

 ansvar for den opståede situation - det vil sige det politiske flertal og  

 boligselskaberne - må udrede tabet.
Det kan aldrig være skatteydernes pligt.
Det er i øvrigt bemærkelsesværdigt, at boligselskaberne nok hæfter for 25  

 pct., men at hæftelsen er begrænset til 30 mio. kr., set i lyset af, hvilke  

 milliardformuer boligselskaberne har opsamlet f.eks. i Boligselskabernes  

 Landsbyggefond.
Boligselskaberne må vise solidaritet og vise ansvarlighed i  

 forhold til at dække dumheder i egne rækker.
 Boligministeren sluttede med følgende flotte formulering: ». . . vi  

 ved i hvert fald, at lige for øjeblikket er der ikke tale om statsudgifter,  

 fordi det er en garantiordning.« Med andre ord, var man mere optaget af  

 egen politisk bekvemmelighed i 1982 end af udsigten til, at skatteyderne i  

 1991 kom til at hæfte for denne katastrofale garanti.
Bilag 46 Boligministeriet.
København, den 12. november 1991.
a.
Boligministeriet anmoder om Finansudvalgets tilslutning til at indfri  

 statsgarantien for en række almennyttige boligselskabers ubebyggede grunde,  

 der var erhvervet før 1. april 1975 med henblik på opførelse af almennyttigt  

 boligbyggeri.
Den statslige garantiordning blev etableret i henhold til Akt 295 6/5 82  

 og Akt 182 18/2 83 og kom til at omfatte 14 grunde med en garantiperiode fra  

 1. april 1981 til 31. december 1991. Pr. 31. december 1991 omfatter  

 garantiordningen 10 arealer, da statsgarantien som følge af frasalg og  

 bebyggelser er blevet udløst for fire af arealerne.
Statsgarantien blev ydet  

 inden for en samlet værdi af arealerne pr. 1. april 1981 på knap 400 mio.  

 kr., og ordningen indebærer, at det samlede garantibeløb pr. 31. december  

 1991 andrager ca. 598 mio. kr., jf. bilag I.
Samtidig anmodes om Finansudvalgets tilslutning til, at garantien for de  

 ubebyggede dele af to af arealerne (Torstorp og Lærkehegnet) forlænges i en  

 periode på 5 år, dvs. indtil udgangen af 1996, da disse arealer forventes  

 bebygget inden for en kortere årrække.
Garantien søges forlænget på baggrund  

 af en ny vurdering af de ubebyggede arealer.
Værdien pr. 31. december 1991  

 skønnes at udgøre 26,3 mio. kr., og efter forhandling med långiverne  

 videreføres vilkårene i den oprindelige garantiordning, således at den nye  

 grundkredit til enhver tid forrentes med Nationalbankens diskonto minus 1  

 procentpoint.
For KAB Bygge- og Boligadministrations vedkommende vil  

 forvaltningen af de administrerede selskabers midler dog fremover kunne ske  

 efter de regler, der i medfør af lov om boligbyggeri er fastsat for  

 almennyttige boligselskaber.
 Den samlede statslige garantisum, som kommer til udbetaling pr. 31.  

 december 1991, andrager herefter ca. 547 mio. kr., svarende til den samlede  

 statslige garantiforpligtelse for de 10 arealer minus værdien af de grunde på  

 Torstorp og Lærkehegnet, hvor garantien forlænges.
 Skæringsdatoen for udbetaling af garantibeløbet til långiverne er aftalt  

 til den 31. december 1991. Såfremt udbetalingen af tekniske grunde først kan  

 ske efter 31. december 1991, vil garantibeløbet blive forrentet svarende til  

 1-måneds-CIBOR-satsen. (1-måneds-CIBOR-satsen udgjorde pr. september 1991  

 9,77 pct.).
 Udgifterne i forbindelse med den senere indfrielse af garantierne for de  

 grunde, hvorpå garantien forlænges, vil blive optaget på forslag til lov om  

 tillægsbevilling, senest ved udgangen af garantiperioden i 1996.
Ved indfrielsen af garantierne pr. 31. december 1991 indtræder staten i de  

 nuværende kreditorers rettigheder i egenskab af panthavere for  

 garantibeløbene.
Grundene vil blive solgt så hurtigt som muligt under hensyn  

 til opnåelse af en forsvarlig salgssum, og det tilstræbes, at dette sker  

 senest inden for 3 år.
Provenuet herved tilfalder staten, og salg af de  

 enkelte grunde vil blive forelagt Finansudvalget efter de gældende regler.
 Der anmodes endelig om Finansudvalgets tilslutning til, at staten afholder  

 diverse ventetidsomkostninger, herunder ejendomsskatter, forsikringer og  

 afgifter samt lejeindtægter, i perioden indtil grundene er solgt.  

 Ventetidsomkostningerne vil blive optaget på forslag til lov om  

 tillægsbevilling i løbet af de næste 3 år.
b.
Baggrunden for garantiordningen I årene 1981-83 blev der gennem to aktstykker (Akt 295 6/5 82 og Akt 182  

 18/2 83) etableret en særlig statsgaranti for en række almennyttige  

 boligselskabers ubebyggede grunde.
Statsgarantien blev etableret for at  

 hjælpe nogle boligselskaber, som var kommet i økonomiske vanskeligheder.  

 Selskaberne havde i slutningen af 1960'erne og begyndelsen af 1970'erne  

 opkøbt et antal større arealer med henblik på opførelse af almennyttigt  

 byggeri, men som følge af væsentligt ændrede forhold på byggeområdet og for  

 flere af arealernes vedkommende tillige ændrede udbygningsplaner i kommunerne  

 kunne arealerne ikke påregnes bebygget inden for de forudsatte tidsrum.
 Statsgarantien blev ydet for tab på grundkøbesummer for 14 grundarealer,  

 der var erhvervet af almennyttige boligselskaber inden den 1. april 1975 med  

 henblik på opførelse af almennyttigt boligbyggeri.
 Garantien omfattede oprindelig 22 grundarealer, men muligheden for at yde  

 garanti blev kun aktuel for de 14 arealers vedkommende.
 De 14 grunde, som blev omfattet af statsgarantien, var beliggende i  

 kommunerne Høje-Tåstrup, Greve, Solrød, Ølstykke, Kalundborg og Århus.
 Der henvises til oversigten i bilag I, hvori bl.a. er anført oplysninger  

 om arealernes ejerforhold, beliggenhed, størrelse samt garantisum pr. 1.  

 april 1981. Endvidere er angivet skøn over den samlede garantisum pr. 31.  

 december 1991 som følge af de ventetidsomkostninger, der er påløbet i  

 garantiperioden.
Garantiens omfang Statsgarantiordningen indebærer, at staten dækker eventuelle tab ved, at  

 det enkelte grundareals skønnede værdi pr. 1. april 1981 med tillæg af  

 ventetidsomkostninger efter denne dato ikke fuldt ud vil kunne medregnes som  

 sædvanlig og rimelig grundkøbesum ved arealernes bebyggelse med støttet  

 almennyttigt boligbyggeri, eller tab, der skyldes, at den salgssum, der opnås  

 ved arealets afhændelse, er lavere end den skønnede værdi pr. 1. april 1981.  

 Garantien udløses først for hvert enkelt af de 14 arealer, når hele det  

 areal, hvortil der er meddelt garanti, er bebygget eller solgt til formål  

 uden for den almennyttige sektor.
 Staten og Boligselskabernes Landsbyggefond hæfter for tab efter  

 garantiforpligtelsen med henholdsvis 75 pct. og 25 pct., idet  

 Boligselskabernes Landsbyggefonds hæftelse dog ikke kan overstige 30 mio. kr.
Garantiens udformning og betingelser for garantitilsagn Garantien for de 14 arealer blev ydet inden for en samlet værdi pr. 1.  

 april 1981 på 396.323.713 kr.
Den samlede skønnede værdi udgjorde oprindelig  

 437.890.000 kr., men i overensstemmelse med de nærmere fastsatte regler i  

 garantiordningen blev garantien alene ydet på grundlag af det ovennævnte  

 beløb på knap 400 mio. kr.
Garantiperioden udgør tidsrummet fra garantiens  

 meddelelse pr. 1. april 1981 til 31. december 1991. Garantibeløbet forfalder  

 således til udbetaling senest den 31. december 1991.
For at give staten mulighed for at varetage sine interesser i forbindelse  

 med garantiens ophør har de enkelte långivere forpligtet sig til ved statens  

 indfrielse af garantien at lade Boligministeriet indtræde i deres rettigheder  

 i egenskab af panthavere for garantibeløbene.
I forhold til  

 afdelingen/boligselskabet indtræder ministeriet således i de oprindelige  

 långiveres krav, herunder i adgangen til at forlange fordringen indfriet.  

 Ministeriet vil herefter i tilfælde af manglende indfrielse kunne forlange  

 arealet afhændet.
Provenuet herved tilfalder staten.
Statens krav som følge  

 af indfrielsen anses for fuldt og endeligt fyldestgjort ved indbetalingen af  

 dette beløb.
 Der er i aktstykkerne åbnet mulighed for en forlængelse af garantien,  

 såfremt det skønnes, at et eller flere af arealerne vil blive bebygget eller  

 solgt inden for et kortere tidsrum og senest den 31. december 1993. En  

 eventuel forlængelse af garantien forudsætter dog, at der kan opnås enighed  

 med de enkelte långivere herom.
 Garantiordningen blev på baggrund af de to aktstykker etableret på en  

 række nærmere angivne vilkår og under hensyn til de långivererklæringer, som  

 blev afgivet af de enkelte långivere forud for garantiordningens etablering.
 En af betingelserne for statens og Boligselskabernes Landsbyggefonds  

 garantitilsagn var, at långiverne gav tilsagn om, at de ydede grundkreditter  

 forblev indestående i garantiperioden, og at rentesatsen for grundkreditten  

 med virkning fra den 1. april 1981 ikke oversteg Nationalbankens til enhver  

 tid gældende diskonto minus 1 procentpoint.
Herudover blev der bl.a. stillet krav om arealernes nyttiggørelse i  

 garantiperioden samt ret for kommunen til at overtage den enkelte grund til  

 den garanterede grundkøbesum på overtagelsestidspunktet.
Ingen af de  

 involverede kommuner har dog ønsket at benytte sig af denne adgang.
Grundlaget for fastsættelsen af den skønnede grundværdi pr. 1. april  

 1981 Den skønnede værdi af den enkelte grund, som danner udgangspunkt for  

 garantien, blev beregnet på baggrund af en vurdering foretaget af  

 Boligministeriets grundpriskonsulent fra Statsskattedirektoratet.
Værdien  

 blev opgjort på kontantbasis pr. 1. april 1981.
 Arealernes værdi blev fastsat således, at den svarede til den kontante  

 pris, der skønnedes at kunne være opnået pr. 1. april 1981 ved et almindeligt  

 frit salg under forudsætning af, at en køber straks kunne bebygge arealerne  

 med en bebyggelsesprocent, der svarede til den, selskaberne lagde til grund  

 ved arealernes erhvervelse.
 Ved værdiskønnene blev der desuden bl.a taget hensyn til den planlagte  

 bebyggelsesform, arealernes beliggenhed i forhold til overordnede vejanlæg og  

 offentlige transportmuligheder samt omfanget af den forventede byggemodning.
Som ovenfor nævnt blev garantien for de 14 arealer ydet inden for en  

 samlet skønnet grundværdi pr. 1. april 1981 på knap 400 mio. kr.
Til  

 sammenligning udgjorde den samlede vurderingssum for de 14 arealer ved den  

 17. almindelige vurdering, som lå forud for den i aktstykkerne pr. 1. april  

 1981 beregnede skønnede grundværdi, ca. 110 mio. kr.
Bebyggede og/eller frasolgte arealer i garantiperioden I garantiperioden er statsgarantien alene blevet udløst for 4 af de 14  

 arealer, i hvilken forbindelse der er udbetalt et samlet garantibeløb på  

 20.900.375 kr.
Boligselskabernes Landsbyggefonds andel af det udbetalte  

 garantibeløb udgør 5.225.094 kr.
De 4 arealer, for hvilke garantien er blevet  

 udløst, er dels et areal beliggende i Århus Kommune, som blev afhændet i  

 1985, dels 3 arealer beliggende i Ølstykke Kommune, som blev bebygget/solgt i  

 perioden 1981-1987. Der henvises i øvrigt til bilag I, hvori er anført  

 oplysninger om udbetalte garantibeløb i garantiperioden.
Herudover er to arealer beliggende i Greve Kommune (Blågårdsvej-arealet og  

 Rækkehus-arealet) frasolgt i henholdsvis 1984 og 1987. Garantien for disse to  

 grunde er sammen med garantien for tre andre grunde beliggende i Greve  

 Kommune ydet under eet, idet grundene ved garantiordningens etablering  

 tilhørte et enkelt boligselskab.
Garantien for disse to grunde har derfor  

 ikke kunnet gøres op i løbet af garantiperioden, da garantien som ovenfor  

 nævnt først udløses, når hele det areal, hvortil der er meddelt garanti, er  

 bebygget eller solgt.
Dette har indebåret, at der i perioden siden grundenes  

 afhændelse er påløbet yderligere ventetidsomkostninger på den del af  

 grundkreditten for de to arealer, som oversteg salgssummen.
 For så vidt angår de resterende otte arealer er der for syv af arealernes  

 vedkommende frasolgt dele heraf i garantiperioden.
 Om disse forhold henvises nærmere til den vedlagte oversigt over grundene  

 (bilag I), i hvilken er anført oplysninger om frasalg i garantiperioden og de  

 i forbindelse hermed opnåede salgspriser.
Forlængelse af garantiordningen Som ovenfor anført er der i aktstykkerne indføjet en klausul om  

 genforhandling af garantiordningen.
På baggrund heraf har der været ført  

 forhandlinger med långiverne (Den Danske Bank og KAB Bygge- og  

 Boligadministration) om en forlængelse af garantien for de ubebyggede dele af  

 to af arealerne, som forventes færdigbygget inden for en kortere årrække og  

 senest ved udgangen af 1996. Det drejer sig om Brogårdsarealet i Greve  

 Kommune (nu kaldet Lærkehegnet) og Torstorp i Høje-Tåstrup Kommune.
 På baggrund af disse forhandlinger er der opnået enighed mellem staten og  

 långiverne om forlængelse af garantien for de ubebyggede dele af disse to  

 arealer i en periode på fem år, dvs. til udgangen af 1996, på grundlag af en  

 ny vurdering af de ubebyggede (mindre) dele af disse arealer.
Værdien af arealerne pr. 31. december 1991 skønnes at udgøre 26,3 mio. kr.  

 Skønnet bygger på en vurdering af en række konkrete forhold på de enkelte  

 grunde.
Ved vurderingen er der bl.a. taget højde for grundprisniveauet i  

 området, grundenes størrelse og beliggenhed samt især tidshorisonten for  

 færdiggørelsen af byggeriet, jf. nedenfor.
Kvm-værdien på de grunde, hvorpå  

 garantien søges forlænget, er dermed nedvurderet betydeligt i forhold til  

 kvm-værdien af grundene, der var udgangspunkt for den oprindelige  

 garantiforpligtelse pr. 1. april 1981. Ifølge aftale med långiverne  

 videreføres vilkårene i den oprindelige garantiordning, således at den nye  

 grundkredit, som er omfattet af garantien, forrentes med Nationalbankens til  

 enhver tid gældende diskonto minus 1 procentpoint.
For KAB Bygge- og  

 Boligadministrations vedkommende vil forvaltningen af de administrerede  

 selskabers midler dog fremover kunne ske efter de regler, der i medfør af lov  

 om boligbyggeri er fastsat for almennyttige boligselskaber.
 Det er endelig aftalt, at der under forudsætning af enighed mellem  

 parterne vil være mulighed for at udbetale garantien inden 1996, hvis det  

 ikke skønnes muligt at bebygge arealerne.
Bebyggelsesmuligheder på Lærkehegnet i Greve Kommune Den ubebyggede del af Lærkehegnet, som videreføres under garantien, udgør  

 et areal på i alt 79.996 m2.
På baggrund af kommunens udbygningsplaner for den ubebyggede del af  

 Lærkehegnet må det forventes, at arealet vil kunne færdigudbygges med  

 almennyttigt byggeri inden udgangen af 1996. Der er således planlagt  

 opførelse af 72 almennyttige boliger i 1992. Herudover var oprindelig  

 planlagt opførelse af 50 boliger i 1992 og 85 boliger i 1993, men af hensyn  

 til kommunens økonomi, udlejningssituationen og byggerytmen kan det  

 formentlig blive nødvendigt at foretage mindre forskydninger i disse  

 byggerier, således at disse først kan forventes igangsat i 1994. Fra statens  

 side er det tilkendegivet, at man vil være indstillet på at tildele kommunen  

 den nødvendige kvote til færdigudbygning af arealet.
Værdien af den  

 ubebyggede del af Lærkehegnet skønnes at udgøre 9,6 mio. kr.
Bebyggelsesmuligheder i Torstorp i Høje-Tåstrup Kommune Den ubebyggede del af Torstorp, som videreføres under garantien, udgør et  

 areal på i alt ca. 300.000 m2.
 På en del af arealet er planlagt opførelse af 175 almennyttige boliger,  

 hvoraf de 75 er optaget på Boligministeriets bevillingsprogram for 1991. De  

 resterende 100 boliger er optaget på bevillingsprogrammet for 1992. Den del  

 af arealet, som er udlagt til almennyttigt byggeri, vil herefter være  

 færdigudbygget.
For restarealet, som er udlagt til privat byggeri, herunder private  

 andelsboliger, er det ikke på nuværende tidspunkt muligt at sige, hvornår og  

 i hvilken udstrækning salg kan finde sted.
Det må dog påregnes, at  

 restarealet tidligst vil blive solgt i løbet af 2-3 år.
I det omfang arealet  

 ønskes bebygget med private andelsboliger, er man indstillet på at tildele  

 kommunen den nødvendige kvote hertil.
 Værdien af den ubebyggede del af Torstorp skønnes at udgøre 16,7 mio. kr.  

 for råjorden (eksklusive modningsudgifter afholdt af Den Danske Bank).
Udløsning af statsgarantien pr. 31. december 1991 For arealerne i Lærkehegnet og Torstorp vil garantien blive opgjort pr.  

 31. december 1991, og der vil blive udbetalt et beløb svarende til den  

 samlede garantiforpligtelse minus værdien af de grunde, for hvilke garantien  

 forlænges.
Endvidere vil garantien for de resterende ubebyggede arealer, som  

 er omfattet af statsgarantien, skulle udbetales pr. 31. december 1991, idet  

 disse arealer ikke kan forventes færdigbebygget på denne side af år 2000.
Den samlede garantiforpligtelse for arealerne udgjorde pr. 1. januar 1991  

 554.914.032 kr.
Dette beløb vil ved udgangen af 1991 være forøget med ca. 43  

 mio. kr. til i alt 597,8 mio. kr. som følge af påløbne ventetidsomkostninger.  

 Garantibeløbet fordelt på långiverne Den Danske Bank, KAB Bygge- og  

 Boligadministration og DAB udgør henholdsvis ca. 488,5 mio. kr., ca. 99,6  

 mio. kr. og ca. 9,9 mio. kr.
 Der henvises i øvrigt til bilag I, hvori er anført oplysninger om  

 størrelsen af ventetidsomkostninger for det enkelte areal.
Boligselskabernes Landsbyggefond vil skulle betale i alt 24.774.906 kr. af  

 den samlede garantiforpligtelse, idet fonden allerede i forbindelse med  

 udløsningen af garantierne for de ovennævnte fire arealer har udbetalt  

 5.225.094 kr.
Statens samlede garantiforpligtelse forventes således at udgøre  

 ca. 573 mio. kr. pr. 31. december 1991.
 Som følge af forhandlingsresultatet vedrørende forlængelse af garantien  

 for de ubebyggede dele af to af arealerne skønnes statens  

 garantiforpligtelse, som kommer til udbetaling pr. 31. december 1991, at  

 udgøre ca. 546,7 mio. kr.
Finansiering af statens garantiforpligtelse for de ubebyggede grunde Statens garantiforpligtelse for de ubebyggede grunde påtænkes finansieret  

 via nedlæggelse af Statens Bygge- og Boligfond gennem en ophævelse af loven  

 herom.
Den obligationsbeholdning, som fonden råder over, overgår ved fondens  

 nedlæggelse til staten.
En del af fondens midler påtænkes i forbindelse  

 hermed anvendt til indfrielse af garantierne for de grunde, hvor garantien  

 skal opgøres og udbetales pr. 31. december 1991. Skæringsdatoen for  

 udbetaling af garantibeløbet til långiverne er aftalt til den 31. december  

 1991. Såfremt udbetalingen af tekniske grunde først kan ske efter 31.  

 december 1991, vil garantibeløbet blive forrentet svarende til  

 1-måneds-CIBOR-satsen. (1-måneds-CIBOR-satsen udgjorde pr. september 1991  

 9,77 pct.).
 Udgifterne i forbindelse med den senere indfrielse af garantierne for de  

 grunde, hvorpå garantien søges forlænget, vil blive optaget på forslag til  

 lov om tillægsbevilling, senest ved udgangen af garantiperioden i 1996.
 Da staten ved indfrielse af garantierne som ovenfor anført indtræder i de  

 nuværende kreditorers rettigheder i egenskab af panthaver for  

 garantibeløbene, herunder i retten til at forlange fordringerne indfriet, vil  

 der endvidere på forslag til lov om tillægsbevilling blive søgt et beløb til  

 dækning af de ventetidsomkostninger, som er forbundet med, at grundene ligger  

 hen, dvs. udgifter til ejendomsskatter, afgifter, forsikringer m.v. samt  

 lejeindtægter i perioden, indtil grundene sælges.
Grundene vil blive solgt så hurtigt som muligt under hensyntagen til  

 opnåelse af en forsvarlig salgssum, og det tilstræbes, at dette sker senest  

 inden for 3 år.
Provenuet herved vil tilfalde staten.
Salg af de enkelte  

 grunde vil blive forelagt Folketingets Finansudvalg efter de gældende regler,  

 og salgsprovenuet vil blive optaget på forslag til lov om tillægsbevilling  

 for det pågældende år, hvori salget finder sted.
Det kan oplyses, at  

 handelsværdien af grundene, hvor staten indtræder som panthaver, med nogen  

 usikkerhed skønnes til 20-25 mio. kr., opgjort ud fra de samme  

 vurderingsmæssige kriterier som beskrevet ovenfor vedrørende Torstorp og  

 Lærkehegnet.
 Da statens indtræden i de enkelte långiveres rettigheder også omfatter  

 overtagelse af de for de indfriede krav stillede sikkerheder, vil de  

 pantebreve, som er stillet som sikkerhed for den af långiverne ydede  

 grundkredit, skulle overgives til staten i forbindelse med garantiens  

 indfrielse.
 Forvaltningen af de pantebreve, som overføres til staten i forbindelse med  

 indfrielse af garantien, vil blive varetaget af Kongeriget Danmarks  

 Hypotekbank og Finansforvaltning.
c.
Aktstykket forelægges for Finansudvalget, da statsgarantien for de  

 ubebyggede grunde udløber pr. 31. december 1991.
d.
Værdiansættelsen af den forlængede garanti for de ubebyggede grunde på  

 Torstorp og Lærkehegnet er foretaget af Boligministeriets grundpriskonsulent  

 i Told- og Skattestyrelsen.
e.
Under henvisning til ovenstående anmodes om tilslutning til at indfri  

 statsgarantien pr. 31. december 1991 for en række almennyttige  

 boligselskabers ubebyggede grunde.
Garantiordningen omfatter ti arealer, og  

 ordningen har medført, at det samlede garantibeløb pr. 31. december 1991  

 andrager 597,8 mio. kr.
Samtidig anmodes om tilslutning til, at garantien for de ubebyggede dele  

 af to af arealerne (Torstorp og Lærkehegnet) forlænges i en periode på fem  

 år, dvs. indtil udgangen af 1996, da disse arealer forventes bebygget inden  

 for en kortere årrække.
Garantien søges forlænget på baggrund af en ny  

 vurdering af de ubebyggede arealer.
Værdien pr. 31. december 1991 skønnes at  

 udgøre 26,3 mio. kr., og efter forhandling med långiverne videreføres  

 vilkårene i den oprindelige garantiordning, således at den nye grundkredit  

 til enhver tid forrentes med Nationalbankens diskonto minus 1 procentpoint.  

 For KAB Bygge- og Boligadministrations vedkommende vil forvaltningen af de  

 administrerede selskabers midler dog fremover kunne ske efter de regler, der  

 i medfør af lov om boligbyggeri er fastsat for almennyttige boligselskaber.
 Den samlede statslige garantisum, som kommer til udbetaling pr. 31.  

 december 1991, andrager herefter ca. 546,7 mio. kr., svarende til den samlede  

 garantiforpligtelse af de ti arealer på 597,8 mio. kr. minus værdien af de  

 grunde på Torstorp og Lærkehegnet, hvor garantien forlænges (26,3 mio. kr.)  

 samt Boligselskabernes Landsbyggefonds betaling af knap 24,8 mio. kr. af  

 garantiforpligtelsen.
 Skæringsdatoen for udbetaling af garantibeløbet til långiverne er aftalt  

 til den 31. december 1991. Såfremt udbetalingen af tekniske grunde først kan  

 ske efter 31. december 1991, vil garantibeløbet blive forrentet svarende til  

 1-måneds-CIBOR-satsen. (1-måneds-CIBOR-satsen udgjorde pr. september 1991  

 9,77 pct.).
 Udgifterne i forbindelse med den senere indfrielse af garantierne for de  

 grunde, hvorpå garantien forlænges, vil blive optaget på forslag til lov om  

 tillægsbevilling, senest ved udgangen af garantiperioden i 1996.
Ved indfrielse af garantierne pr. 31. december 1991 indtræder staten i de  

 nuværende kreditorers rettigheder i egenskab af panthavere for  

 garantibeløbene.
Grundene vil blive solgt så hurtigt som muligt under hensyn  

 til opnåelse af en forsvarlig salgssum, og det tilstræbes, at dette sker  

 senest inden for tre år.
Provenuet herved tilfalder staten, og salg af de  

 enkelte grunde vil blive forelagt Finansudvalget efter de gældende regler.
 Der anmodes endelig om tilslutning til, at staten afholder diverse  

 ventetidsomkostninger, herunder ejendomsskatter, forsikringer og afgifter  

 samt lejeindtægter, i perioden indtil grundene er solgt.  

 Ventetidsomkostningerne vil blive optaget på forslag til lov om  

 tillægsbevilling i løbet af de næste tre år.
 På forslag til lov om tillægsbevilling for 1991 opføres herefter følgende:
 § 14.31. (Ny konto) Indfrielse af statsgarantien vedrørende ubebyggede  

 grunde 546,7 mio. kr.
