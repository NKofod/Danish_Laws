Afslag på omgørelse af aftalt  

 rente En hovedaktionær ejede 100% af aktierne i et  

 holdingselskab, A A/S , der var moderselskab til to danske datterselskaber, B  

 A/S og C A/S, samt et datterselskab, D Ltd. beliggende i England.
Han ejede  

 desuden 50% af aktierne i et femte selskab, E A/S.
En tysk aktionær  

 ejede de andre 50% i selskab E A/S, der indtil 30. december 1995 var  

 moderselskab for C A/S.
Pr. 30. december 1995 blev aktierne i C A/S  

 overdraget til A A/S.
I 1995 blev aktierne i den tyske del af koncernen  

 solgt.
 Aktierne i B A/S var indtil 14. marts 1994 ejet af  

 hovedaktionæren, den tyske aktionær og 4 andre aktionærer.  

 Ved overdragelsen til A A/S og den tyske aktionær blev der  

 udfærdiget to gældsbreve.
 Det fremgik af selskabets vedtægter, at  

 gældsbrevene skulle forrentes.
Rådgiver har overfor Kommunen oplyst, at  

 hovedaktionæren ikke på noget tidspunkt havde haft et  

 aktionærlån, men tværtimod altid havde haft og stadig havde  

 et stort tilgodehavende både i A A/S og i B A/S.
Disse tilgodehavender  

 var blevet forrentet.
 Som konsekvens af Højesterets domme af 11. februar  

 (TfS 1998.199) og 3. marts 1998 blev der anmodet om tilladelse til at  

 tilbageføre renter, der var blevet betalt over koncernselskabernes  

 mellemregningskonti.
 Det fremgik af en af kommunen foretaget gennemgang af  

 regnskaberne for de tidligere år, at det altid havde været  

 koncernens politik at forrente mellemregningskontiene mellem selskaberne.  

 Dette var også tilfældet forud for TSS-cirk 1995-24 og gjaldt  

 også mellemregningskontiene med de tyske datterselskaber.
Kommunens indstilling Kommunen indstillede, at anmodningen om genoptagelse af  

 skatteansættelsen ikke burde imødekommes.
Dette blev begrundet med, at det også forud for  

 indkomståret 1995 havde været koncernens politik, at  

 mellemregningskontiene skulle forrentes.
Da mellemregningskontiene rent  

 faktisk var blevet forrentet, må forrentningen være begrundet i  

 en aftale selskaberne imellem.
Desuden måtte renterne anses som betalt over  

 mellemregningskontiene med bogføringen af beløbene, jf. analogi  

 til bestemmelserne i ligningslovens § 5, stk 7, jf. cirkulæret til  

 ligningsloven nr. 72 af 17/4 1996, pkt 8.1.6, litra e, 2. pkt., hvoraf det  

 fremgår, at en renteudgift anses som betalt, når renteudgiften  

 debiteres på den skattepligtiges kassekredit eller lignende  

 mellemværende indenfor det aftalte kreditmaksimum.
Der var intet  

 kreditmaksimum på mellemregningskontoen med/ mellem selskaberne.
Endeligt havde A A/S udgiftsført renter af  

 mellemregningskontoen med den tyske aktionær.
Disse renter  

 ønskedes ikke tilbageført.
Kommunen henviste endvidere til Ligningsrådets  

 afgørelse af 24. april 1999 99/99-4340-00363, hvor der blev givet  

 afslag på en anmodning om omgørelse med den begrundelse, at  

 parterne selv havde valgt at lade mellemregningskontiene forrente.
I den  

 konkrete sag havde skattemyndighederne aldrig fremsat krav om forrentning af  

 mellemregningskontiene.
 Der henvistes til at en omgørelse ifølge  

 SD-cirkulære 1986-22 og TfS 1995.73 kun kommer på tale, når  

 en transaktion får en anden skattemæssig virkning end  

 forudsat.
 I den foreliggende sag, havde skattemyndighederne ikke  

 foretaget korrektion af selvangivelserne, og det måtte efter kommunens  

 opfattelse have været klart for skatteyder, hvad de skattemæssige  

 konsekvenser ved en aftale om forrentning af tilgodehavenderne i selskaberne  

 ville være.
 Kommunen fandt heller ikke, at  

 genoptagelsescirkulæret TS 1998-33 gav grundlag for omgørelse,  

 idet skatteyder netop havde selvangivet på grundlag af en faktisk  

 foretaget rentebetaling.
 Den omstændighed, at en skatteyder finder det  

 hensigtsmæssigt, at en aftale indgået mellem to parter  

 ændres som følge af, at Højesteret ændrer en  

 praksis, ansås ikke for at være en tilstrækkelig  

 begrundelse for omgørelse.
Told og skatteregionens indstilling Regionen fandt det ikke sandsynliggjort, at forentningen  

 af gælden var sket af "frygt for" at der i modsat fald ville  

 være sket rentefiksering, og tilsluttede sig kommunens udtalelse.
Told- og Skattestyrelsens indstilling Told- og Skattestyrelsen fandt, at en skatteyder må  

 kunne siges at have været i god tro i relation til  

 omgørelsesreglerne, såfremt han har handlet i overensstemmelse  

 med en praksis ført af skattemyndighederne, som han ikke kunne eller  

 burde vide ikke havde tilstrækkelig hjemmel.
Når man ved at aftale forrentning følger en  

 kendt og offentliggjort praksis for at undgå korrektion fra  

 skattemyndighedernes side, og denne praksis senere underkendes ved lov, vil  

 man således kunne opnå tilladelse til omgørelse.
En  

 sådan tilladelse forudsætter dog, at skatteyders renteaftale  

 alene er begrundet i et ønske om at undgå, at  

 skattemyndighederne foretager rentefiksering.
 Såfremt renten er aftalt som led i selskabets eller  

 koncernens almindelige forretningspolitik eller af andre årsager ikke  

 kan betragtes som aftalt på baggrund af skattemyndighedernes praksis,  

 vil der ikke kunne gives tilladelse til omgørelse.
I det konkrete tilfælde var der aftalt en  

 forrentning af samtlige aktionærers mellemregningskonti.
Det  

 bemærkes, at der var sket forrentning af såvel danske som  

 udenlandske aktionærers mellemregningskonti, ligesom dette også  

 var tilfældet i den tyske del af koncernen.
Det er endvidere  

 anført, at det af vedtægterne til A A/S fremgår, at der  

 skal ske forrentning af mellemværender med aktionærerne.
Henset hertil, og til at der også skete forrentning  

 af koncernens mellemregningskonti forud for offentliggørelse af  

 skattemyndighedernes praksis om rentefiksering, fandt Told- og  

 Skattestyrelsen det ikke godtgjort, at aftalen om forrentning var aftalt  

 på baggrund af skattemyndighedernes praksis.
Det blev således  

 indstillet et afslag på anmodningen om omgørelse af de betalte  

 renter.
Ligningsrådets afgørelse Ligningsrådet tilsluttede sig, at forrentning i det  

 konkrete tilfælde ikke kunne anses for aftalt på baggrund af  

 skattemyndighedernes praksis.
Herefter fandt Ligningsrådet, at der ikke  

 var grundlag for at imødekomme det ansøgte.
