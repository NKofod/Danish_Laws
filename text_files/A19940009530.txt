 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 54 af 25. februar 1976 om elforsyning, som senest ændret ved lov  

 nr. 445 af 30. juni 1993, foretages følgende ændringer:
 1. I § 1 udgår stk. 1, og i stedet indsættes:
»Loven har til formål at sikre, at elforsyningen tilrettelægges og  

 gennemføres med sigte på den mest hensigtsmæssige indpasning i landets  

 samlede energiforsyning.
Tilrettelæggelsen skal ske i overensstemmelse med  

 miljømæssige og samfundsøkonomiske hensyn.
Stk. 2.  Loven tilsigter i overensstemmelse med de i  

 stk. 1 nævnte formål særlig at fremme en miljøvenlig energianvendelse,  

 herunder ved besparelser i elektricitetsforbruget, samproduktion af  

 elektricitet og varme samt anvendelse af vedvarende energikilder og  

 miljøvenlige brændsler.« Stk. 2-4 bliver herefter stk. 3-5.
 2. § 5, stk. 1, nr. 4, affattes således:
 3. Efter § 13 indsættes:
 » § 13 a.  Elforsyningsvirksomhederne skal udføre  

 deres planlægning i overensstemmelse med de i § 1, stk. 1 og 2, nævnte formål  

 og i samarbejde med andre forsyningsvirksomheder og berørte parter.  

 Energiministeren kan bestemme, at nærmere angivne forudsætninger skal lægges  

 til grund for planlægningen.
 Stk. 2.  Bevillingshaverne skal i samarbejde med  

 distributionsselskaberne udføre en samlet planlægning for dækningen af  

 behovet for elektricitet under inddragelse af den i stk. 3 nævnte planlægning  

 for energianvendelsen.
 Stk. 3.  Virksomheder, der distribuerer elektricitet til  

 forbrugerne, skal i deres forsyningsområder udføre en kortlægning af  

 forbruget af elektricitet og udarbejde en planlægning for en mere effektiv  

 energianvendelse, herunder særligt for gennemførelsen af elbesparelser.
 Stk. 4.  Eldistributionsvirksomhederne skal endvidere  

 ved oplysning, rådgivning, finansiering af elbesparelser eller på anden  

 lignende måde virke for gennemførelsen af målene i den i stk. 3 nævnte  

 planlægning.
Stk. 5.  Energiministeren kan træffe bestemmelse eller  

 fastsætte regler om planlægningen efter stk. 2 og 3.« 4. § 15, stk. 1, nr. 3, affattes således:
§ 2 Loven træder i kraft den 1. marts 1994.
Givet på Christiansborg Slot, den 9.  

 februar 1994 Under Vor Kongelige Hånd og Segl MARGRETHE R.
