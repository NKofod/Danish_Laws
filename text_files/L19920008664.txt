 I tilslutning til Udenrigsministeriets bekendtgørelse nr. 54 af 7. juli  

 1960 og efterfølgende bekendtgørelser, senest nr. 84 af 16. september 1977,  

 meddeles, at Costa Rica har ratificeret konventionen med virkning fra  

 31. januar 1978, og at Bolivia har tiltrådt den med virkning fra 4.  

 januar 1984.
 Kiribati har ved notifikation til De Forenede Nationers  

 generalsekretær den 29. november 1983 meddelt at have succederet i  

 konventionen med de oprindeligt af Det Forenede Kongerige fremsatte  

 forbehold, omformuleret i vendinger tilpasset til Kiribatis forhold:
1. Kiribatis regering forstår artiklerne 8 og 9 som  

 ikke udgørende nogen hindring for, at der under krigstilstand eller andre  

 alvorlige og usædvanlige omstændigheder træffes forholdsregler i den  

 nationale sikkerheds interesse over for en statsløs person i medfør af  

 vedkommendes tidligere nationalitet.
Bestemmelserne i artikel 8 skal ikke  

 forhindre Kiribatis regering i at udøve nogen rettigheder over ejendom eller  

 interesser, som den kan erhverve eller har erhvervet som en allieret eller  

 associeret magt under en fredstraktat eller anden overenskomst eller ordning  

 om genskabning af fred, der er blevet eller kan blive indgået som følge af 2.  

 verdenskrig.
Endvidere skal bestemmelserne i artikel 8 ikke påvirke den  

 behandling, der skal gives ejendom og eller interesser, som på datoen for  

 denne konventions ikrafttræden for så vidt angår Gilbert Islands var  

 underlagt regeringen for Det Forenede Kongerige Storbritannien og Nordirland  

 i kraft af en krigstilstand, der eksisterer eller eksisterede mellem disse og  

 nogen anden stat.
 2. Kiribatis regering kan kun anvende bestemmelserne i  

 artikel 24, stk. 1, punkt (b), i det omfang, loven tillader dette.
 3. Kiribatis regering kan ikke påtage sig de i artikel  

 25, stk. 1 og 2, indeholdte forpligtelser og kan kun påtage sig at anvende  

 bestemmelserne i stk. 3 i det omfang, loven tillader dette.
 Antigua og Barbuda har succederet i konventionen med virkning fra  

 1. november 1981 og med forbehold for, at bestemmelserne i artiklerne 23, 24,  

 25 og 31 kun vil blive bragt i anvendelse i Antigua og Barbuda i det omfang,  

 loven tillader dette.
 Libyen har tiltrådt konventionen med virkning fra den 14. august  

 1989.
 Letland har tiltrådt konventionen med virkning fra den 13. juli  

 1992.
Udenrigsministeriet, den 17. september  

 1992 F.M.
