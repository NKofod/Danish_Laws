Et byrådsmedlem vedtog en bøde på 500 kr. for at have medbragt en  

 passager i varerummet på et køretøj.
Valgbarhedsnævnet fandt, at den  

 pågældende var valgbar.
 I skrivelse af 11. september 1989 har byrådet i henhold til § 34 a, stk.  

 2, i den kommunale valglov indberettet, at byrådsmedlem N.N. har vedtaget et  

 af X Distriktstoldkammer meddelt bødeforelæg på 500 kr. for overtrædelse af §  

 5, stk. 2, i lov om registreringsafgift.
 Det fremgår af sagen, at den pågældende den 12. august 1989 medbragte en  

 passager i varerummet på et køretøj, uagtet køretøjet er registreret med gule  

 nummerplader, hvilket er en overtrædelse af § 5, stk. 2, i lov om  

 registreringsafgift.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 2.
 Den pågældende må derfor anses for valgbar.
 (*) I den tidligere lov var bestemmelserne i § 2 og § 34 a, stk. 2.  

 Skrivelsen er optaget i Ministerialtidende.
