 En tandlæge udsendte regninger i kuverter, hvorpå det var angivet  

 »regning fra Deres tandlæge.«, med det formål at mindske risikoen  

 for, at modtageren fejlaftigt skulle tro, at der var tale om en reklame.  

 Forbrugerombudsmanden udtalte, at han ikke fandt, at der var sket en  

 overtrædelse af markedsføringslovens § 1 i den konkrete sag og lagde vægt på,  

 at påtegningen tjente et rimeligt formål, samt at den ikke kunne virke  

 krænkende eller indeholdt oplysninger om modtageren, som denne kunne kræve  

 hemmeligholdt.
2. Udtalelser 1. En tandlæge fik sine regninger til patienterne udskrevet af et  

 databehandlingsfirma, der havde anført følgende på kuverten:
»Regning fra Deres tandlæge.« Databehandlingsfirmaet oplyste i anledning af en klage, at den nævnte  

 sætning var trykt på konvolutterne for at mindske risikoen for, at modtagerne  

 skulle kaste brevet bort i uåbnet stand, fordi de troede, at det indeholdt  

 reklamer.
Forbrugerombudsmanden udtalte, at han ikke i det konkrete tilfælde fandt,  

 at der ved på kuverterne at anføre »Regning fra Deres tandlæge« var  

 sket en overtrædelse af kravet i markedsføringslovens § 1 om god  

 markedsføringsskik eller af lovens øvrige bestemmelser.
Det blev i denne  

 forbindelse tillagt vægt, at påtegningen tjente et rimeligt formål, og at den  

 ikke kunne virke krænkende eller i øvrigt meddelte oplysninger om modtageren,  

 som denne med rimelighed kunne kræve hemmeligholdt.
 Samtidig bemærkede Forbrugerombudsmanden, at forholdet efter hans  

 opfattelse havde været et andet, såfremt det var anført på kuverten, at der  

 var tale om »Rykkerskrivelse fra Deres tandlæge« eller  

 »Incassobrev fra Deres tandlæges advokat« eller lignende.
 (* 1) Offentliggjort i Forbrugerombudsmandens Årsberetning 1977-1978, side  

 34, nr. 1.
