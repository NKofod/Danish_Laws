 0. Introduktion.
 Denne meddelelse beskriver fremgangsmåden for udstedelse, forlængelse samt  

 ændring af ADR-godkendelse.
 Meddelelsen erstatter meddelelse nr. 1624.
 Meddelelsens bilag indeholder ADR-konventionen randnumre (fortløbende  

 nummerering af bestemmelserne) vedrørende køretøjers indretning og udstyr,  

 der kontrolleres ved syn, bestemmelser om særligt udstyr, som køretøjer skal  

 medbringe under transport af farligt gods, samt bestemmelser om periodisk  

 kontrol af ADR-tankkøretøjers tanke.
 0.1. Generelt om ADR.
 Reglerne om international transport af farligt gods ad vej fremgår af  

 Justitsministeriets bekendtgørelse nr. 162 af 26. april 1985, der kan købes  

 hos Schultz Boghandel, Vognmagergade 7, 1117 København K, eller på tlf. 43 63  

 23 00.
 Ifølge bekendtgørelsen skal transport af farligt gods ad vej ske i  

 overenstemmelse med forskrifterne i Den europæiske konvention om  

 international transport af farligt gods ad vej (European Agreement concerning  

 the International Carriage af Dangerous Goods by Road).
 ADR-konventionen kan købes hos Beredskabsstyrelsen, Datavej 16, 3460  

 Birkerød, tlf. 42 85 54 00.
 0.2. Ændring af ADR-konventionen.
 ADR-konventionen 1995-udgave medfører med hensyn til godkendelse af  

 køretøjer, følgende ændringer med forskellige ikrafttrædelsestidspunkter:
 Med ikrafttrædelsestidspunkt d. 1. januar 1995:
- Ændring af stoffers klassificiering i klasse 3, 4.1, 6.1, 6.2 og 8.  

 Dette medfører blandt andet, at køretøjer, der er godkendt til transport af  

 de berørte stoffer, skal have ændret deres ADR-attester.
Herom vil der blive  

 udsendt en særskilt meddelelse.
Med hensyn til selve transporten kan denne  

 foregå efter de indtil 31. december 1994 gældende bestemmelser, for klasse 3,  

 4.1, 6.1 og 8 til og med 30. juni 1995 og for klasse 6.2 til og med 31.  

 december 1995 i henhold til overgangsbestemmelser i de pågældende klasser  

 (randnr. 2325, 2425, 2625, 2675 og 2825).
 - Indførelse af Supplement B.2, der blandt andet indeholder bestemmelser  

 om køretøjers indretning og udstyr, og hvortil hovedparten af eksisterende  

 »tekniske randnumre« nu henviser.
 - Indførelse af mulighed til fabrikanter for typegodkendelse af deres  

 basiskøretøjer, dvs. ikke fuldt færdigopbyggede køretøjer, der kan godkendes  

 som type til transport af bestemte katagorier af farligt gods (for yderligere  

 information se ADR-konventionen Supplement B2).
- Præcisering af krav om brandhæmmende materialer i førerhus på »type  

 II« og »type III« køretøjer.
Efter Færdselsstyrelsens  

 opfattelse medfører denne præcisering ikke nye krav til allerede  

 ADR-godkendte køretøjer.
 - Ændrede krav til hovedafbryder med hensyn til den indvendige  

 betjeningsanordnings aktiveringsmåde, præciserede krav til tæthed  

 (beskyttelsesgrad) for afbryderhuset samt kabeltilslutninger (se randnr. 220  

 512(2), (3) og (4) i bilag 1). Efter Færdselsstyrelsens opfattelse omfatter  

 de ændrede krav ikke allerede ADR-godkendte køretøjer.
 - Indførelse af krav om, at bil i vogntog, der er krævet udstyret med  

 retardersystem, og hvor dette retardersystem ikke opfylder præstationskravet  

 ved vogntogets tilladte totalvægt (dog højst 44 tons), kun tillades at blive  

 koblet sammen med påhængskøretøj, således at præstationskravet er opfyldt ved  

 vogntogets faktiske totalvægt.
- Inførelse af krav om hastighedsbegrænser på motorkøretøjer med tilladt  

 totalvægt på mere end 12 tons.
Opfyldelse af dette krav er gennemført ved  

 national lovgivning for dansk registrerede køretøjer.
- Klassificering som (vandmiljømæssig) farlige stoffer hørende til klasse  

 9 af tidligere uklassificerede stoffer.
Dette medfører krav om godkendelse af  

 både køretøjer og tankkonstruktioner ved transport af disse stoffer.
 Med ikrafttrædelsestidspunkt d. 1 Juli 1995, gældende for køretøjer, der  

 registreres 1. gang på denne dato eller senere:
- Indførelse af krav til elektrisk udstyr på køretøjer til transport i  

 faste eller aftagelige tanke af væsker med flammepunkt indtil 61 grader C.  

 Kravene er identiske med de krav, der hidtil kun har omfattet køretøjer af de  

 brandfarlige stoffer i klasse 2 samt væsker med flammepunkt indtil 55 grader  

 C.
Køretøjer til transport i faste eller aftagelige tanke med diselolie,  

 gasolie eller let fyringsolie med UNnr. 1202, som er registreret 1. gang før  

 d. 1. juli 1995 og som ikke opfylder dette krav, kan fortsat anvendes.
Det bemærkes, at - kravet om retardersystem, når det drejer sig om vogntog, kun omfatter  

 sådanne, hvori der indgår et motorkøretøj, der er registreret 1. gang d. 1.  

 juli 1993 eller senere, og - bestemmelsen ved synsfri sammenkobling vil fortsat blive administreret  

 således, at kun biler, der er udstyret med retardersystem, hvis præstation  

 svarer til mindst 40 tons, kan godkendes til synsfri sammenkobling, og - sådan et motorkøretøj, på hvis ADR-attest der er anført oplysning om ved  

 hvilken vogntogsvægt præstationskravet til retardersystemet er opfyldt, ved  

 anvendelse til ADR-transport kun må sammenkobles med påhængskøretøjet, hvis - der er anført en vogntogsvægt på mindst 44 tons, eller - vogntogets faktiske vægt ikke overstiger den på motorkøretøjets  

 ADR-attest anførte vogntogsvægt, eller - påhængekøretøjet er udstyret med retarder, således at vogntogets samlede  

 retarderpræstation svarer til det krævede (se endvidere randnr. 220 522(2)(f)  

 og 220 522(3) i bilag 1).
 1. Udstedelse af ADR-godkendelse.
 1.1. Krav om ADR-Attest.
 Ifølge ADR-konventionens randnummer 10 282 skal visse køretøjer synes til  

 kontrol af, at de opfylder forskrifterne i ADR-konventionens bilag B med  

 supplementer samt de almindelige sikkerhedsbestemmelser (bremser, lygter  

 m.v.).
 Til disse køretøjer udstedes en 2-sproget (dansk/tysk) godkendelsesattest  

 (ADR-attest), der har en gyldighedsperiode på højst 1 år efter synet.  

 ADR-attesten skal medbringes under kørsel.
 Kravet om ADR-attest gælder følgende køretøjer:
 - Køretøj med tank (fast tank, aftagelig tank eller beholderbatteri).
 - Trækkende køretøj (lastbil, bil til sættevogn eller traktor) til  

 påhængskøretøj med tank.
 - Køretøj til transport af stoffer tilhørende klasse 1 (eksplosive stoffer  

 og genstande), der skal kategoriseres til type III (se randnnr. 11 204 og 11  

 401 i bilag 1).
 Bil til sættevogn, der skal kategoriseres til type III (se randnr. 11 204  

 og 11 401 i bilag 1).
1.2. Krav om syn uden udstedelse af ADR-attest Ifølge ADR-konventionens randnummer 10 283 skal køretøjer, der benyttes  

 til transport af farligt gods i tankcontainere med en kapacitet på over 3000  

 l, synes til kontrol af, at de opfylder de generelle sikkerhedsbestemmelser  

 for bremser, lys o.s.v.
Dokumentationen for synet udgøres af registreringsattesten i indtil 1 år  

 efter seneste godkendelsesdato.
Registreringsattesten skal medbringes under  

 kørsel.
Opmærksomheden henledes på, at køretøjer til transport af farligt gods i  

 tankcontainere er omfattet af samme bestemmelser om indretning og udstyr, som  

 de, der er gældende for køretøjer, der kræves ADR-attest til.
Oppfyldelse af  

 følgende randmnumre er dog undtaget:
 - 10 220(1): Beskyttelse af bagenden.
 - 220 512 til 220 516: Elektrisk udstyr.
 1.3. Ansøgning om ADR-godkendelse.
 Ansøgning om ADR-godkendelse af køretøjer, der kræver udstedelse af  

 ADR-attest, indsendes til Færdselsstyrelsen, Postboks 9039, 1304 København K.
 Ansøgning skal indeholde følgende oplysninger:
 1. Registreret brugers eller ejers navn, adresse og  

 telefonnummer.
2. Køretøjets mærke, type, stelnummer og  

 registreringenummer.
Såfremt registrering ikke har fundet sted, indsendes  

 oplysning om registreringsnummer, når køretøjet er blevet registreret.
 3. Hvilke stoffer (klasse og pkt.) køretøjets ønskes  

 godkendt til.
 4. Hvilken bilinspektion køretøjet ønskes fremstillet  

 til syn i.
 Oplysningerne i pkt. 3 kan ved ansøgning om godkendelse af bil til  

 sættevogn forenkles ved en præcis angivelse af, hvorvidt godkendelsen ønskes  

 at omfatte eller ikke omfatte transport af følgende farligt gods:
 - Brandfarlige stoffer hørende til klasse 2 (stoffer med litra (b), (bt),  

 (c) og (ct)).
 Væsker med flammepunkt indtil 61 grader C.
 - Eksplosive stoffer og genstande hørende til klasse 1 i mængder, der  

 kræver, at køretøjet godkendes som type III (se randnr. 11 401 i bilag 1).
 Såfremt ADR-godkendelse til et nyt køretøj skal omfatte samme stofområde  

 som et eksisterende ADR-køretøjs godkendelse, er det tilstrækkeligt at anføre  

 dette samt nummeret på det eksisterende køretøjs ADR-attest.
Til ansøgning for køretøj med tank (fast tank, aftagelig tank eller  

 beholderbatteri) skal vedlægges materiale (konstruktionstegninger,  

 beregninger samt attester for prøvninger) for tanken og dens udstyr, der  

 dokumenterer, at bestemmelserne i ADR-konventionens supplement B.1 er  

 opfyldt.
Dette videresendes af Færdselsstyrelsen til udtalelse hos  

 Beredskabsstyrelsen, der vil kontakte ansøger direkte, såfremt supplerende  

 oplysninger er nødvendige.
 Ansøger samt pågældende bilinspektion vil få tilsendt brev med oplysning  

 om, hvilke ADR-randnumre der skal kontrolleres ved synet.
 Bilag 1 indeholder uddrag fra ADR-konventionen med de randnumre, der skal  

 kontrolleres ved syn, samt de randnumre, der foreskriver medbringelse af  

 særligt udstyr ved transport af farlige stoffer men som ikke kontrolleres ved  

 syn.
I de fleste af de hidtidige randnumre er der nu henvisning til de nye 220  

 5XX-randnumre, hvor selve bestemmelserne er anført.
Randnumre, der indeholder  

 selve bestemmelserne, vil blive oplyst på førnævnte brev, og vil, i  

 forbindelse med den kommende udskiftning af ADR-attester, blive indføjet til  

 erstatning for de hidtidige randnumre.
I bilag 1 er der ved randnummer om  

 elektrisk udstyr 8220 000) medtaget henvisninger med formen:
 Før 01.01.95: 220 000(a) - 220 511.
 Dette betyder, at køretøjer, på hvis ADR-attest der er anført randnr. 220  

 000(a), efter 1. januar 1995 skal opfylde det tilsvarende randnr. 220 511 i  

 den ændrede ADR-konvention.
 ADR-attesten vil blive tilsendt bruger (ejer), når Færdselsstyrelsen har  

 fået meddelelse fra pågældende bilinspektion om, at køretøjet er blevet synet  

 og godkendt samt, for køretøjer med tanke, fra Beredskabsstyrelsen om, at  

 tanken er godkendt til de ansøgte stoffer.
 1.4. ADR-randnumre, der ikke kontrolleres ved syn.
 Opmærksomheden henledes på, at køretøjer, foruden at opfylde de meddelte  

 randnumre, under transport af farlige stoffer og afhængig af disse stoffer  

 skal være udstyret som beskrevet i følgende randnumre:
 - 10 260: Diverse udstyr (værktøj, stopklods og orangefarvede lygter).
 - 10 385: Skriftlige anvisninger.
 - 10 500: Afmærkning af køretøjer og faresedler på køretøjer.
 - 21 260: Specialudstyr (gasmaske).
 - 51 220: Specialudstyr (vandtank).
 - 61 260: Specialudstyr (gasmaske).
 2. Forlængelse af ADR-godkendelse.
 Forlængelse af ADR-godkendelse foretages af Statens Bilinspektion.
 ADR-godkendelsen forlænges 1 år, når det er blevet kontrolleret, at  

 køretøjet opfylder de oplyste randnumre angivet på bagsiden af ADR-attesten),  

 samt at følgende randnumre og de heri nævnte terminer er opfyldt på  

 godkendelsesdatoen for køretøj med tank:
 211 151 - vedrørende periodisk eftersyn af tanke (se bilag 2).
 211 152 - vedrørende tæthedsprøvning og driftskontrol af tanke (se bilag  

 3).
 3. Ændring af ADR-godkendelse.
 Ønskes ADR-godkendelsen ændret, indsendes ansøgning til Færdselsstyrelsen,  

 Postboks 9039, 1304 København K.
 3.1. Ændring af registreringsnummer eller ejerforhold.
 Ansøgning skal vedlægges ADR-attest samt kopi af ny registreringsattest.
 Ændret ADR-attest vil blive tilsendt ejeren.
 3.2. Ændring af ADR-godkendelsens stofklasser.
 Ansøgning skal vedlægges kopi af ADR-attest samt oplysninger om, hvilke  

 stoffer ADR-godkendelsen ønskes ændret til.
 Såfremt ændringen medfører kontrol af opfyldelse af andre randnumre eller  

 fornyet udtalelse om tankens anvendelighed til de anførte stoffer, vil  

 ansøger få tilsendt oplysning herom samt om den videre fremgangsmåde.
 Ansøger vil få tilsendt anmodning om at indsende ADR-attesten, der efter  

 ændringen vil blive tilsendt ejeren.
 4. Ophør af ADR-godkendelse.
 I tilfælde af, at ADR-godkendelsen ved gyldighedsperiodens udløb ikke  

 ønskes forlænget, køretøjet tages ud af drift, eller der foretages væsentlige  

 ændringer af køretøjet, skal ADR-attesten tilbage sendes Færdselsstyrelsen.
 5. Ikrafttræden.
 Meddelelsen træder i kraft den 1. januar 1995. Samtidig ophæves Meddelelse  

 nr. 1624 af 09.12.92.
Færdselsstyrelsen, den 20. december 1994 Ib Rasmussen Bilag 1 Almindelige bestemmelser gældende for  

 transport af farlige stoffer i Køretøjer, der anvendes til transport af farlige stoffer i faste eller  

 aftagelige tanke, beholderbatterier eller tankcontainere med en kapacitet på  

 over 3.000 liter.
 10 200 (1) Beskyttelse af bagende af køretøjer: Denne skal i hele tankens  

 bredde være forsynet med en stødskinne, der er tilstrækkelig modstandsdygtig  

 over for stød bagfra. mellem tankens bagvæg og den bageste del af stødskinnen  

 skal der være en afstand på mindst 100 mm (målt fra det bageste punkt på  

 tankens bagvæg eller tilbehør, der er i forbindelse med det transporterede  

 stof). Køretøjer med tipbar tank til transport af stoffer i pulver- eller  

 granulatform med udløb i tankens bagende kræves ikke udstyret med stødskinne,  

 hvis tankens bageste fittings er udstyret med en form for beskyttelse, der  

 beskytter tanken på samme måde som en stødskinne.
 Anm.1: Denne bestemmelse finder ikke anvendelse på køretøjer, der  

 anvendes til transport af farlige stoffer i tankcontainere.
 Anm.2: Med hensyn til beskyttelse af tanke mod skade ved stød fra  

 siden eller væltning af køretøjet se randnr. 211 127(4) og (5) med tilhørende  

 anmærkning.
Bremser 10 221 (1) Motorkøretøjer (trækkende køretøjer og stive køretøjer) med en  

 tilladt totalvægt på over 16 tons samt påhængskøretøjer (i.e. påhængsvogne,  

 sættevogne og kærrer) med en tilladt totalvægt på over 10 tons(*), der udgør  

 følgende typer af transporterende enheder:
- tankvogne; - køretøjer med aftagelige tanke eller beholder batterier; - køretøjer med tankcontainere med en kapacitet på mere end 3.000 liter;  

 og - type III transporterende enheder, (se randnr. 11 204(3)), registreret 1. gang efter d. 30. juni 1993 skal være udstyret med  

 blokeringsfri bremser, hvis præstation skal opfylde kravene i randnr. 220 520  

 og 220 521 i Supplement B.2.
Brandslukningsmateriel 10 240 (1) Transporterende enheder med farlige stoffer skal være udstyret  

 med:
 Motorkøretøjer med en tilladt totalvægt på højst 2.5 tons kan være  

 udstyret med en håndildslukker med en kapacitet på mindst 2 kg tørt pulver.
Elektrisk udstyr 10 251 De forskrifter vedrørende elektrisk udstyr, der er omhandlet i  

 randnr. 220 511 i supplement B.2, finder anvendelse på alle transporterende  

 enheder med farlige stoffer, for hvilke der kræves godkendelse efter randnr.  

 10 282 og 10 283. Forskrifterne i randnr. 220 512 til 220 516 i Supplement  

 B.2 finder kun anvendelse på følgende køretøjer:
Diverse udstyr 10 260 transporterende enheder med farlige stoffer skal være forsynet med:
10 261 (1) Motorkøretøjer (trækkende køretøjer og stive køretøjer) med  

 tilladt totalvægt på over 12 tons, som skal registreres 1. gang efter d. 1.  

 juli 1995, skal være udstyret med en hastighedsgrænse i overensstemmelse med  

 randnr. 220 540 i supplement B.E. (*) Godkendelse af køretøjer 10 281 På anmodning fra fabrikanten eller dennes behøring udnævnte  

 repræsentant kan basiskøretøjer til nye motorkøretøjer og disses  

 påhængskøretøjer, som er undergivet bestemmelserne om godkendelse efter  

 randnr. 10 282 og 10 283, typegodkendes af den kompetente myndighed efter  

 bestemmelserne i supplement B.2. Denne typegodkendelse skal, når godkendelse  

 af det færdige køretøj finder sted, accepteres som en sikkerhed for  

 ensartetheden af basiskøretøjet, under forudsætning af, at der ikke er  

 foretaget ændringer, der kan medføre dennes ugyldighed.
10 282 (1) Tankvogne, køretøjer med aftagelige tanke eller  

 beholderbatterier samt andre vogne skal, når dette kræves i bestemmelserne i  

 kapitel II i bilag B, synes i registreringslandet til kontrol af, at de  

 opfylder forskrifterne i bilag B med supplementer samt de almindelige  

 sikkerhedsbestemmelser (bremser, lygter o.s.v.) i henhold til de i  

 registreringslandet gældende love og bestemmelser.
Hvis der er tale om en  

 påhængs- eller sættevogn, der er koblet til et trækkende køretøj, skal også  

 dette underkastes det ovenfor omtalte syn.
 10 283 Transporterende enheder til transport af tankcontainere med en  

 kapacitet som overstiger 3000 liter, skal underkastes en årlig teknisk  

 inspektion i det land, hvor de er registreret, for at sikre, at de opfylder  

 de almindelige sikkerhedsbestemmelser for bremser, lys o.s.v.
En godkendelsesattest skal udstedes af den kompetente myndighed i  

 registreringslandet for hvert godkendt køretøj.
Datoen for den sidste  

 inspektion skal anføres.
Modellen, der er vist i Supplement B.3, kan benyttes  

 til denne attest. (*) Skriftlige anvisninger 10 385 (1) Til forebyggelse af eventuelle ulykker eller uheld under  

 transporten, skal føreren modtage skriftlige anvisninger, der kort og  

 tydeligt oplyser om:
Mærkning af faresedler 10 500 (1) Transporterende enheder med farligt stoffer skal føre to  

 lodretsiddende rektangulære, orangefarvede reflekterende skilte (faretavler)  

 med en bredde på 40 cm og en højde på mindst 30 cm.
Skiltene skal have en  

 højst 1,5 cm bred, sort kantlinie.
Det ene skilt skal fastgøres foran og det  

 andet bagpå den transporterende enhed.
Skiltene skal være anbragt vinkelret  

 på den transporterende enheds længdeakse og skal være let synlige.
Såfremt  

 det til rådighed værende overfladeareal på grund af køretøjets størrelse og  

 konstruktion ikke er tilstrækkeligt til at fastgøre disse orangefarvede  

 skilte, kan disses mindstemål reduceres til: 300 mm for bredden, 120 mm for  

 højden og 10 mm for den sorte kantlinie. (*) Faresedler Særlige bestemmelser gældende for transport  

 af farlige stoffer KLASSE 1 Eksplosive stoffer og genstande Typer af køretøjer 11 204 (2) Transporterende enheder af »type II« skal være  

 forsynet med motor, der drives ved hjælp af flydende brændstof med  

 flammepunkt på 55 grader C eller derover.
Disse køretøjer skal være enten lukket eller forsynet med presenning.  

 Køretøjets kasse skal være solidt konstrueret på en sådan måde, at den yder  

 tilstrækkelig beskyttelse for det gods, der transporteres.
Læssefladen,  

 herunder forvæggen, skal være ud i eet.
Såfremt den transporterende enhed  

 omfatter et påhængskøretøj, skal dette være forsynet med en  

 tilkoblingsanordning, der hurtigt kan udløses, men dog være solid.
Den  

 transporterende enhed skal endvidere være forsynet med et effektivt  

 bremsesystem, der virker på alle hjul, som aktiveres ved hjælp af det  

 trækkende køretøjs driftsbremse, og som sikre, at påhængskøretøjet automatisk  

 standser ved brud på tilkoblingsanordningen.
 Motor og udstødningssystem skal opfylde bestemmelserne i randnummer 220  

 553 og 220 534 i supplement B.2.
 Brændstoftanken skal opfylde bestemmelserne i randnummer 220 532 i  

 supplement B.2.
 Materialer til fremstilling af førerhuset skal være i overensstemmelse med  

 forskrivterne i randnr. 220 531(1) i Supplement B.2.
 Supplerende varmeanlæg skal være i overensstemmelse med forskrifterne i  

 randnr. 220 536 i Supplement B.2.
Elektrisk udstyr 11 251 (1) Den elektriske belysning må højst have en nominel spænding på  

 24 V.
Begrænsninger i de transporterede mængder 11 401 Den samlede nettovægt i kg af det eksplosive stof, eller ved  

 eksplosive genstande, den samlede nettovægt af det eksplosive stof i samtlige  

 de genstande, der må transporteres i en enkelt transporterende enhed, er  

 underlagt de nedenfor anførte begrænsninger. (Om forbud mod sammenlæsning  

 henvises til randnummer 11 403 i ADR-konventionen).
Størst tilladte nettovægt i kg af det eksplosive stof for gods hørende  

 til klasse 1 KLASSE 2 Komprimerede, fordråbede eller under tryk opløste luftarter Specialudstyr 21 260 Ved transport af komprimerede eller flydende gasser, der er farlige  

 for åndedrætsorganerne eller som frembyder en fare for forgiftning, og som er  

 betegnet med bogstavet »t« i stofpregningnen, skal mandskabet være  

 udstyret med gasmasker (åndedrætsværn) af en type, der er egnet til at  

 beskytte mod de transporterede gasser.
KLASSE 5.1 Oxiderende stoffer Køretøjer, der anvendes til transport af farlige stoffer i faste eller  

 aftagelige tanke eller tankcontainere med en kapacitet på over 3.000  

 liter.
 51 220 Ved transport af væsker under punkt 1(a):
KLASSE 6.1 Giftige stoffer Specialudstyr 61 260 Ved enhver transport af anti-bankningsmidler til motorbrændstof  

 hørende til punkt 31(a) samt af beholdere, der har indeholdt sådanne stoffer,  

 skal føreren samtidig med transportdokumenterne have udleveret en  

 transportabel nødkasse med håndtag, som skal indeholde:
- tre eksemplarer af de skriftligt anvisninger med oplysning om, hvilke  

 foranstaltninger, der skal træffes i tilfælde af uheld under transporten (der  

 henvises til ADR-konventionens randnr. 61 385); - to par handsker og to par støvler af gummi eller egnet plast; - to gasmasker med en aktiv-kul patron med et indhold på 500 cm3; - en flaske (f.eks. af bakelit) med 2 kg kaliumpermanganat, mærket  

 »Opløses i vand før brug«; - seks papskilte med påskriften: »FARE - flygtig gift spildt.
Ingen  

 må nærme sig uden gasmaske«.
Denne påskrift skal være affattet på hvert  

 af de landes sprog, som berøres af transporten.
 Kassen skal anbringes i førerkabinen på et sted, hvor  

 dekontaminationsmandskabet let kan finde den.
SUPPLEMENT 2 Almindelige bestemmelser vedrørende konstruktion af køretøjer beregnet  

 til transport af farligt gods med bestemmelser for deres typegodkendelse,  

 hvor dette er behørigt 220 000 Før 01.01.95: Se side 13 under Elektrisk udstyr.
 220 300 (2) Køretøjstypen i henhold til det farlige gods, som køretøjet er  

 beregnet til at transportere, dvs.:
Type EX/II for køretøjer beregnet til transport af eksplosiver som  

 type II transportende enheder (se tandnummer 11 204); Type EX/III for køretøjer beregnet til transport af eksplosiver  

 som type III transportende enheder (se randnummer 11 204); Type FL for køretøjer beregnet til transport af væsker med et  

 flammepunkt ikke højere end 61 grader C eller brændbare gasser, i faste  

 tanke, aftagelige tanke eller beholderbatterier; Type OX for køretøjer beregnet til transport af stoffer af klasse  

 5.1, randnummer 2501, punkt 1(a), i faste tanke, aftagelige tanke eller  

 beholderbatterier; Type AT for køretøjer beregnet til transport af farligt gods i  

 tankcontainere med en kapacitet på mere end 3000 liter, eller køretøjer,  

 andre end typerne EX/II, EX/III,FL eller OX beregnet til transport af farligt  

 gods i faste tanke, aftagelige tanke eller beholderbatterier.
Afsnit 5 Tekniske bestemmelser 220 500 Motorkøretøjer og påhængskøretøjer beregnet til brug som  

 transporterende enheder til farlig gods skal, afhængigt af deres kategori og  

 type, opfylde følgende bestemmelser, i overensstemmelse med følgende tabel TABEL Elektrisk udstyr Før 01.01.95:
 220 000 til 220 511, 220 512, 220 513, 220 515, 220 516.
 220 000(a) til 220 511.
 220 000(c) til 220 516.
Almindelige bestemmelser 220 510 Den elektriske installation som en helhed skal opfylde  

 bestemmelserne i randnumrene 220 511 til 220 515 i overensstemmelse med  

 tabeller i randnummer 220 500 Ledningsnet 220 511 (1) Lederes tværsnit skal være tilstrækkelig til at forhindre  

 overhedning.
Ledere skal være passende isoleret.
Alle strømkredse skal være  

 beskyttet med sikringer eller automatiske strømbrydere, med undtagelse af  

 følgende:
- fra akkumulatoren til motorens koldstart/- og stopsystem - fra akkumulatoren til generatoren - fra generatoren til sikrings/- eller strømbryderboksen - fra akkumulatoren til startmotoren - fra akkumulatoren til retardersystemets kontrolbok (se randnummer 220  

 522 efterfølgende), hvis dette system er elektrisk eller elektromagnetisk.
 De ovenfor ubeskyttede kredsløb skal være så korte som muligt.
Hovedafbryder 220 512 (1) En afbryder, som afbryder de elektriske kredsløb, skal være  

 placeret så tæt ved akkumulatoren som muligt.
Akkumulatorer 220 513 Akkumulatorudgangene skal være elektrisk isoleret eller være  

 dækket af akkumulatorkassens isolerende dæksel.
Hvis akkumulatorerne ikke er  

 placeret under motorhjelmen, skal de være monteret i en ventileret kasse.
Fartskriver 220 514 Den elektriske forsyning til fartskriveren skal tilvejebringes via  

 en sikkerhedsbarriere, der er forbundet direkte til akkumulatoren.  

 Fartskriverens forsyningskredsløb, der forbliver strømførende når  

 hovedafbryderen er afbrudt, skal være egensikret i overensstemmelse med  

 forskrifterne i europæisk standard EN 50 020. Fartskriveren og  

 sikkerhedsbarieren skal opfylde forskrifterne for tilsluttet elektrisk udstyr  

 i overensstemmelse med europæisk standard EN 50 020.
 Permanent strømforsynede elektriske installationer.
 220 515 De dele af den elektriske installation, ud over fartskriveren, der  

 forbliver strømforsynet når hovedafbryderen er afbrudt, skal være egnet til  

 brug i et risikabelt område og skal opfylde de behørige forskrifter i  

 europæisk standard EN 50 014 og en af de europæiske standarder EN 50 015 til  

 50 020 eller EN 50 028. Forskrifterne for den relevante gasgruppe svarende  

 til det produkt, som transporteres, skal opfyldes.
Bestemmelser vedrørende den del af den elektriske installation, som er  

 anbragt bagved førerhuset 220 516 Hele installationen skal være sådan projekteret, udført og  

 beskyttet, at den ikke kan fremkalde nogen antændelse eller kortslutning ved  

 køretøjets normale brug, og sådan at disse risici kan minimeres i tilfælde af  

 stød eller deformation.
 I særdeleshed:
Ledningsnettet bagved førerhuset skal være beskyttet mod indtrykning,  

 afskrabning og gnidning under køretøjets nornale anvendelse.
Eksempler på  

 passende beskyttelser er vist efterfølgende på figurerne 1,2,3 og 4.  

 Imidlertid behøver sensorkabler til blokeringsfri bremser ikke nogen ekstra  

 beskyttelse.
(FIGUR 1) (FIGUR 2) (FIGUR 3) (FIGUR 4) Elektriske pærer med skruesokkel må ikke anvendes.
Elektrisk løfteanordning 220 517 Det elektriske udstyr til løfteanordning for bogieaksel skal være  

 installeret udenfor chassisrammen i en tæt kasse (se fodnote på side 12).
Bremseudstyr Almindelige bestemmelser 220 520 Ud over de følgende tekniske bestemmelser, som skal gælde i  

 overensstemmelse med tabellen i randnummer 220 500, skal motorkøretøjer og  

 påhængskøretøjer beregnet til brug som transporterende enheder til farligt  

 gods opfylde alle relevante tekniske bestemmelser, i ECE-regulativ nr. 13  

 eller Rådets direktiv nr. 71/320/EØF*) i deres seneste ændrede form gyldig på  

 tidspunktet på køretøjets godkendelse.
Blokeringsfri bremser 220 521 (1) Motorkøretøjer, med en tilladt totalvægt på mere end 16 tons  

 eller godkendt til sammenkobling med et påhængskøretøj med en tilladt  

 totalvægt på mere end 10 tons, skal være udstyret med blokeringsfri bremser  

 af kategori 1 i overensstemmelse med ECE-regulativ nr. 13, bilag 13, eller  

 med Rådets direktiv nr. 71/320/EØF(*).
Retardersystem 220 522 (1) Med et retardersystem menes et system, der er beregnet til at  

 stabilisere køretøjshastigheden på en lang hældning uden brug af drifts/-,  

 nød/- eller parkeringsbremsen.
Forebyggelse af brandrisiko Almindelige bestemmelser 220 530 Følgende tekniske bestemmelser skal være opfyldt i  

 overensstemmelse med tabellen i randnummer 220 500.
Førerhus 220 531 (1) Ved konstruktionen af førerhuset må kun anvendes materiale,  

 der ikke er let antændeligt.
Dette krav kan anses for at være opfyldt, hvis,  

 i overensstemmelse med proceduren specificeret i ISO Standard 3795:1989,  

 prøver af følgende førerhuskomponenter har en flammehastighed på højst 100  

 mm/min: sædepuder, sæderyglæn, sikkerhedsseler, loftindtræk, taglemme,  

 armlæn, indtræk på dør og på for/-, bag/- og sidepaneler, hylder,  

 nakkestøtter, gulvafdækninger, solskærme, gardiner, skærme,  

 hjulkasseafdækninger, motorumsafdækninger, madrasovertræk og ethvert andet  

 indendørs materiale, inklusiv hynder og kollisionsbeskyttende elementer, som  

 er beregnet til at absorbere energi ved kontakt med fører og passagerer i  

 tilfælde af påkørsel.
Brændstoftanke 220 532 Brændstoftankene til forsyning af køretøjets motor skal opfylde  

 følgende bestemmelser:
Motor 220 533 Den motor, som driver køretøjet, skal være således udstyret og  

 placeret, at enhver fare for lasten forårsaget af opvarmning eller antændelse  

 undgås.
Når der er tale om transport af eksplosive stoffer eller genstande  

 (køretøjstyper EX/II og EX/III) skal motoren være placeret foran opbygningens  

 forvæg; den kan dog tillades placeret under opbygningen, forudsat at dette  

 gøres på en sådan måde, at enhver opvarmning af lasten, selv lokal, undgås.
Udstødningssystem 220 534 Udstødningssystemet såvel som udstødningsrørene skal være ført  

 således eller beskyttes på en sådan måde, at enhver fare for lasten undgås  

 ved opvarmning eller antændelse.
Dele af udstødningssystemet, der er anbragt  

 direkte under brændstoftanken (diesel) skal have afstand hertil på mindst 100  

 mm eller være beskyttet af et termisk skjold.
I tilfælde af transport af  

 eksplosive stoffer eller genstande (køretøjstyper EX/II og EX/III) skal  

 udstødningssystemet være placeret foran opbygningens forvæg eller være  

 adskilt fra den lastbærende del af køretøjet ved en brandsikker og  

 varmeisolerende skærm.
I dette tilfælde skal udstødningsrørets munding være  

 rettet væk fra køretøjet.
Retardersystem 220 535 Køretøjer udstyret med retardersystemer, der afgiver høje  

 temperaturer og som er placeret bagved førerhusets bagvæg, skal være udstyret  

 med et termisk skjold, som er sikkert fastgjort og placeret mellem dette  

 system og tanken eller lasten, således at enhver opvarmning, selv lokal, af  

 tankoverfladen eller lasten undgås.
Desuden skal det termiske skjold beskytte  

 retardersystemet imod ethvert spild eller lækage, selv uheldsmæssigt, af  

 lasten.
For eksempel, en beskyttelse, der indbefatter et dobbeltvægget  

 skjold, vil blive anset som tilfredsstillende.
Supplerende varmeanlæg 220 536 Supplerende varmeanlæg til førerhuset skal være tilstrækkeligt  

 sikret ud fra et brandforebyggende synspunkt.
Det skal være placeret foran  

 den beskyttende vægt (førerhusets bagvæg). Varmeapparatet skal være placeret  

 så langt fremme og så højt som muligt (mindst 80 cm over gulvhøjde) og skal  

 være monteret med anordninger, der forhindrer enhver genstand i at komme i  

 kontakt med apparatets varme overflade eller med dets udstødningsrør.
Kun  

 apparater med udstyr til hurtig genstart af forbrændingsluftsventilatoren  

 (max. 20 sek.) må anvendes.
Hastighedsbegrænser 220 540 Motorkøretøjer (stive køretøjer og lastbiler til sættevogne) med  

 tilladt totalvægt på mere end 12 tons, skal være udstyret i overensstemmelse  

 med randnummer 10 261 med en hastighedsbegrænser i henhold til bestemmelserne  

 i ECE-regulativ nr. 89 eller i Rådets direktiver nr. 92/6/EØF og 92/24/EØF.  

 Den fastsatte hastighed V, som defineret i paragraf 2.1.2 i ECE-regulativ nr.  

 89, må ikke overstige 85 km/h.
Bilag 2 Periodisk eftersyn af tanke I henhold til ADR-randnummer 211 151 skal tanke og deres udstyr med faste  

 mellemrum underkastes periodiske eftersyn, der skal omfatte: Undersøgelse af  

 den ud- og indvendige tilstand og som hovedregel en hydraulisk trykprøve.
Godkendte prøvningssagkyndige til periodisk eftersyn (jfr. randnummer 211 154 Periodisk eftersyn af tanke skal udføres af een af følgende sagkyndige:
- Arbejdstilsynet - BAM (Bundesanstalt fuer Materialforschung und prufung) - bureau Veritas - Det Norske Veritas - Freie und Hansestadt Hamburg - Forde-Dantest CERT - Lloyd's Register of Shipping - Statens Provningsanstalt - TUEV (Technischer Ueberwachungs-Verein e.V.) Dog kan periodisk eftersyn af tanke, der er beregnet til at blive tømt  

 uden anvendelse af trykluft og til et prøvningstryk på det dobbelte af den  

 transporterede væskes statiske tryk, dog mindst det dobbelte af vands  

 statiske tryk (jf.
ADR-konventionens randnr. 211 123(1)), udføres af de af  

 Arbejdstilsynet godkendte sagkyndige (AS). Disse tanke er som regel  

 udelukkende godkendt til stoffer tilhørende klasse 3, pkt. 1 til 5, 31, 34 og  

 61(c) (med undtagelse af isopropylnitrat, n-propylnitrat og nitromethan),  

 f.eks. pkt. 3(b) (benzin m.fl.), pkt. 31(c) (dieselolie, fyrings-olie m.fl.),  

 og mindste prøvningstryk (bars overtryk over atmosfærens tryk) vil være:  

 Tankhøjde (m) x 2 x 0,1.
Terminer for periodiske eftersyn (jfr. randnumre 211 151m 211 255, 211 256, 211 650 og 211 750).
 Periodiske eftersyn skal normalt udføres efter 6 års drift og derefter  

 hvert 6. år.
 For tanke godkendt til transport af følgende stoffer skal periodisk  

 eftersyn udføres efter 3 års drift og derefter hvert 3. år:
 For tanke godkendt udelukkende til transport af følgende stoffer skal  

 periodisk efterysn udføres efter 6 års drift og derefter hvert 12. år:
 For tanke med vakuumisolering (kryotanke) kan den hydrauliske trykprøve og  

 kontrollen med den indvendige tilstand med den godkendte sagkyndiges  

 tilladelse erstattes med en tæthedsprøvning og en måling af vakuum.
 For tanke til transport af radioaktive stoffer (klasse 7) kan det  

 indvendige eftersyn erstattes af en efterprøvning af vægtykkelsen med  

 ultralyd med 3 års mellemrum.
Attestation for udført periodisk eftersyn (jfr. randnumre 211 154 og 211 160) Efter periodisk eftersyn med tilfredsstillende resultat skal tankens  

 mærkeplade eller selve tanken, hvis den er beregnet hertil, mærkes med dato  

 (2 cifre for måned, 2 cifre for årstal) samt stempel af den  

 prøvningssagkyndige, der har udført eftersynet, ligesom denne skal udstede en  

 attest, som viser resultatet af prøvningerne.
Særlige prøvninger og mærkninger af tanke (jfr. randnumre 211 850, 211 851 og 211 860).
 For tanke godkendt til transport af følgende stoffer er der krav om  

 særlige prøvninger og mærkninger:
 Kravene til disse tanke vil fremgå af de til ansøger tilsendte oplysninger  

 samt være anført på ADR-attestens bagside ved »Tankkontrol«.
Bilag 3 Tæthedsprøvning og driftskontrol for tanke og deres udstyr I henhold til ADR-randnummer 211 152 skal tanke og deres udstyr  

 tæthedsprøves, og udstyret skal kontrolleres for tilfredsstillende drift.
Godkendte prøvningssagkyndige til tæthedsprøvning og driftskontrol (jfr. randnummer 211 154).
 Tæthedsprøvning og driftskontrol skal udføres af de af Arbejdstilsynet  

 anerkendte sagkyndige (AS), eller en af de i bilag 2 nævnte godkendte  

 prøvningssagkyndige til periodisk eftersyn.
Terminer for tæthedsprøvning og driftskontrol (jfr. randnumre 211 152 og 211 255).
 Tæthedsprøvning og driftskontrol skal normalt udføres efter 3 års drift og  

 derefter hvert 3. år.
 For tanke godkendt udelukkende til transport af følgende stoffer skal der  

 foretages tæthedsprøvning 6 år efter hvert periodisk eftersyn:
Attestation for udført tæthedsprøvning og driftskontrol (jfr. randnummer 211 154).
 Efter udført tæthedsprøvning og driftskontrol med tilfredsstilende  

 resultat skal den prøvningssagkyndige udstede en attest.
 Denne attest skal medbringes til syn.
 Ved sammenfaldende terminer for periodiske eftersyn og for tæthedsprøvning  

 og driftskontrol kan attesten for periodisk eftersyn anvendes, hvis det af  

 denne fremgår, at også udstyret er kontrolleret for tilfredsstillende drift.
