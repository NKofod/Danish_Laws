 I medfør af lov nr. 963 af 9. december 1992 om Danmarks tiltrædelse af  

 aftale om Det Europæiske Økonomiske Samarbejdsområde § 2, stk. 1 og stk. 3,  

 fastsættes:
 § 1.  De i bilag 1 nævnte love og bekendtgørelser om  

 adgang for statsborgere fra Den Europæiske Unions medlemslande til udøvelse  

 af virksomhed som henholdsvis læge, tandlæge, sygeplejerske, jordemoder og  

 farmaceut i Danmark gælder tilsvarende for statsborgere fra Finland, Island,  

 Liechtenstein, Norge, Sverige og Østrig (EFTA-landene, bortset fra Schweiz)  

 på de vilkår, der er fastsat i EØS-aftalens artikel 30 med bilag VII.
 § 2.  Bekendtgørelsen træder i kraft dagen efter  

 offentliggørelse i Lovtidende og har virkning fra 1. januar 1994.
 Stk. 2.  For Liechtensteins vedkommende træder  

 bekendtgørelsen først i kraft, når Liechtenstein bliver endeligt medlem af  

 EØS-aftalen, jf. protokol af 9. marts 1993 om tilpasning af EØS-aftalens  

 artikel 1, stk. 2.
Sundhedsministeriet, den 16. august 1994 Torben Lund / Steen Loiborg Bilag 1 Oversigt over lovbestemmelser og bekendtgørelser vedrørende EØS-  

 statsborgeres adgang til forskellige erhverv inden for sundhedsvæsenet i  

 Danmark Lov om udøvelse af lægegerning, § 3 a, stk. 1, jf. lovbekendtgørelse nr.  

 426 af 19. august 1976 og den herefter hjemlede bekendtgørelse nr. 402 af 8.  

 juni 1989 om EF-borgeres adgang til udøvelse af lægegerning i Danmark.
 Lov nr. 276 af 26. maj 1976 om tandlæger, § 3, stk. 1, og den herefter  

 hjemlede bekendtgørelse nr. 33 af 25. januar 1980 om EF-statsborgeres adgang  

 til at udøve virksomhed som tandlæge i Danmark.
 Lov om sygeplejersker, § 3, stk. 1, jf. lovbekendtgørelse nr. 759 af 14.  

 november 1990, og den herefter hjemlede bekendtgørelse nr. 195 af 10. maj  

 1979 om EF-statsborgeres adgang til udøvelse af virksomhed som sygeplejerske  

 i Danmark.
 Lov nr. 671 af 13. december 1978 om jordemødre, § 3, stk. 1, og den  

 herefter hjemlede bekendtgørelse nr. 727 af 22. december 1982 om  

 EF-statsborgeres adgang til udøvelse af virksomhed som jordemoder i Danmark.
 Lov nr. 279 af 6. juni 1984 om apoteksvirksomhed, § 36, og den herefter  

 hjemlede bekendtgørelse nr. 318 af 20. juni 1988, som ændret ved  

 bekendtgørelse nr. 720 af 1. december 1988, om EF-statsborgeres adgang til  

 udøvelse af virksomhed som farmaceut i Danmark.
 Bekendtgørelse nr. 140 af 23. marts 1993 om ændring af forskellige  

 bekendtgørelser om EF-statsborgeres adgang til udøvelse af virksomhed som  

 læge, tandlæge, sygeplejerske og jordemoder samt farmaceut i Danmark som  

 følge af Tysklands genforening m.m.
 (* 1) Bekendtgørelsen indeholder bestemmelser, der gennemfører aftale af  

 2. maj 1992 om Det Europæiske Økonomiske Samarbejdsområde Del III om den fri  

 bevægelighed for personer, tjenesteydelser og kapital på sundhedsområdet (som  

 ændret ved protokol af 9. marts 1993 om tilpasning af EØS-aftalen), jf.  

 EU-Tidende L 1, 3. januar 1994, 94/1 og 94/2, særligt artikel 30 med bilag  

 VII vedrørende gensidig anerkendelse af eksamensbeviser, der henviser til de  

 for EØS-aftalen gældende EU-regler med overgangsbestemmelser for de enkelte  

 EFTA-medlemsstater.
