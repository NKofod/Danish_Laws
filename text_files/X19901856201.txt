 Pantebreve i motorkøretøjer, der efter motorkøretøjets anvendelse skal  

 stemples efter stempellovens § 57, skal forsynes med en påtegning herom, med  

 mindre denne anvendelse fremgår af registreringsattesten.
 Efter stempellovens § 57, stk. 1, er hovedreglen, at dokumenter om pant i  

 løsøre skal stemples med 1,5 pct.
 I stempellovens § 57 A, stk. 1, jfr. stk. 5, er der imidlertid en  

 undtagelsesregel om, at dokumenter, der giver pant i personbiler til privat  

 personbefordring , skal stemples med 4 pct.
 Reglen blev indsat i stempelloven ved lov nr. 699 af 17. oktober 1986.  

 Efter bemærkningerne til lovforslaget omfatter reglen i stempellovens § 57 A  

 om pantebreve i personbiler til privat personbefordring ikke pantebreve i  

 last- og varevogne, busser, hyrevogne, udlejningsbiler og skolevogne.
I forbindelse med administrationen af reglen om pantebreve i personbiler  

 til privat personbefordring har det hidtil været af betydning, hvilken  

 anvendelse af en bil, der er anført på registreringsattesten.
Er der under  

 anvendelse anført privat personkørsel, har det hidtil været praksis, at et  

 løsøreejerpantebrev med pant i bilen skulle stemples med 4 pct. i henhold til  

 § 57 A.
Fra 1. februar 1989 er der i forbindelse med registreringen af  

 motorkøretøjer indført nye betegnelser for art og anvendelse.
De nye  

 betegnelser har medført, at registreringsattesterne ikke i alle tilfælde kan  

 anvendes som dokumentation, når pantebreve i last- og varevogne, busser,  

 hyrevogne, udlejningsbiler og skolevogne stemples efter stempellovens § 57.
 Told- og Skattestyrelsen skal derfor tillade, at pantebreve i last- og  

 varevogne, busser, hyrevogne, udlejningsbiler og skolevogne forsynes med en  

 påtegning om, at de er stempelpligtige efter stempellovens § 57.
 Påtegningen skal angive motorkøretøjets anvendelse og kan have følgende  

 udformning:
 »Varevogn stempelpligtig efter stpl. § 57«.
