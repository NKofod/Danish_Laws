Bekendtgørelse  

 om forretningsorden for Rådet for  

  

 Etniske Minoriteter I medfør af § 44, stk. 6, i lov om integration  

 af udlændinge i Danmark (integrationsloven), jf. lovbekendtgørelse nr. 839 af  

 5. september 2005, fastsættes:
Kapitel 1 Rådets formål og opgaver § 1.  

  

 Rådet for Etniske Minoriteter har til opgave at rådgive ministeren for  

 flygtninge, indvandrere og integration om spørgsmål af betydning for  

 flygtninge  

 og indvandrere.
 Stk. 2.  

  

 Med henblik  

 på varetagelse af rådets opgaver skal rådet holde sig orienteret om spørgsmål  

 af betydning for flygtninge og indvandrere, herunder om den kommunale  

 integrationsindsats.
 Stk. 3.  

  

 Rådet kan  

 af egen drift eller efter anmodning undersøge forhold, der falder inden for  

 rådets formål samt foreslå foranstaltninger til ændring af sådanne forhold.  

 Rådet kan i forbindelse hermed anmode om oplysninger hos statslige  

 institutioner om, hvilke tiltag der er foretaget eller påtænkes foretaget i  

 spørgsmål vedrørende etniske minoriteter.
Stk. 4.  

  

 Rådet kan  

 ikke udtale sig om enkeltsager.
Rådet kan dog udtale sig om principielle  

 spørgsmål på baggrund af enkeltsager.
 Stk. 5.  

  

 Rådet kan  

 afgive udtalelser og lignende til offentlige myndigheder og andre om  

 spørgsmål  

 af betydning for flygtninge og indvandrere.
 Stk. 6.  

  

 Rådet kan  

 holde møder med beslutningstagere, myndigheder, interessegrupper, medier og  

 organisationer, herunder minoritetsorganisationer.
Kapitel 2 Rådets sammensætning og konstitution § 2.  

  

 Rådet består af 14 medlemmer valgt af Repræsentantskabet for Rådet for  

 Etniske  

 Minoriteter, jf. integrationslovens § 44, stk. 1, 1. pkt.
Stk. 2.  

  

 Ministeren  

 for flygtninge, indvandrere og integration udpeger i medfør af  

 integrationslovens § 44, stk. 3, to tilforordnede medlemmer fra  

 Ministeriet for Flygtninge, Indvandrere og Integration.
De tilforordnede  

 medlemmer har ikke stemmeret.
§ 3.  

  

 Rådet afholder sit konstituerende møde snarest efter, at repræsentantskabet  

 har  

 valgt rådets medlemmer.
Ministeriet for Flygtninge, Indvandrere og  

 Integration  

 indkalder senest 14 dage før mødets afholdelse til det konstituerende møde.
§ 4.  

  

 Rådet vælger efter reglerne i § 24, stk. 1, i lov om kommunernes  

 styrelse på det konstituerende møde en formand og to næstformænd blandt sine  

 medlemmer.
Formanden bemyndiger en af næstformændene til at træde i  

 formandens  

 sted, når denne er forhindret.
Stk. 2.  

  

 Der  

 foretages fornyet formands- eller næstformandsvalg, hvis formanden eller en  

 af  

 næstformændene dør eller udtræder af rådet, eller hvis 10 af rådets medlemmer  

 beslutter dette.
Det samme gælder, hvis formanden eller en af næstformændene  

 ekskluderes af rådet, jf. § 5.
 § 5.  

  

 Hvis et medlem af rådet ikke har deltaget i mindst to ud af de seks seneste  

 møder i rådet, kan det pågældende medlem ekskluderes af rådet, hvis ¾ af de  

 fremmødte medlemmer på det møde i rådet, hvor afstemningen om eksklusionen  

 afholdes, stemmer for eksklusion.
 Stk. 2.  

  

 Stk. 1  

 finder ikke anvendelse, hvis det pågældende medlems fravær skyldes sygdom hos  

 medlemmet eller sygdom eller dødsfald i den nærmeste familie.
 § 6.  

  

 Et  

 medlem af rådet kan efter godkendelse af formandskabet bevilges orlov fra  

 rådet.
§ 7.  

  

 Rådet kan nedsætte arbejdsgrupper med deltagelse af rådets eller  

 repræsentantskabets medlemmer.
I denne forbindelse kan rådet endvidere  

 benytte  

 sig af ekspertise fra enkeltpersoner eller relevante institutioner m.v.
Stk. 2.  

  

 Rådet kan  

 endvidere udpege medlemmer til arbejdsgrupper og udvalg nedsat af andre end  

 rådet og repræsentantskabet.
Der kan udpeges personer, som ikke er medlem af  

 rådet eller repræsentantskabet, til at repræsentere rådet.
Kapitel 3 Rådets virksomhed § 8.  

  

 Det  

 tilstræbes, at Rådet for Etniske Minoriteter afholder møde mindst seks gange  

 om  

 året.
Den ordinære møderække fastlægges ved rådets første møde i et  

 kalenderår.
 Stk. 2.  

  

 Rådet kan  

 afholde ekstraordinært møde, hvis formanden finder det fornødent, eller hvis  

 mindst fem medlemmer fremsætter anmodning herom ved henvendelse til formanden  

 eller sekretariatet, jf. § 12.
§ 9.  

  

 Formanden og næstformændene forbereder i samarbejde rådets møder og indkalder  

 medlemmerne samt udsender dagsorden og relevante bilag senest syv dage før  

 mødets afholdelse.
Indkaldelse til og udsendelse af materiale til  

 ekstraordinære møder kan ske med kortere varsel.
 Stk. 2.  

  

 Et medlem  

 af rådet kan få optaget en sag på dagsordenen ved at sende forslaget til  

 formanden eller sekretariatet, jf. § 12, senest 10 dage før mødets  

 afholdelse.
Stk. 3.  

  

 En sag, der  

 ikke har været optaget på dagsordenen, kan behandles, hvis formanden finder,  

 at  

 sagen ikke tåler opsættelse, og hvis dette kan tiltrædes af et flertal af de  

 fremmødte medlemmer af rådet.
En sag, der ikke har været optaget på  

 dagsordenen, kan endvidere behandles, hvis der er enighed herom blandt rådets  

 medlemmer.
Dette gælder dog ikke sager om eksklusion af medlemmer af rådet,  

 jf.  

 § 5.
 § 10.  

  

 Rådets møder er ikke offentlige.
 Stk. 2.  

  

 Rådet kan  

 invitere særligt sagkyndige til at deltage i rådets møder i det omfang, det  

 skønnes nødvendigt.
 § 11.  

  

 Rådets møder ledes af formanden og i dennes fravær af den af næstformændene,  

 som er blevet bemyndiget til at træde i formandens sted, jf. § 4,  

 stk. 1,  

 2. pkt.
 § 12.  

  

 Rådet er beslutningsdygtigt, når mødelederen samt seks andre  

 stemmeberettigede  

 medlemmer er til stede.
Stk. 2.  

  

 Rådets  

 medlemmer kan kun deltage i rådets afstemninger, når de er til stede under  

 disse.
Hvis et medlem er forhindret i at deltage i et møde, kan medlemmet  

 inden  

 mødet skriftligt ytre sig om de på dagsordenen optagne sager.
Mødelederen  

 afgør  

 i sådanne tilfælde, om afstemning skal afholdes eller udskydes til det  

 efterfølgende møde.
Stk. 3.  

  

 Rådets  

 beslutninger træffes ved stemmeflertal.
Ved stemmelighed er mødelederens  

 stemme  

 afgørende.
 Stk. 4.  

  

 Afstemning  

 foregår ved håndsoprækning, medmindre et medlem kræver, at afstemningen  

 foregår  

 skriftligt.
§ 13.  

  

 Der optages referat af rådets beslutninger.
Et mindretal kan kræve sin  

 opfattelse i forhold til en konkret beslutning tilført referatet.
Udkast til  

 referat udsendes snarest efter mødets afholdelse til rådets medlemmer.
Stk. 2.  

  

 Et referat  

 betragtes som godkendt, medmindre et eller flere medlemmer af rådet på det  

 førstkommende rådsmøde protesterer herimod.
Det godkendte referat udsendes  

 til  

 rådets medlemmer og samtlige integrationsråd.
Kapitel 4 Sekretariatsbetjeningen af rådet § 14.  

  

 Ministeren for flygtninge, indvandrere og integration drager omsorg for  

 sekretariatsbetjeningen af rådet, herunder for udsendelse af rådets  

 udtalelser  

 og referater.
Ministeriet for Flygtninge, Indvandrere og Integration holder  

 endvidere i fornødent omfang rådet orienteret om emner, der ligger inden for  

 rådets formål.
Kapitel 5 Økonomiske forhold vedrørende rådets virksomhed § 15.  

  

 Formanden oppebærer vederlag for sit hverv i overensstemmelse med de gældende  

 regler i Finansministeriets cirkulære af 2. november 1998 om særskilt  

 vederlag  

 m.v.
Stk. 2.  

  

 Rådets  

 øvrige medlemmer modtager i forbindelse med deltagelse i møder i rådet eller  

 i  

 udvalg, hvori de deltager efter anmodning fra rådet, erstatning for  

 dokumenteret tabt arbejdsfortjeneste efter reglerne i § 16 a,  

 stk. 3,  

 i lov om kommunernes styrelse.
Ministeriet for Flygtninge, Indvandrere og  

 Integration afgør, om erstatningskravet er berettiget.
 Stk. 3.  

  

 I  

 forbindelse med deltagelse i møder, kurser og seminarer i eller for rådet  

 ydes  

 der rådets medlemmer godtgørelse for udgifter efter bestemmelserne i  

 Finansministeriets cirkulære af 30. juni 2000 om tjenesterejseaftalen.
Kapitel 6 Forskellige bestemmelser § 16.  

  

 Rådet udarbejder hvert år en skriftlig beretning over sin virksomhed.  

 Beretningen skal indeholde en redegørelse for rådets arbejde i det foregående  

 år, regnskab for det foregående år, oversigter over rådets sammensætning og  

 deltagelse i interne og eksterne udvalg og arbejdsgrupper samt eventuelt  

 afsnit  

 om emner, som rådet anser for væsentlige.
 Stk. 2.  

  

 Rådet skal  

 endvidere i sin beretning redegøre for, hvilke emner rådet navnlig har til  

 hensigt at beskæftige sig med i det kommende år.
 § 17.  

  

 Medlemmerne af rådet er omfattet af forvaltningslovens regler om inhabilitet.
 Stk. 2.  

  

 Et medlem,  

 der er bekendt med, at der for den pågældendes vedkommende foreligger forhold  

 som nævnt i forvaltningslovens § 3, stk. 1, skal snarest muligt  

 underrette rådet herom, medmindre det er åbenbart, at forholdet er uden  

 betydning, jf. forvaltningslovens § 6, stk. 1.
 § 18.  

  

 Rådets medlemmer, suppleanter og personer, som deltager i rådets møder, jf.  

 § 10, stk. 2, har tavshedspligt efter lovgivningens almindelige  

 regler herom.
Kapitel 7 Ikrafttræden § 19.  

  

 Bekendtgørelsen træder i kraft den 1. marts 2006.
 Stk. 2.  

  

 Samtidig  

 ophæves bekendtgørelse nr. 553 af 29. juni 1999 om forretningsorden for Rådet  

 for Etniske Minoriteter.
