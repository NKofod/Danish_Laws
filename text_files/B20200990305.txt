BL 5-50 Bestemmelser om luftfartøjsoperatører som ikke er omfattet af EU-AIR-OPS Udgave 6, 25. november 2020 I medfør af § 82, § 149, stk. 8, og § 153, stk. 1, i lov om luftfart, jf. lovbekendtgørelse nr. 1149 af 13. oktober 2017, som er sat i kraft for Færøerne ved kongelig anordning, jf. anordningsbekendtgørelse nr. 1373 af 4. december 2013, som senest ændret ved anordning nr. 996 af 25. august 2017, og som er sat i kraft for Grønland ved lov, jf. lovbekendtgørelse nr. 408 af 11. september 1985, som senest ændret ved anordning nr. 1268 af 28. november 2017, fastsættes efter bemyndigelse i henhold til § 6, stk. 1, i bekendtgørelse nr. 1525 af 13. december 2019 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:
1. Referencedokumenter 1.1. Europa-Parlamentets og Rådets forordning (EU) nr. 2018/1139 af 4. juli 2018 om fælles regler for civil luftfart og oprettelse af Den Europæiske Unions Luftfartssikkerhedsagentur og om ændring af forordning (EF) nr. 2111/2005, (EF) nr. 1008/2008, (EU) nr. 996/2010, (EU) nr. 376/2014 og direktiv 2014/30/EU og 2014/53/EU og om ophævelse af forordning (EF) nr. 552/2004 og (EF) nr. 216/2008 og Rådets forordning (EØF) nr. 3922/91 i det følgende benævnt EU-rammeforordning.
1.2. Kommissionens forordning (EU) nr. 965/2012 af 5. oktober 2012 om fastsættelse af tekniske krav og administrative procedurer for flyveoperationer i henhold til Europa-Parlamentets og Rådets forordning (EF) nr. 216/2008 som ændret ved a.
Kommissionens forordning (EU) nr. 800/2013 af 14. august 2013.
b.
Kommissionens forordning (EU) nr.71/2014 af 27. januar 2014.
c.
Kommissionens forordning (EU) nr. 83/2014 af 29. januar 2014.
d.
Kommissionens forordning (EU) nr. 379/2014 af 7. april 2014.
e.
Kommissionens forordning (EU) nr. 2015/140 af 29. januar 2015.
f.
Kommissionens forordning (EU) nr. 2015/640 af 23. april 2015.
g.
Kommissionens forordning (EU) nr. 2015/1329 af 31. juli 2015.
h.
Kommissionens forordning (EU) nr. 2015/2338 af 11. december 2015.
i.
Kommissionens forordning (EU) nr. 2016/1199 af 22. juli 2016.
j.
Kommissionens forordning (EU) nr. 2017/363 af 1. marts 2017.
k.
Kommissionens forordning (EU) nr. 2018/394 af 13. marts 2018.
l.
Kommissionens forordning (EU) nr. 2018/1042 af 23. juli 2018.
m.
Kommissionens gennemførelsesforordning (EU) nr. 2018/1975 af 14. december 2018.
n.
Kommissionens gennemførelsesforordning (EU) nr. 2019/1384 af 24. juli 2019.
o.
Kommissionens gennemførelsesforordning (EU) nr. 2019/1387 af 1. august 2019.
 Berigtiget ved:
a.
Berigtigelse, EUT L 145 af 8.6.2017, s. 26 (379/2014).
b.
Berigtigelse, EUT L 230 af 6.9.2019, s. 10 (2019/1384).
 i det følgende benævnt EU-AIR-OPS.
1.3. Europa-Parlamentets og Rådets forordning (EF) nr. 1008/2008 af 24. september 2008 om fælles regler for driften af lufttrafiktjenester i Fællesskabet som ændret ved a.
Europa-Parlamentets og Rådets forordning (EF) nr. 2018/1139 af 4. juli 2018.
b.
Europa-Parlamentets og Rådets forordning (EF) nr. 2019/2 af 11. december 2018.
c.
Europa-Parlamentets og Rådets forordning (EF) nr. 2020/696 af 25. maj 2020.
 i det følgende benævnt licensforordningen.
 Hvor der i EU-AIR-OPS henvises til licensforordningen, menes der også koncession i henhold til luftfartslovens § 75.
 1.4. BL 5-00 Bestemmelser vedrørende definitioner for flyveoperationer (BL 5-serien).
 1.5. BL 1-12 Bestemmelser om luftdygtighedsbevis og flyvetilladelse samt certificeringskrav og udstyrskrav.
 Hvor der i EU-AIR-OPS henvises til forordning 1332/2011 og 748/2012, skal der tillige henvises til BL 1-12 Bestemmelser om luftdygtighedsbevis og flyvetilladelse samt certificeringskrav og udstyrskrav.
 1.6. BL 2-4 Bestemmelser om gennemførelse af forordning 1321/2014 om vedvarende luftdygtighed af luftfartøjer og luftfartøjsmateriel-, dele- og apparatur og om godkendelse af organisationer og personale, der deltager i disse opgaver på Færøerne og Grønland.
 Hvor der i EU-AIR-OPS henvises til forordning 1321/2014, skal der tillige henvises til BL 2-4 Bestemmelser om gennemførelse af forordning 1321/2014 om vedvarende luftdygtighed af luftfartøjer og luftfartøjsmateriel-, dele- og apparatur og om godkendelse af organisationer og personale, der deltager i disse opgaver på Færøerne og Grønland.
 1.7. BL 6-1 Bestemmelser om flyvebesætninger i civil luftfart, som ikke er omfattet af EU-FCL.
 1.8. BL 6-68 Bestemmelser om godskrivning af viden, kunnen og erfaring opnået under tjeneste som pilot i det danske forsvar.
 Hvor der i EU-AIR-OPS henvises til forordning 1178/2011, skal der tillige henvises til BL 6-1 Bestemmelser om flyvebesætninger i civil luftfart, som ikke er omfattet af EU-FCL og BL 6-68 Bestemmelser om godskrivning af viden, kunnen og erfaring opnået under tjeneste som pilot i det danske forsvar.
 1.9. BL 7-1 Bestemmelser om lufttrafikregler.
 1.10. BL 7-100 Bestemmelser, der supplerer SERA-forordningen.
 Hvor der i EU-AIR-OPS henvises til forordning 923/2012, skal der tillige henvises til BL 7-1 Bestemmelser om lufttrafikregler og BL 7-100 Bestemmelser der supplerer SERA-forordningen.
 1.11. BL 8-10 Bestemmelser for Færøerne og Grønland om indberetning af visse flyvesikkerhedsmæssige hændelser, som ikke har medført et havari eller en alvorlig hændelse.
 Hvor der i EU-AIR-OPS henvises til indberetning i henhold til forordning 376/2014, menes der også indberetning i henhold til BL 8-10 Bestemmelser for Færøerne og Grønland om indberetning af visse flyvesikkerhedsmæssige hændelser, som ikke har medført et havari eller en alvorlig hændelse.
1.12. De dokumenter, der er nævnt i pkt. 1.1 til 1.3, findes på den Europæiske Unions hjemmeside www.eur-lex.europa.eu.
Dokumentet, der er nævnt i punkt 1.2, fremgår desuden af bilag til denne BL.
 1.13. De dokumenter, der er nævnt i pkt. 1.4 til 1.11, findes på Trafik-, Bygge- og Boligstyrelsens hjemmeside www.tbst.dk og tillige på www.retsinformation.dk.
2. Anvendelsesområde 2.1. Denne BL finder anvendelse på:
a.
Luftfartøjsoperatører hjemmehørende i Grønland eller på Færøerne.
b.
Luftfartsforetagender hjemmehørende i Danmark, Grønland eller på Færøerne som udfører erhvervsmæssig lufttransport i forbindelse med militær-, told-, politi-, eftersøgnings- og rednings-, brandsluknings, kystvagts- eller lignende aktiviteter og tjenester.
3. Definitioner Den kompetente myndighed:
Hvor der i EU-AIR-OPS benævnes den kompetente myndighed, betyder det Trafik-, Bygge- og Boligstyrelsen, jf.
EU-rammeforordning, artikel 62, stk. 2.
 Luftfartøjsoperatør:
 Ved luftfartøjsoperatør forstås i denne BL enhver juridisk eller fysisk person, der opererer eller har til hensigt at operere med et eller flere luftfartøjer.
 Luftfartsforetagende:
 En juridisk person, et selskab eller andet foretagende, der har til formål at beskæftige sig med flyvevirksomhed.
4. Ikraftsættelse af regler for luftfartøjsoperatører, der ikke er omfattet af EU-AIR-OPS 4.1. EU-AIR-OPS gælder i sin helhed for luftfartøjsoperatører hjemmehørende i Grønland eller på Færøerne.
 4.2. For luftfartsforetagender nævnt i afsnit 2.1, litra b, gælder bestemmelserne i EU-AIR-OPS vedrørende erhvervsmæssig lufttransport.
 4.3. Luftfartøjsoperatører omfattet af denne BL skal anvende EU-AIR-OPS i stedet for tilsvarende regler i øvrige BLer.
5. Særligt om eftersøgnings- og redningstjeneste 5.1. Luftfartsoperatører og luftfartsforetagender med licens i medfør af Licensforordningen eller koncession til erhvervsmæssig luftfart og med certifikat udstedt i medfør af EU-AIR-OPS kan uden særlig tilladelse efter luftfartslovens § 75 udvide deres driftsspecifikationer til at omfatte eftersøgnings- og redningstjeneste.
 5.2. De gældende bestemmelser i EU-AIR-OPS om flyvningernes udførelse kan tilsidesættes, hvis det er nødvendigt for udførelsen af eftersøgnings- og redningstjenesten.
 5.3. I tilfælde omfattet af afsnit 5.2 i denne BL eller tilfælde hvor der er krævet særbehandling af lufttrafiktjenesten skal luftfartøjsoperatøren inden 8 dage efter hændelsen, som gav anledning til tilsidesættelsen, fremsende rapport herom til Trafik-, Bygge- og Boligstyrelsen som redegør for konkrete tilsidesatte bestemmelser samt omstændighederne omkring og begrundelsen for tilsidesættelsen.
6. Dispensation Trafik-, Bygge- og Boligstyrelsen kan i særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for de pågældende bestemmelser, herunder internationale regler på området, jf.
EU-rammeforordningens artikel 71.
7. Klageadgang Afgørelser truffet af Trafik-, Bygge- og Boligstyrelsen efter denne BL kan ikke indbringes for Transportministeren eller anden administrativ myndighed, jf. bekendtgørelse nr. 1525 af 13. december 2019 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter.
8. Straffebestemmelser 8.1. Overtrædelse af denne BLs afsnit 4.1-4.3 og 5.3 samt EU-AIR-OPS straffes med bøde eller fængsel i indtil 2 år, jf. luftfartslovens § 149, stk. 8.
 8.2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
9. Ikrafttræden 9.1. Denne BL træder i kraft den 1. januar 2021.
 9.2. BL 5-50, udgave 5, af 6. juni december 2014 om Bestemmelser om godkendelse af luftfartsforetagender til at udføre erhvervsmæssig lufttransport, som ikke er omfattet af EU-AIR-OPS ophæves.
