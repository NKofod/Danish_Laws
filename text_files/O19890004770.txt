Resumé A anmodede Budgetdepartementet (B) om aktindsigt i "de  

 sager, der må være i B" vedrørende tillægsbevillingsforslagene i 1984,  

 1985, 1986 og 1987. Sagerne blev senere præciseret til forskellige konti.
 B afslog anmodningen under henvisning til offentlighedslovens §  

 10, nr. 2, og § 7, nr. 1 og 2. B anførte, dels at nogle dokumenter var  

 ministeriets interne notater om de modtagne bidrag, dels at andre dokumenter  

 var sendt af Arbejdsministeriet som bidrag til de pågældende års  

 tillægsbevillingslovforslag;  

 endelig var andre dokumenter modtaget fra Statens Regnskabsdirektorat og  

 dermed  

 udvekslet inden for samme myndighed.
 De dokumenter, der var udarbejdet i B vedrørende bevillingskonti  

 alene til B's eget brug, måtte efter ombudsmandens mening anses for interne  

 og  

 således ikke undergivet aktindsigt, jf. offentlighedslovens § 7.
 De dokumenter, der var modtaget fra Arbejdsministeriet, måtte  

 anses for eksterne og ikke omfattet af § 7. Da dokumenterne angik lovgivning  

 -  

 tillægsbevillingslove - og var udvekslet mellem ministerier, kunne  

 dokumenterne  

 dog undtages i henhold til § 10, nr. 2.
 Denne del af B's afgørelse gav derfor ikke ombudsmanden grundlag  

 for kritik.
Statens Regnskabsdirektorat måtte efter ombudsmandens mening  

 anses for en myndighed med almindelig direktoratsstatus og i lighed med  

 centraladministrationens øvrige direktorater og styrelser anses som en  

 selvstændig  

 myndighed i forhold til det pågældende departement.
De dokumenter, der var  

 sendt fra direktoratet til B, måtte derfor anses for eksterne og kunne ikke  

 undtages i henhold til § 7. Dokumenterne var ej heller omfattet af § 10, nr.  

 2,  

 da der her var tale om brevveksling mellem et ministerium og et direktorat.  

 Ombudsmanden henstillede til B at træffe ny afgørelse vedrørende disse  

 dokumenter  

 på grundlag af det anførte.
For såvel de dokumenter, der kunne undtages fra aktindsigt i henhold  

 til § 7, som de dokumenter, der kunne undtages efter § 10, nr. 2, gælder  

 ekstraheringspligten, jf. § 11, stk. 1. Denne bestemmelse måtte antages ikke  

 at have været taget i betragtning ved behandlingen af A's anmodning om  

 aktindsigt, hvilket ombudsmanden betragtede som en fejl.
Ombudsmanden  

 henstillede, at B i forbindelse med fornyet behandling af anmodningen tog  

 stilling til, om dele af dokumenterne skulle udleveres i henhold til § 11,  

 stk.  

 1. (J.nr. 1989-416-23).
 Budgetdepartementet afslog forenings anmodning om aktindsigt  

 i henhold til undtagelsesbestemmelserne i offentlighedslovens § 7 og § 10,  

 nr.  

 2.
 Foreningen A klagede over Finansministeriet,  

 Budgetdepartementets afslag i skrivelse af 9. februar 1989 på foreningens  

 anmodning om aktindsigt i en række sager vedrørende  

 tillægsbevillingslovforslagene  

 for årene 1984-87.
 Det fremgik af de  

 foreliggende oplysninger, at A i et brev af 10. januar 1989 anmodede  

 Budgetdepartementet om aktindsigt i "de sager, der må være i  

 Budgetdepartementet  

 i relation til tillægsbevillingsforslagene 1984, 1985, 1986 og 1987".  

 Foreningen præciserede, at foreningen især havde interesse i materiale i  

 forbindelse med nogle bestemte konti under Arbejdsministeriet.
Budgetdepartementet afslog  

 ansøgningen i et brev af 9. februar 1989 og henviste til offentlighedslovens  

 §  

 10, navnlig nr. 2, og § 7, nr. 1 og 2. I en skrivelse af 28. februar 1989 til  

 foreningen og i udtalelsen til mig har departementet uddybet begrundelsen.
I  

 skrivelsen af 28. februar 1989 anførte ministeriet blandt andet:
"De akter, der således  

 er undtaget fra aktindsigt, vedrører Arbejdsministeriets fremsendelse af  

 bidrag til de pågældende års tillægsbevillingslovforslag, og de dokumenter,  

 hvorom der er nægtet aktindsigt i medfør af offentlighedslovens § 7 nr. 1, er  

 ministeriets interne notater om de modtagne bidrag.
Der ses ikke efter  

 Finansministeriets  

 opfattelse at være nogen relevans i sagen med hensyn til den af Dem anførte  

 ekstraheringspligt efter offentlighedslovens § 11.
De anfører, at henvisningen  

 til offentlighedslovens § 7 stk. 2 (om brevveksling mellem forskellige  

 enheder  

 inden for samme myndighed) er uforståelig.
Finansministeriet skal hertil  

 oplyse, at henvisningen sigter til de edb-udskrifter af  

 tillægsbevillingsbidragene, der løbende fremsendes mellem Budgetdepartementet  

 og Regnskabsdirektoratet." I en udtalelse til mig i  

 anledning af klagen henviste departementet yderligere til følgende:
 "(A) har ikke krav på at se "brevveksling  

 mellem ministerier om lovgivning, herunder bevillingslove"  

 (offentlighedslovens  

 § 10 nr. 2). Derfor er breve med bidrag til tillægsbevillingslovforslag og  

 totalrammeredegørelser udeladt.
 Der er ikke krav på at se "dokumenter, der  

 udarbejdes af en myndighed til eget brug". (offentlighedslovens § 7 nr.  

 1). Derfor er Budgetdepartementets notater om de modtagne bidrag til  

 tillægsbevillingslovforslag  

 udeladt.
 Der er ikke "krav på at se brevveksling mellem forskellige  

 enheder inden for samme myndighed". (offentlighedslovens § 7 nr. 2).  

 Derfor er oversendelser af edb-udskrifter mellem Budgetdepartementet og  

 Statens  

 Regnskabsdirektorat udeladt.
Herefter er der ikke andre  

 akter at give (A) indsigt i." A gjorde under sagen  

 gældende, at det hensyn der ligger bag undtagelsesbestemmelsen i § 10, nr. 2  

 -  

 hensynet til den politiske beslutningsproces - ikke gør sig gældende i  

 forbindelse med de sager, hvori foreningen har søgt om aktindsigt.
Desuden  

 påberåbte foreningen sig, at der er ekstraheringspligt i henhold til lovens §  

 11, og at i hvert fald dele af dokumenterne er undergivet aktindsigt.
Endelig  

 anførte foreningen, at offentlighedslovens § 4, stk. 1, 2. pkt., åbner  

 mulighed for, at der ydes "meroffentlighed", og at der kunne være  

 anledning til at yde aktindsigt efter denne regel, idet der ikke var  

 betænkeligheder  

 forbundet med udlevering af dokumenterne.
 I en skrivelse til A udtalte  

 jeg følgende:
 "Ifølge offentlighedslovens  

 § 4, stk. 1, 1. pkt., kan enhver med de undtagelser, der er nævnt i §§ 7-14,  

 forlange at blive gjort bekendt med de dokumenter, der er indgået til eller  

 oprettet af en forvaltningsmyndighed som led i administrativ sagsbehandling i  

 forbindelse med dens virksomhed.
I 2. pkt. i samme stykke er  

 der bestemt, at "en forvaltningsmyndighed kan give aktindsigt i videre  

 omfang, medmindre andet følger af regler om tavshedspligt." I den foreliggende sag er  

 spørgsmålet, om Budgetdepartementet kunne afslå foreningens ansøgning i  

 henhold til undtagelsesbestemmelserne i § 7 og 10, nr. 2.
 Disse bestemmelser har  

 følgende indhold:
"§ 7. Retten til  

 aktindsigt omfatter ikke en myndigheds interne arbejdsdokumenter.
Som interne  

 arbejdsdokumenter anses 1) dokumenter, der udarbejdes  

 af en myndighed til eget brug.
2) brevveksling mellem  

 forskellige enheder inden for samme myndighed." ...
 "§ 10. Retten til  

 aktindsigt omfatter ikke:
 ...
 2) Brevveksling mellem  

 ministerier om lovgivning, herunder bevillingslove.
... " Endvidere rejser sagen  

 spørgsmål om anvendelsen af lovens § 11, stk. 1, der har følgende indhold:
"§ 11. Oplysninger i  

 dokumenter, der er omfattet af § 7 og § 10, nr. 1-5, om faktiske  

 omstændigheder, der er af væsentlig betydning for sagsforholdet, skal uanset  

 disse bestemmelser meddeles i overensstemmelse med lovens almindelige  

 regler." 1) Det følger af bestemmelsen  

 i § 7, at dokumenter, der er udarbejdet i Budgetdepartementet vedrørende de  

 nævnte bevillingskonti alene til departementets eget brug, ikke er undergivet  

 aktindsigt.
Derimod er dokumenter, departementet har afgivet til eller  

 modtaget fra andre myndigheder eller private, eksterne og således ikke  

 omfattet  

 af denne undtagelsesbestemmelse.
En del af dokumenterne i de  

 sager, foreningen har søgt aktindsigt i, er udvekslet mellem  

 Budgetdepartementet og Arbejdsministeriet.
Disse dokumenter er eksterne og  

 følgelig  

 ikke omfattet af § 7. Dokumenterne angår imidlertid lovgivning -  

 tillægsbevillingslove - og er desuden alene udvekslet mellem ministerier.  

 Uanset dokumenternes eksterne karakter kunne disse dokumenter derfor undtages  

 i henhold til bestemmelsen i § 10, nr. 2. Denne del af Budgetdepartementets  

 afgørelse kan derfor ikke give mig grundlag for kritik.
Det tilføjes, at der  

 hverken i lovteksten eller forarbejderne til bestemmelsen er holdepunkt for  

 at antage, at det er en forudsætning for at undtage dokumenter i medfør af  

 denne bestemmelse, at myndigheden i det enkelte tilfælde kan godtgøre en  

 offentlig  

 interesse i at undtage dokumenterne fra aktindsigt.
2) Blandt materialet i de  

 sager, foreningen bad om aktindsigt i, er nogle oversigter, der er udarbejdet  

 af Statens Regnskabsdirektorat over udgifter afholdt på de nævnte konti og  

 sendt til Budgetdepartementet.
Budgetdepartementet afslog at udlevere disse  

 dokumenter under henvisning til § 7, nr. 2, og har således lagt til grund, at  

 Budgetdepartementet og Regnskabsdirektoratet er forskellige enheder inden for  

 samme myndighed.
Statens Regnskabsdirektorat  

 er oprettet som institution under Finansministeriet, Budgetdepartementet, og  

 ledes af en direktør.
Direktoratet administrerer statens centrale  

 regnskabssystem, statens centrale lønsystem, samt står for opstillingen af  

 statens regnskab og de dermed forbundne administrative opgaver, jf.
Kongelig  

 Dansk Hof- og Statskalender, pkt. 573. Der er således tale om en myndighed  

 med  

 almindelig direktoratsstatus, og direktoratet må i lighed med  

 centraladministrationens øvrige direktorater og styrelser anses for en  

 selvstændig myndighed i forhold til det pågældende departement.
Brevveksling  

 mellem Budgetdepartementet og Statens Regnskabsdirektorat kan herefter ikke  

 antages at være foregået inden for samme myndighed og således heller ikke for  

 omfattet af § 7. Da der ikke er tale om brevveksling mellem ministerier - men  

 mellem et ministerium og et direktorat - er disse dokumenter heller ikke  

 omfattet af § 10, nr. 2.
 Jeg har gjort  

 Finansministeriet, Budgetdepartementet bekendt med min opfattelse og samtidig  

 henstillet til departementet at træffe ny afgørelse i forhold til Dem på  

 grundlag af det, jeg har anført ovenfor.
 3) For såvel dokumenter, som  

 må anses for internt arbejdsmateriale og som derfor kan undtages i henhold  

 til  

 § 7, som for dokumenter, der kan undtages efter § 10, nr. 2, gælder ifølge §  

 11, stk. 1, den modifikation, at den del af dokumentet, der består i  

 oplysninger om faktiske omstændigheder, der er af væsentlig betydning for  

 sagsforholdet, alligevel er undergivet aktindsigt.
 I forarbejdsbemærkningerne  

 til bestemmelsen anførtes blandt andet følgende om bestemmelsens formål og  

 rækkevidde:
 "Bestemmelsen, der er  

 ny, lovfæster den såkaldte "ekstraheringspligt", der i et vist  

 omfang er blevet indfortolket i den gældende lovs § 4.
 Ekstraheringspligten efter  

 stk. 1 omfatter således enhver konkret oplysning om faktiske omstændigheder  

 af  

 væsentlig betydning for sagsforholdet, der ikke fremgår af de dokumenter, der  

 er undergivet aktindsigt efter de almindelige regler.
 Ekstraheringspligten omfatter  

 ikke blot oplysninger vedrørende en sags faktiske omstændigheder, som  

 myndigheden har været forpligtet til at gøre notat om efter lovforslagets §  

 6,  

 men også oplysninger, som myndigheden har tilført sagen fra sine interne  

 arbejdsdokumenter i andre sager eller fra registre og lignende.
I modsætning til notatpligten  

 i lovforslagets § 6 gælder ekstraheringspligten som udgangspunkt alle de  

 sagstyper, der er omfattet af loven, d.v.s. også administrative sager, der  

 indgår i faktisk forvaltningsvirksomhed.
Ikke enhver oplysning, der er  

 nedskrevet, er omfattet af ekstraheringspligten, idet den kun gælder for  

 oplysninger  

 af væsentlig betydning for sagsforholdet.
Det forhold, at en oplysning på et  

 tidspunkt nedfældes i et dokument, der indgår i sagen, må i nogle tilfælde  

 tages som udtryk for, at oplysningen i hvert fald på dette tidspunkt ikke  

 blev  

 anset for betydningsløs.
Imidlertid kan det senere vise sig, at oplysninger,  

 der oprindelig blev anset for at være af betydning, og som derfor blev  

 noteret  

 på sagens akter, på et senere stadium i sagsbehandlingen er betydningsløse.  

 Omfanget af ekstraheringspligten kan derfor afhænge af, på hvilket tidspunkt  

 begæring om aktindsigt fremsættes." (Folketingstidende 1985/86,  

 tillæg A, sp. 225).
Bestemmelsen synes i første  

 række at tage sigte på dokumenter, der indgår i konkrete sager.
Bestemmelsen  

 gælder imidlertid ifølge sin ordlyd også dokumenter, der kan undtages i  

 henhold  

 til § 10, nr. 1-5, herunder den i denne sag relevante undtagelse i § 10, nr.  

 3,  

 vedrørende lovgivning - det vil sige dokumenter, der i almindelighed indgår i  

 sager af generel art.
Bestemmelsen er udtrykkeligt begrænset til ikke at  

 omfatte § 10, nr. 6, der omhandler "materiale, der tilvejebringes som  

 grundlag for udarbejdelse af offentlig statistik eller videnskabelige  

 undersøgelser", det vil sige materiale, som indgår i sager, der ligesom  

 de her omhandlede typisk er af generel karakter.
Lovgiver har således været  

 opmærksom på, at det kan give anledning til problemer at foretage  

 ekstrahering fra dokumenter, der primært kommer fra talmateriale og udgør  

 grundlaget for almene sager, men ikke fundet anledning til undtage sådanne  

 dokumenter fra ekstraheringspligten i § 11, stk. 1. Det må således lægges til  

 grund, at § 11, stk. 1 skal anvendes både på internt materiale efter § 7 og  

 på  

 dokumenter vedrørende lovgivning (§ 10, nr. 3).
 I skrivelsen af 28. februar  

 1989 til Dem afslog Budgetdepartementet at foretage ekstrahering i henhold  

 til § 11 med følgende bemærkning: "Der ses ikke efter Finansministeriets  

 opfattelse at være nogen relevans i sagen med hensyn til den af Dem anførte  

 ekstraheringspligt efter offentlighedslovens § 11". Jeg må herefter  

 lægge til grund, at § 11, stk. 1, slet ikke har været taget i betragtning ved  

 bedømmelsen af foreningens ansøgning om aktindsigt, og at der således ikke  

 har været foretaget en gennemgang af dokumenterne med henblik på at vurdere i  

 hvilken udstrækning, der skulle foretages ekstrahering af de undtagne  

 dokumenter med henblik på meddelelse af aktindsigt.
 Dette må jeg betragte som en  

 fejl.
