Indsigelse mod registrering af ansøgning om patent på  

 »fremgangsmåde og anlæg til behandling af halmballer, navnlig store  

 rundballer, med ammoniak eller tilsvarende ludningsmidler« blev afvist  

 af Patentdirektoratet.
Afgørelsen blev stadfæstet af Patentankenævnet, idet  

 nævnet ikke fandt godtgjort, at den af klageren påberåbte benyttelse af  

 opfindelsen var foregået forud for ansøgningens prioritetsdato.
År 1988, den 28. april afsagde Patentankenævnet (Grønning-Nielsen, Hans  

 Chr.
Thomsen, P.F.
Jensen, Asger Nielsen, Terndrup Pedersen) følgende k e n d e l s e i sagen j.nr.
P. 27/86:
Klage fra Truels Christensen Maskinfabrik, Løgumkloster over Patentdirektoratets afgørelse af 9. juni 1986 af patentansøgning nr.  

 962/82 fra Ebbe Korsgaard, Karby, v/Patentingeniør K.
Skøtt-Jensen.
Den 19. august 1985 fremlagdes under nr. 148.613 en af Ebbe Korsgaard,  

 Karby, den 5. marts 1982 indleveret ansøgning om patent på  

 »fremgangsmåde og anlæg til behandling af halmballer, navnlig store  

 rundballer, med ammoniak eller tilsvarende ludningsmidler«.
Ansøgningen  

 indeholdt følgende 8 krav:
 »1. Fremgangsmåde til behandling af halmballer, navnlig store  

 rundballer, med ammoniak eller et tilsvarende ludningsmiddel, der indføres i  

 ballerne ved hjælp af et hult injektionsspyd, k e n d e t e g n e t ved, at  

 injektionen af ammoniak foretages direkte i de enkelte baller i forbindelse  

 med, at disse transporteres ved hjælp af et traktorbåret ballelæsseredskab,  

 idet et eller flere injektionsspyd indpresses i den enkelte, af  

 læsseredskabet bårne balle ved bevægelse af traktoren.
 2. Fremgangsmåde ifølge krav 1, k e n d e t e g n e t ved, at der benyttes  

 et ballelæsseredskab, som i sig selv omfatter et eller flere injektionsspyd  

 til indtrykning i en eller flere baller ved opsamling deraf ved hjælp af  

 redskabet.
 3. Anlæg til behandling af halmballer navnlig store rundballer, med  

 ammoniak eller et tilsvarende ludningsmiddel, der indføres i ballerne ved  

 hjælp af et hult injektionsspyd, og ved fremgangsmåden ifølge krav 1, k e n d  

 e t e g n e t ved, at det omfatter et traktorbåret ballelæsseredskab (6) og  

 et injektorsystem med et eller flere injektionsspyd (10,24), som er  

 indstikkelige i en af ballelæsseredskabet båret balle ved bevægelse af  

 traktoren.
 4. Anlæg ifølge krav 3, k e n d e t e g n e t ved, at der nær roden af  

 injektionsspydene (8,24) er anbragt et afbryderaktiveringsorgan (22), som er  

 indrettet til at påvirkes, når spydene er fuldt indstukket i ballen, og er  

 forbundet med styreorganer (19) til udvirkning af påbegyndelsen af  

 ammoniakinjiceringen.
 5. Anlæg ifølge krav 4, k e n d e t e g n e t ved, at styreorganerne (19)  

 indbefatter en tidgiver til afbrydelse af ammoniakinjiceringen.
 6. Anlæg ifølge krav 4, k e n d e t e g n e t ved, at injektionsspydene  

 (10) er anbragt på selve ballelæsseredskabet.
 7. Anlæg ifølge krav 6, k e n d e t e g n e t ved, at injektionsspydene  

 (10) er kombineret med spyd (8) til bæring af ballen.
8. Anlæg ifølge krav 4, k e n d e t e g n e t ved, at injektionsspydene  

 (24) er anbragt stationært, således at de er indstikkelige i ballen, når  

 denne i en af ballelæsseredskabet båret stilling presses ind på  

 injektionsspydene.« I skrivelse af 14. november 1985 nedlagde klageren i denne sag indsigelse  

 imod udstedelse af patent, idet klageren bl.a. anførte:
 »1. Der er her på Maskinfabrikken fremstillet halmluvnings udstyr  

 siden 1974 til behandling af halmballer, som bevis vedlagt 10 stk. tilfældig  

 valgte fakturaer.
2. Det af os fremstillede udstyr, har såvel været traktorbåret til  

 montering på frontlæsser-aggregater som til manuel håndbetjening, og derfor  

 er det af hr.
Ebbe Korsgaard, patentansøgte ikke nogen ny opfindelse.
 3. Ved fremkomsten af Big-Baller her i landet i 1982, blev der her på  

 fabrikken igangsat et udviklingsarbejde, med henblik på, at ammoniakbehandle  

 disse storballer, dette arbejde var færdigt i 1983 og blev taget i brug i  

 1984.
4. Vi har ikke søgt om patentrettigheder, alene af den grund, at der i  

 Danmark findes 3000-4000 ammoniaknedfældere, hvis dosserings-udstyr  

 umiddelbart kan bruges i forbindelse med et på en næsten hvert landbrug  

 forekommende traktor med frontlæsser.« I en supplerende skrivelse af 20. marts 1986 anførte klageren bl.a., at  

 patentkravene ikke var tilstrækkeligt præciserede i forhold til allerede  

 kendte systemer, samt at han havde beskæftiget sig med fremstilling af  

 ammoniakudstyr siden 1968.
 Patentdirektoratet besluttede ved skrivelse af 9. juni 1986 at udstede  

 patent, idet indsigelserne afvistes med følgende begrundelse:
»Det er ikke med Deres skrivelser af den 14 nov 1985 og den 20 mar  

 1986 dokumenteret, at der forud for indleveringsdatoen for den til grund for  

 fremlæggelsesskriftet liggende patentansøgning nr. 3048/80 kendtes en  

 fremgangsmåde og et anlæg af denne art, som er særegent ved, at  

 injektionsspydene indpresses i hver enkelt balle ved hjælp af et traktorbåret  

 ballelæsseredskab enten ved at ballelæsseredskabet er udstyret med  

 injektionsspydene eller, at disse er anbragt stationært, idet indpresningen i  

 begge tilfælde sker ved traktorens bevægelse.« Denne afgørelse har klageren ved skrivelse af 5. august 1986 indbragt for  

 Patentankenævnet med påstand om, at ansøgningen afslås.
 Ansøgeren har i skrivelse af 3. september 1986 nedlagt påstand om, at den  

 påklagede afgørelse stadfæstes.
 Ankenævnet har behandlet sagen i sit møde den 8. marts 1988.
Klageren hr.
Truels Christensen gav personligt møde sammen med ingeniør  

 Poul Chr.
Jørgensen.
 Ansøgeren havde ikke ønsket at give møde.
 Klageren blev gjort bekendt med, at den til grund for  

 fremlæggelsesskriftet liggende patentansøgning har prioritet fra den 15. juli  

 1980.
 Klageren henholdt sig i det væsentlige til de til direktoratet og nævnet  

 afgivne skriftlige indlæg.
 Nævnet skal udtale:
Således som sagen foreligger oplyst, findes klageren ikke at have  

 godtgjort, at den af ham påberåbte benyttelse af opfindelsen er foregået  

 forud for ansøgningens prioritetsdato.
Patentankenævnet kan derfor tiltræde,  

 at direktoratet har besluttet at udstede patent.
Herefter bestemmes:
 Den påklagede afgørelse stadfæstes.
