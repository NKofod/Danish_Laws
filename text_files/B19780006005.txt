INDHOLD I medfør af indenrigsministeriets bekendtgørelse nr. 56 af 17. februar  

 1977 om brugen af røntgenanlæg m.v. fastsættes følgende:
 1.DEFINITIONER.
 I nærværende bekendtgørelse forstås ved følgende:
RØNTGENRØR Den af indsatsrøret og rørkappen bestående enhed.
RØNTGENAPPARAT Det sammenhørende apparatur til udførelse af en røntgenbehandling, normalt  

 bestående af en røntgengenerator med røntgenrør, stativ, patientleje og andet  

 tilbehør, samt de dertil hørende faste installationer.
RØNTGENANLÆG Røntgenapparat og de dertil hørende bygningsdele (røntgenrummets vægge,  

 loft, gulv, døre og vinduer incl. den heri indbyggede stråleafskærmning).
BLYÆKVIVALENT En afskærmnings blyækvivalent er den blytykkelse, der giver samme  

 strålingssvækkelse som afskærmningen.
En afskærmnings blyækvivalent vil  

 variere med dens tykkelse, strålekvaliteten og feltstørrelsen.
Til  

 afskærmningsberegninger skal anvendes blyækvivalenter opgivet for en  

 feltstørrelse på min. 45 x 45 cm.
 2. GODKENDELSE, ANMELDELSE OG DOSISMÅLING AF  

 RØNTGENANLÆG.
 2.1. Forhåndsgodkendelse.
 2.1.1. Etablering af røntgenanlæg og ændring af installationer i bestående  

 røntgenanlæg der kan påvirke de strålebeskyttelsesmæssige forhold, må ikke  

 foretages, før sundhedsstyrelsen har forhåndsgodkendt planer herover.
2.1.2. Planer, der indsendes med henblik på forhåndsgodkendelse, skal være  

 foldet i A-4 format og omfatte følgende: 1) Grundplan over hele afdelingen  

 med angivelse af samtlige rum.
Placeringen af de rum, som  

 forhåndsgodkendelsen skal omfatte, skal tydeligt fremgå af planen. 2)  

 Detailtegninger af de rum, som forhåndsgodkendelsen skal omfatte, med  

 angivelse af døre, vinduer, ventilationskanaler og andre detaljer af  

 betydning for bedømmelsen af strålebeskyttelsen.
Af tegningerne skal tydeligt  

 fremgå beliggenhed og udstrækning af strålebeskytelsen, beskyttelseslagenes  

 materiale, tykkelse og blyækvivalent. 3) Oplysninger om, hvor afskærmningen i  

 vægge, etageadskillelser m.v. er svækket, f.eks. i forbindelse med  

 udsparinger for kabler og lignende, samt angivelse af, hvorledes  

 afskærmningen på disse steder retableres. 4) Oplysninger om anvendelsen af de  

 rum, der ligger umiddelbart ved siden af, over og under røntgenanlæggene. 5)  

 Oplysninger om den maksimale højspænding for de enkelte røntgenrør. 6)  

 Placeringen af de betjeningspulte, højspændingstransformatorer, stativer,  

 lejer m.v., som omfattes af ansøgningen om forhåndsgodkendelse.
Er  

 placeringen endnu ikke endeligt fastlagt, må der indhentes særskilt  

 forhåndsgodkendelse på et senere tidspunkt. 2.1.3. Foretages der under  

 udførelsen af anlægget ændringer i forhold til de forhåndsgodkendte planer,  

 skal reviderede planer omgående indsendes til sundhedsstyrelsen med henblik  

 på godkendelse. 2.2. Anmeldelse og dosismåling. 2.2.1. Nye røntgenanlæg og  

 ændringer af bestående røntgenanlæg, der kan påvirke de  

 strålebeskyttelsesmæssige forhold, skal anmeldes til sundhedsstyrelsen, som  

 skal have foretaget dosismåling i henhold til denne bekendtgørelses pkt.  

 8.1., før idriftsættelse må finde sted.
Anmeldelsespligten påhviler det  

 røntgenfirma, der har forestået arbejdet (jfr. pkt.3.3.1.). Anmeldelsesskema,  

 der kan rekvireres fra sundhedsstyrelsen, skal foruden af røntgenfirmaets  

 tekniske leder være underskrevet af røntgenanlæggets ansvarlige leder. 2.3.  

 Godkendelse. 2.3.1. Godkendelse gives på grundlag af den skete anmeldelse og  

 efter at besigtigelse har fundet sted.
Godkendelsen kan inddrages, hvis  

 anlægget ikke længere opfylder de af sundhedsstyrelsen fastsatte  

 bestemmelser. 3. ANSVARSFORHOLD. 3.1. Krav til røntgenanlæggets ansvarlige  

 leder. 3.1.1. Ethvert røntgenanlæg skal have en ansvarlig leder, hvis navn og  

 kvalifikationer skal meddeles sundhedsstyrelsen.
Som ansvarlig leder af  

 røntgenanlæg kan kun godkendes personer, der efter sundhedsstyrelsens skøn  

 har den fornødne uddannelse og erfaring med hensyn til drift af røntgenanlæg  

 og strålerisiko m.v.
Sundhedsstyrelsen kan fastsætte bestemmelser, hvorefter  

 personer, der har gennemgået en af sundhedsstyrelsen godkendt uddannelse, kan  

 anses for kvalificerede.
Hvis den ansvarlige leder fratræder, skal navnet på  

 den nye ansvarlige leder straks meddeles sundhedsstyrelsen. 3.1.2. Det er  

 lederens pligt at sørge for, at der ved arbejdet med anlægget kun beskæftiges  

 personer, som er gjort bekendt med nærværende bekendtgørelse, navnlig  

 pkt.3.2. »KRAV TIL RØNTGENANLÆGGETS PERSONALE«.
Lederen skal drage  

 omsorg for, at der ved anlægget kun arbejder personer, der er nøje instrueret  

 om apparaternes indretning og brug og om den fare, der er forbundet med  

 arbejdet, og de sikkerhedsforanstaltninger, der skal træffes til forebyggelse  

 af en sådan fare, og derved har opnået tilstrækkelig kyndighed. 3.1.3.  

 Lederen skal sørge for, at der til patienter og personale anskaffes  

 tilstrækkelige strålebeskyttelsesmidler og påse, at disse anvendes som  

 foreskrevet under pkt. 4.2. og 4.3. 3.1.4. Lederen skal straks underrette  

 sundhedsstyrelsen om indtrufne uheld, som kan have medført utilsigtet  

 ståleudsættelse af patienter eller personale. 3.1.5. Lederen skal sørge for,  

 at røntgenanlægget holdes i god og ryddelig stand. 3.1.6. Lederen skal sørge  

 for, at anlægget stadig er i overensstemmelse med de i pkt. 5 og 6 givne  

 bestemmelser og at alle under driften observerede fejl og mangler snarest  

 muligt afhjælpes. 3.1.7. Lederen skal sørge for, at anlægget een gang årligt  

 underkastes et eftersyn i henhold til pkt. 7. Lederen skal sørge for, at  

 røntgenfirmaets rapportskemaer opbevares ved røntgenanlæggene og på  

 forlangende forevises sundhedsstyrelsen. 3.1.8. Lederen skal sørge for, at  

 røntgenapparatet underkastes dosismåling af sundhedsstyrelsen inden det tages  

 i brug efter nyinstallering eller ombygning, samt efter udskiftning af  

 indsatsrøret eller andre reparationer eller ændringer, som kan påvirke  

 apparatets ydelse, jfr. pkt. 8.1. 3.1.9. Lederen skal sørge for, at de i pkt.  

 4.2.3. givne bestemmelser for ugentlig komtrolmåling af røntgenapparatet  

 overholdes. 3.2. Krav til røntgenanlæggets personale. 3.2.1. Om instruktion  

 m.v. af personalet henvises til pkt. 3.1.2. Vedrørende yderligere  

 bestemmelser for personalets arbejde henvises til pkt. 4. 3.2.2. Personalet  

 skal under det daglige arbejde sørge for, at arbejdsgangen i enhver henseende  

 er strålebeskyttelsesmæssig forsvarlig.
Det skal benytte de forhåndenværende  

 anordninger til strålebeskyttelse og påse at disse holdes i forsvarlig stand  

 (f.eks. må genstande af blygummi ikke være krakelerede eller forrevne).  

 3.2.3. Personalet skal føre nøje tilsyn med, om røntgenapparatet og dets  

 indbyggede sikkerhedsanordninger fungerer korrekt, og sørge for, at  

 røntgenapparatet i tilfælde af optrædende funktionsfejl straks tages ud af  

 drift og ikke påny bruges til behandling før fejlene er rettet. 3.2.4. Når  

 der indtræder en faresituation, skal personalet snarest muligt træffe  

 foranstaltninger til at afværge og begrænse faren samt underrette den  

 ansvarlige leder. 3.2.5. Personalet skal straks underrette den ansvarlige  

 leder, hvis der opstår formodning om utilsigtet stråleudsættelse af patienter  

 eller personale. 3.3. Krav til røntgenfirmaer, som udfører arbejder ved  

 røntgenapparater. 3.3.1. Opstilling, idriftsættelse, reparationer og øvrige  

 arbejder ved røntgenapparater må kun udføtes af røntgenfirmaer (herunder  

 sygehuse m.v.), der af sundhedsstyrelsen er autoriseret hertil.
Denne  

 autorisation gives kun, såfremt den ansvarlige røntgentekniske leder har  

 bestået en af ministeren for offentlige arbejder godkendt prøve for  

 elektroinstallatører og efter sundhedsstyrelsens skøn har den fornødne  

 uddannelse og erfaring med hensyn til røntgeninstallationer og strålerisiko.  

 3.3.2. Om installation af nye apparater m.v. henvises til pkt. 2. 3.3.3. Det  

 er firmaets pligt at sørge for, at der ved arbejde med røntgenapparaterne kun  

 beskægtiges personer, som forud er gjort bekendt med de bestemmelser og  

 vejledninger i nærværende bekendtgørelse, der vedrører deres arbejde,  

 herunder pkt. 3.4. »KRAV TIL PERSONER BESKÆFTIGET VED INSTALLATION,  

 REPARATION, VEDLIGEHOLDELSE OG EFTERSYN AF RØNTGENAPPARATER«.
Firmaet er  

 ansvarlig for, at der ved arbejdet kun beskæftiges personer, der i fornødent  

 omfang er instrueret om apparaternes indretning og virkemåde og om den fare,  

 der er forbundet med arbejdet, og de sikkerhedsforanstaltninger, der skal  

 træffes til forebyggelse af en sådan fare, og derved har opnået tilstrækkelig  

 kyndighed. 3.3.4. Firmaet skal straks underrette den ansvarlige leder og  

 sundhedsstyrelsen om fejl og uheld, som kan have medført utilsigtet  

 stråleudsættelse af mennesker. 3.4. Krav til personer beskæftiget ved  

 installation, reparation, vedligeholdelse og eftersyn af røntgenapparater.  

 3.4.1. Om instruktion m.v. af personer, der udfører arbejder ved  

 røntgenapparater, henvises til pkt. 3.3.3. 3.4.2. Personer, der udfører  

 arbejder ved et røntgenapparat, skal straks underrette røntgenfirmaets  

 tekniske ansvarlige leder, hvis der opstår formodning om utilsigtet  

 stråleudsættelse af mennesker. 3.4.3. Konstateres der under servicearbejde  

 defekter eller fejl, der medfører risiko for patienter eller personale, skal  

 oplysning herom omgående gives til røntgenanlæggets ansvarlige leder og  

 betjeningspersonalet. 3.4.4. Personer, der udfører arbejder ved et  

 røntgenapparat, har pligt til at drage omsorg for, at hverken de selv eller  

 andre mennesker stråleudsættes unødigt under arbejdet.
Således må de under  

 ingen omstændigheder udsætte sig selv eller andre for den direkte ståling  

 (heller ikke på hænder), og de skal reducere den spredte stråling mest  

 muligt, f.eks. ved hjælp af hensigtsmæssigt anbragte bly- eller  

 blygummistykker og anvendelse af mindst mulige feltstørrelser. 3.4.5. Under  

 reparations- eller justeringsarbejder, hvor der arbejdes med et røntgenrør i  

 drift, skal der, selv ved kortvarige eksponeringer, drages omsorg for, at kun  

 personer, der er beskæftiget ved reparationen eller justeringen, får adgang  

 til røntgenrummet.
Om fornødent skal rummet afspærres eller tydelige  

 advarselsskilte opsættes ved alle indgange til rummet. 4. STRÅLEBESKYTTELSE  

 UNDER ARBEJDET. 4.1. Almindelige bestemmelser. 4.1.1. Betjeningspersonalet  

 skal før hver behandling overbevise sig om, at der ikke befinder sig andre  

 personer i røntgenrummet end patienten, og at alle døre til røntgenrummet er  

 lukket. 4.2. Strålebeskyttelse af patienterne. (Se også vedledningen pkt.  

 11.1.). 4.2.1. Overflødige røntgenbehandlinger skal undgås: 1) Der skal  

 foreligge en klinisk motivering for enhver røntgenbehandling. 2) Hvis der  

 foreligger en henvisning til en røntgenhehandling, skal den kliniske  

 problemstilling fremgå af denne. 3) For at hindre overflødige  

 røntgenbehandlinger skal der foreligge oplysninger om tidligere foretagne  

 behandlinger. 4.2.2. Nye eller ombyggede røntgenapparater, hvori indsatsrøret  

 er udskiftet, eller hvorpå der er foretaget andre reparationer eller  

 ændringer, som kan påvirke ydelsen, må ikke anvendes til røntgenbehandling,  

 før sundhedsstyrelsen har foretaget ny dosismåling i henhold til pkt. 8.1. og  

 meddelt resultatet heraf til den ansvarlige leder af anlægget. 4.2.3. Ethvert  

 røntgenapparat skal til sikring af dosishastighedens konstans mellem to af  

 sundhedsstyrelsens periodiske dosismålinger (se pkt. 8.2.)underkastes  

 ugentlige kontrolmålinger for hver anvendt strålekvalitet med et af  

 sundhedsstyrelsen godkendt intensimeter eller dosimeter.
Resultaterne af  

 disse målinger noteres på særlige intensimeterkort,som skal være tilgængelige  

 på afdelingen.
Afviger et eller flere resultater mere end 10% fra de af  

 sundhedsstyrelsen ved sidste dosismåling angivne, skal sundhedsstyrelsen  

 omgående underrettes og (eller) røntgenfirmaet tilkaldes for reparation af  

 anlægget. 4.2.4. For hver udført røntgenbehandling skal der foreligge  

 optegnelser, som fuldt fastlægger bestrålingsbetingelserne, herunder  

 feltstørrelse, feltets placering på patienten, fokus-hudafstand, huddosis,  

 strålekvalitet (kV, filtrering, halvværdilag) og bestrålingstid. 4.2.5.  

 Røntgenbehandling i abdomen- og bækkenregionen af patienter under 50 år bør  

 på grund af risikoen for genetiske skader og fosterskader kun foretages, hvor  

 ganske særlige forhold nødvendiggør det, og kun under iagttagelse af de i  

 pkt. 4.2.6. givne bestemmelser for gonadebeskyttelse. 4.2.6.  

 Gonadebeskyttelse foretages på patienter under 50 år efter nedenstående  

 regler, hvorfra undtagelser kun må gøres, hvis patientens tilstand eller  

 behandlingens art umuliggør beskyttelse. 1) MANDLIGE PATIENTER.  

 Gonadebeskyttelse foretages ved alle gonadenære røntgenbehandlinger, dvs.  

 behandlinger, hvor strålefeltet kan komme testes nærmere end 10 cm.  

 Afdækningsmaterialet må højst lade 2% af nyttestrålingen passere (angående de  

 hertil nødvendige blyækvivalenter se tabel side 8). Gonadebeskyttelsen  

 foretages med en gonadebeskytter af kapseltypen, der omgiver testes og  

 slutter om scrotalroden med mindst mulig åbning, således at ikke blot den  

 direkte stråling, men også den spredte stråling fra det bestrålede væv  

 udelukkes effektivt.
I tilfælde, hvor det ikke er muligt at anbringe kapslen,  

 afdækkes med bly eller blygummi på samme måde som angivet for kvindelige  

 patienter. 2) KVINDELIGE PATIENTER.
Gonadebeskyttelse foretages ved alle  

 gonadenære røntgenbehandlinger, dvs. behandlinger, hvor strålefeltet kan  

 komme ovarierne nærmere end 10 cm.
Afdækningsmaterialet må højst lade 2% af  

 nyttestrålingen passere (angående de hertil nødvendige blyækvivalenter se  

 tabel side 8). Hvis ovarierne er i den direkte stråling, afdækkes med  

 ovariebeskyttere.
Hvis ovarierne ikke er i den direkte stråling, afdækkes  

 gonaderegionen helt op til feltranden med bly eller blygummi. 4.2.7. Ved  

 enhver røntgenbehandling skal der foretages en omhyggelig indblænding af det  

 direkte strålefelt, således at det kun omfatter det område af patienten, som  

 tilsigtes behandlet.
Indblændingen skal udføres med blygummistykker eller  

 andet egnet materiale, som højst lader 2% af nyttestrålingen passere  

 (angående de hertil nødvendige blyækvivalenter se tabel side 8). Det direkte  

 strålefelt mellem røntgenrør og patient skal være helt indesluttet i en  

 behandlingstubus konstrueret i overensstemmelse med pkt. 5.17. Denne tubus  

 fastlægger samtidig behandlingsafstanden. 4.2.8. Ved indstillingen på  

 patienten skal røntgenrør og patientleje fikseres effektivt i korrekt  

 stilling, så de ikke flytter sig under behandlingen. 4.2.9.  

 Betjeningspersonalet skal, før en behandling startes, omhyggeligt  

 kontrollere, at alle indstillinger (kV, mA, tid, filter, tubuslængde,  

 feltstørrelse, indstilling på patienten m.v.) er foretaget i overensstemmelse  

 med lægens opgivelser.
Under selve eksponeringen skal den der foretager  

 behandlingen blive ved betjeningspulten og dels holde øje med patienten, dels  

 sørge for af kV og mA holder sig uændret på de korrekte værdier og at  

 behandlingsuret går korrekt og afbryder behandlingen ved udløbet af den  

 indstillede tid. 4.3. Strålebeskyttelse af personalet. 4.3.1.  

 Betjeningspersonalet må ikke opholde sig i røntgenrummet under behandlingen  

 (jfr. pkt. 4.1.1.). 4.3.2. Når det er nødvendigt at støtte patienter under  

 behandlingen, skal hertil anvendes tekniske hjælpemidler. 5. TEKNISK  

 UDFØRELSE AF RØNTGENAPPARATER. 5.1. For konstruktion og installation af  

 røntgenapparater gælder stærkstrømsreglementet samt følgende bestemmelser.  

 5.2. Apparater og tilbehør skal være forsvarligt fastgjort.
Stativdele og  

 bolte m.v. skal være korrekt dimensioneret ligesom man må sikre sig, at de  

 bygningsdele, hvortil apparater, stativer m.v. fastgøres, er i stand til at  

 optage alle statiske og dynamiske påvirkninger fra udstyret. 5.3. Alle  

 bevægelige stativdele skal være således konstrueret, at eventuelt svigt af en  

 fiksation af mekaniske eller elektriske årsager, der kan medføre, at  

 apparatet eller dele heraf bevæger sig, ikke forårsager skade på patienter  

 eller personale i bevægelsesbanen.
Hvor det er muligt, skal de pågældende  

 stativdele være forsynet med en bremseanordning, der træder i funktion, hvis  

 den normale fastspænding eller udbalancering svigter. 5.4. Røntgenapparatets  

 betjeningspult skal være fast installeret i et særskilt betjeningsrum uden  

 for selve det afskærmede røntgenrum.
Fra betjeningspladsen skal der være  

 mulighed for at betragte patienten under behandlingen. 5.5. Røntgenrør og  

 patientleje skal kunne fikseres for alle flytnings- og drejningsretninger, så  

 de ikke flytter sig under behandlingen. 5.6. Døre ind til behandlingsrummet  

 skal være forsynet med en solidt konstrueret og pålideligt virkende  

 dørkontakt, som forhindrer at røntgenapparatet eksponerer, med mindre dørene  

 er helt lukket.
Dog kan dørkontakt undlades på kabinedøre m.v., hvis disse  

 kun kan åbnes inde fra selve behandlingsrummet. 5.7. Røntgenrøret skal være  

 således afskærmet, at lækstrålingens bestrålingshastighed ved lukket  

 rørvindue ved maksimal belastning under kontinuerlig drift ikke overskrider 1  

 R/h i 1 m afstand fra rørfokus og 30 R/h i 5 cm afstand fra overfladen af  

 rørkappen. 5.8. Røntgenapparatet skal elektrisk og mekanisk være så stabilt  

 konstrueret, at ydelsen (bestrålingshastigheden) ved korrekt indstilling på  

 måleinstrumenter for højspænding og rørstrøm højst afviger 5 % fra  

 middelværdien uanset apparatets opvarmningstilstand m.v. 5.9.  

 Røntgenapparatet skal være således indrettet, at højspænding og rørstrøm kan  

 bringes på korrekt værdi på få sekunder, eller det skal være forsynet med en  

 pålideligt virkende lukker, som styres fra betjeningspulten og som opfylder  

 kravene i pkt. 5.7. til lækstrålingens bestrålingshastighed. 5.10.  

 Røntgenapparatet må ikke kunne bringes til at eksponere på anden måde end ved  

 aktivering af betjeningspultens eksponeringsknap. 5.11. Røntgenapparatet skal  

 være udstyret med en pålideligt virkende kV-filterkombinationssikring, som  

 kun tillader apparatet at eksponere ved fast udvalgte kombinationer af  

 højspænding og filtrering.
Den valgte kombination af højspænding og  

 filtrering skal tydeligt fremgå af indikationer på betjeningspultens panel.  

 5.12. Røntgenapparatets filtre skal være tydeligt og holdbart mærket med  

 filterværdi og være således indrettet og monteret, at de er sikret effektivt  

 mod at falde ud eller beskadiges. 5.13. Røntgenapparatets betjeningspult skal  

 have måleinstrumenter og reguleringshåndtag til indikering og finindstilling  

 af højspænding og rørstrøm. 5.14. Røntgenapparatets betjeningspult skal have  

 et indbygget behandlingsur af pålidelig konstruktion og således indrettet, at  

 det automatisk afbryder behandlingen efter udløbet af den indstillede tid.  

 Behandlingsuret skal kunne indstilles med 1 sekunds nøjagtighed og skal gå så  

 præcist, at den virkelige eksponeringstid under alle forhold højst kan afvige  

 5 % fra den indstillede tid. 5.15. Når røntgenapparatet eksponerer, skal  

 dette automatisk markeres ved et tydeligt synligt eller hørbart signal på  

 betjeningspulten. 5.16. Alle betjeningsknapper skal være forsynet med tydelig  

 og let forståelig tekst eller signatur. 5.17. Til hvert røntgenapparat skal  

 der høre et sæt behandlingstuber, konstrueret således, at de helt indeslutter  

 den direkte stråling og ved deres længde og åbning entydigt fastlægger  

 behandlingsafstanden (afstand rørfokus-patient) og feltstørrelsen.
Det af  

 tubusmundingens rand fastlagte feltareal skal være fundt udblændet, og der  

 skal i den fokusnære ende af tubus være indsat en permanent blænder, der kun  

 tillader den for den fulde udblænding af feltarealet nødvendige del af den  

 direkte stråling at passere.
Behandlingstuber og permanente blændere skal yde  

 samme strålebeskyttelse som krævet for røntgenrør (pkt. 5.7.). Hver  

 behandlingstubus skal have sin behandlingsafstand og feltstørrelse tydeligt  

 og holdbart påskrevet.
Har røntgenapparatet flere behandlingstuber med samme  

 påskrevne behandlingsafstand, må længdeforskellen mellem sådanne tuber højst  

 være 2,5 % af behandlingsafstanden. 5.18. Til ugentlig kontrol af  

 dosishastighedens konstans skal der til røntgenapparatet høre et intensimeter  

 eller dosismeter af en af sundhedsstyrelsen godkendt type.
Hvis  

 intensimetrets(dosismetrets) måleinstrument ikke er indbygget i  

 betjeningspulten, skal det være anbragt på en særskilt hylde i  

 betjeningsrummet, således placeret, at man fra betjeningspladsen ved  

 betjeningspulten kan aflæse instrumentvisningen.
En holder for  

 intensimeterkort skal være anbragt på eller umiddelbart ved siden af  

 intensimeterhylden. 5.19. Til hvert røntgenapparat skal der høre: 1) De  

 nødvendige tekniske hjælpemidler til at støtte patienten under behandlingen.  

 2) De nødvendige blygummistykker til indblænding af det direkte strålefelt,  

 jfr. pkt. 4.2.7.
 Til hvert røntgenapparat, der anvendes til gonadenære røntgenbehandlinger,  

 dvs. behandlinger, hvor det direkte strålefelt kan komme testes eller  

 ovarierne nærmere end 10 cm, skal der yderlige høre:
 Gonadebeskyttere af kapseltypen beregnet for drenge og mænd.
 Gonadebekyttere til piger og kvinder.
 De nødvendige stykker bly og blygummi til gonadeafdækning.
 6. AFSKÆRMNING AF RØNTGENRUM.
 6.1. Bestemmelserne i afsnit 6 skal tjene til at sikre, at afskærmninger  

 udføres således, at de i ethvert punkt har det krævede blyækvivalent, se pkt.  

 6.2.
6.2. Røntgenrum skal afskærmes således, at ingen personer uden for rummet  

 kan modtage større stråledoser end de iflg.
ICRP maksimalt tilladelige doser  

 for ikke-erhvervsmæssigt stråleudsatte personer.
Oplysninger om den hertil  

 krævede afskærmningsevne af vægge, loft og gulv samt døre, blyglasruder m.v.  

 gives i hvert enkelt tilfælde af sundhedsstyrelsen.
6.3. Ved alle overgange mellem to til stråleafskærmningtjenende materialer  

 (f.eks. bly-bly, bly-blyglas, bly-beton)skal overlapning finde sted i en  

 bredde mindst lig summen af de to nøgvendige lagtykkelser + 2 1/2 gange en  

 eventuel afstand mellem dem (f.eks. ved blylag i overgang mellem dør og  

 karm). Overlapningen skal dog mindst være 1 cm.
Eksempler herpå er givet i  

 vejledningen pkt. 11.2. Undtaget fra denne bestemmelse er overgange, hvor der  

 er fuld sikkerhed mod svækkelse af afskærmningen ved revnedannelse, f.eks. en  

 muret væg, der hviler på et betongulv, støbte og murede hjørner.
 6.4. Hvor afskærmingen svækkes ved udførelsen af kabelrender,  

 rørgennemføringer, stikkontakter, afbrydere, befæstigelser med søm eller  

 skruer, dørlåse, dørhåndtag m.v. skal afskærmningen retableres fuldtud.  

 Eksempler herpå er givet i vejledningen pkt. 11.2.
6.5. Blyplader skal opsættes på en sådan måde, at de ikke flyder på grund  

 af deres egen vægt.
Blyplader, der dækkes med mørtel, cement eller lignende  

 skal først overstryges med et korrosionsbeskytende lag f.eks. asfalt.
6.6. Afskærmningsmaterialer som beton,barytbeton, mørtel m.v. skal have  

 den fornødne homogenitet samt korrekt sammensætning og vægtfylde.
Fuger i  

 murede vægge skal være helt udfyldt.
6.7. Der stilles store krav til udførelse af døre på grund af den  

 nødvendige overlapning mellem dør og karm, anvendelse af forskudte håndtag og  

 retablering af afskærmning ved låse.
Eksempler på overlapninger er givet i  

 vejledningen pkt. 11.2. Mellem dør og gulv kræves enten fuld overlapning (i  

 form af »næse« anbragt på døren) eller overlapning som vist i  

 vejledningen pkt. 11.2. side 14.
6.8. Vinduer fra røntgenrummet til det fri bør undgås.
Er dette ikke  

 muligt, skal vinduerne placeres og dimensioneres således, at den direkte  

 stråling ved de påtænkte projektioner ikke kan rettes ud ad dem, og således  

 at den spredte stråling ud gennem vinduerne ikke stråleudsætter personer  

 udenfor eller i tilstødende lokaler udover den i pkt. 6.2. fastsatte grænse.
Blyækvivalent nødvendigt til svækning af nyttestrålingen til 2 % af dens  

 dosishastighed. 50 kV................................................0,15 mm  

 blyækv. 75 kV.................................................0,4 mm - 100 kV.................................................0,6 mm - 150 kV.................................................1,0 mm - 200 kV.................................................1,5 mm - 220 kV.................................................1,7 mm - 250 kV.................................................2,0 mm - 400 kV.................................................4,5 mm - 7. ÅRLIGT EFTERSYN AF RØNTGENANLÆG VED AUTORISERET  

 RØNTGENFIRMA:
 7.1. Ethvert røntgenanlæg skal ved lederens foranstaltning efterses een  

 gang om året, og eventuelle konstaterede fejl skal udbedres snarest muligt.  

 Berettiget til at udføre sådanne eftersyn er kun røntgenfirmaer, der er  

 autoriseret af sundhedsstyrelsen jfr. pkt. 3.3.1.
7.2. På grundlag af eftersynet skal et af sundhedsstyrelsen godkendt  

 rapportskema udfyldes.
Skemaet, underskrevet af røntgenfirmaets ansvarlige  

 tekniske leder, sendes til røntgenanlæggets ansvarlige leder, der skal drage  

 omsorg for, at skemaet opbevares ved røntgenanlægget og på forlangende  

 forevises sagkyndige fra sundhedsstyrelsen.
 7.3. Hvis røntgenanlæggets ansvarlige leder ikke inden en måned fra  

 modtagelsen af rapportskemaet har rekvireret fejl og mangler udbedret, skal  

 røntgenfirmaet sende et eksemplar af rapportskemaet med påtegning om fejl og  

 mangler til sundhedsstyrelsen.
 7.4. Ved det årlige eftersyn skal det undersøges, om røntgenanlægget,  

 herunder røntgenapparatet med dets stativ m.v., såvel elektrisk som mekanisk  

 er i en sådan stand, at det ved korrekt brug ikke medfører risiko for  

 patienter og personale.
 Specielt skal ved eftersynet følgende nøje kontrolleres:
 7.4.1. Om ekstrabeskyttelsen af røntgenanlægget er i overensstemmelse med  

 stærkstrømsreglementets bestemmelser.
7.4.2. Om installationens elektriske materiel ikke viser tegn på slid  

 eller ælde, herunder om tilgængelige ledninger og kabler er forsvarligt  

 aflastet, og om isolationen er fri for defekter.
Om afbrydere og omskiftere  

 slutter og bryder præcist, om alle spændingsførende dele er afskærmet mod  

 utilsigtet berøring.
7.4.3. Om bærende kæder og wirer ikke viser tegn til forringelse af  

 bæreevnen.
Hvis det ikke er praktisk muligt at gennemføre denne kontrol ved  

 hvert årligt eftersyn, f.eks. på grund af manglende inspektionsdæksler, skal  

 kontrollen af kæder og wirer foretages med de af fabrikanten anbefalede  

 tidsmellemrum, dog mindst hvert 5. år.
 7.4.4. Om faldbremser og lignende udstyr fungerer pålideligt ved en  

 funktionsafprøvning i det omfang det er muligt uden beskadegelse af  

 apparatet.
 7.4.5. Om stativets udbalancering samt funktionen af såvel mekaniske som  

 elektriske fiksationer er korrekt, således at patienter eller personale i  

 bevægelsesbanen ikke kan skades ved eventuel svigt af en fiksation, (jfr.  

 pkt. 5.3.).
7.4.6. Om fastgørelsen af røntgenapparatet med dets stativ m.v. ikke viser  

 tegn på forringelse.
Dette er særlig vigtigt, hvor svigt af fastgørelsen kan  

 have væltning eller nedfald af apparatdele til følge (jfr. pkt. 5.2.).
 7.4.7. Om røntgenapparatets kontrollamper, indikeringer, sikkerhedskredse  

 og behandlingsur fungerer korrekt, herunder 1) om det synlige eller hørbare  

 eksponeringssignal (pkt. 5.15.) virker og er tilstrækkelig tydeligt, 2) om  

 betjeningspultens måleinstrumenter er i korrekt stand, specielt om viserne  

 ikke hænger og nulpunktsjusteringen er i orden, 3) om filterkontakter og  

 kV-filterkombinationssikringer virker pålideligt (pkt. 5.11.), 4) om  

 betjeningspultens behandlingsur (pkt. 5.14.) er i korrekt stand, specielt om  

 det kan indstilles med 1 sekunds nøjagtighed, og om den virkelige  

 eksponeringstid højst afviger 5% fra den indstillede tid ved følgende tider:  

 a) Den mindste tid angivet i den gældende behandlingstabel. b) Den største  

 tid angivet i behandlingstabellen. c) Halvdelen af den største tid angivet i  

 behandlingstabellen, 5) om samtlige dørkontakter fungerer korrekt, således at  

 røntgenapparatet ikke kan eksponere medmindre samtlige døre med dørkontakt er  

 helt lukket(pkt. 5.6.).
 7.4.8. Om røntgenapparatets filtre er tydeligt mærket med filterværdi, om  

 de er hele og ubeskadigede og om de er således monteret, at de er sikret mod  

 at falde ud eller beskadiges (pkt. 5.12.).
 7.4.9. Om røntgenapparatets behandlingstuber er intakte, herunder om  

 påskrift for behandlingsafstand og feltstørrelse er tydelig (pkt. 5.17.).
 7.4.10. Om røntgenapparatets intensimeter (dosismeter) i elektrisk og  

 mekanisk henseende er i korrekt stand, herunder om ledninger og stik er  

 intakte, om intensimetret ikke viser afledning, om intensimeterkammerets  

 folie er intakt og om nulpunktsjustering og evt. arreteeranordning for  

 måleinstrumentet virker korrekt (pkt. 5.18.).
 7.4.11. Om intensimetervisningen for hver anvendt strålekvalitet højst  

 afviger 10% fra den af sundhedsstyrelsen ved sidste dosismåling angivne værdi  

 (pkt. 4.2.3.).
 7.4.12. Om strålebeskyttelsesmateriel såsom blygummistykker og  

 gonadebeskyttere m.v. ikke viser tegn på forringelse af den beskyttende evne.  

 F.eks. må genstande af blygummi ikke være krakelerede eller forrevne.
 7.4.13. Som afslutning på eftersynet fastklæbes på betjeningspulten et  

 mærke, der angiver måned og årstal for eftersynet.
 8. DOSISMÅLING AF RØNTGENAPPARATER VED  

 SUNDHEDSSTYRELSEN.
 8.1. Ethvert røntgenapparat skal ved den ansvarlige leders foranstaltning  

 underkastes dosismåling af sundhedsstyrelsen inden det tages i brug efter  

 nyinstallering eller ombygning, samt efter udskiftning af indsatsrøret eller  

 andre reparationer eller ændringer, som kan påvirke apparatets ydelse.
 8.2. Ethvert røntgenapparat skal med højst 2-årige mellemrum kontrolleres  

 for ydelse ved en dosismåling foretaget af sundhedsstyrelsen.
8.3. For større sygehuse kan sundhedsstyrelsen give tilladelse til, at en  

 til sygehuset fast knyttet radiofysiker foretager de i pkt. 8.1. og 8.2.  

 nævnte dosismålinger.
Sygehusets radiofysiker er da pligtig at sørge for, at  

 de benyttede måleapparater med højst 2-årige mellemrum justeres ved  

 sammenligning med sundhedsstyrelsens måleinstrumenter.
 9. BESIGTIGELSE AF RØNTGENANLÆG VED SUNDHEDSSTYRELSEN.
 9.1. Ethvert røntgenanlæg er underlagt tilsyn af sundhedsstyrelsen, og  

 sundhedsstyrelsen skal til enhver tid have adgang til røntgenanlægget.
 9.2. Besigtigelse af røntgenanlæg foretages af sundhedsstyrelsen med højst  

 5-årige mellemrum.
9.3. Sådanne ændringer af et røntgenanlæg som sundhedsstyrelsen måtte  

 kræve ved besigtigelsen, skal være udført inden udløbet af den af  

 sundhedsstyrelsen satte frist.
Når manglerne ved røntgenanlægget må antages  

 at medføre særlig stor risiko, kan sundhedsstyrelsen forbyde brugen af  

 anlægget, indtil disse mangler er afhjulpet.
 10. IKRAFTTRÆDELSES- OG UNDTAGELSESBESTEMMELSER.
 Denne bekendtgørelse træder i kraft ved offentliggørelsen i Lovtidende.
 For større sygehuse med fast tilknyttet radiofysiker kan sundhedsstyrelsen  

 give tilladelse til afvigelse fra bestemmelserne i pkt. 4.1.1., 4.2.3.,  

 4.2.7., 4.3.1., 5.11., 5.17. og 5.18.
 SUNDHEDSSTYRELSEN, DEN 20. FEBRUAR 1978.
Søren K.
Sørensen.
 /Øhlenschlæger.
 11. VEJLEDNINGER.
 11.1. Vejledning vedrørende strålebeskyttelse af patienter (ad pkt. 4.2.).
Ved røntgenbehandlinger er det væsentligste faremoment, at man kan give  

 patienten alvorlige stråleskader ved fejldosering.
Selv om der apparatmæssigt  

 er gjort meget for at begrænse denne risiko, er sikkerheden i høj grad  

 betinget af, at personalet nøje overholder en række regler, hvoraf de  

 vigtigste skal nævnes her.
TERAPIAPPARATET.
SIKKERHEDSANORDNINGER.
Røntgenapparatet og de indbyggede sikkerhedsanordninger skal altid fungere  

 korrekt.
Det er derfor personalets opgave og pligt at føre nøje tilsyn med  

 udstyrets tilstand, således at fejl i funktionen rettes, inden de giver  

 anledning til uheld.
Da selv tilsyneladende ubetydelige uregelmæssigheder i  

 forbindelse med udstyrets tilstand og funktion kan være forløbere for  

 alvorlige fejl, bør man være meget nøjeregnende i disse henseender.
Især skal  

 de påses, at følgende ting er i orden: Filtre og filterholdere,  

 filtersikringer, kV-filterkombinationssikringer, behandlingsur,  

 behandlingstuber, patientafdækningsmateriale.
 KONTROL AF APPARATYDELSEN.
Da det er helt afgørende for udøvelsen af forsvarlig stråleterapi at  

 apparaternes ydelse er konstant, forlanges det, at ethvert  

 røntgenterapiapparat skal kontrolleres af sunehedsstyrelsen for  

 dosishastighed og strålekvalitet.
Sundhedsstyrelsen udarbejder på grundlag af  

 de regelmæssige dosismålinger af hvert apparat behandlingstabeller, som  

 angiver sammenhængen mellem behandlingstid og dosis.
I tiden mellem to af sundhedsstyrelsens dosismålinger skal personalet selv  

 med et måleinstrument (intensimeter) kontrollere apparatydelsens konstans  

 mindst 1 gang om ugen (se pkt. 4.2.3.) og iøvrigt så snart der opstår  

 mistanke om uregelmæssigheder.
Hvis der ved en sådan kontrol konstateres  

 ændringer i ydelsen over 10% må apparatet ikke bruges til behandling, før  

 fejlen er afhjulpet og ydelsen normal igen.
Efter rørskift og andre større  

 indgreb i et terapiapparat skal ydelsen kontrolleres af sundhedsstyrelsen,  

 før apparatet må tages i brug igen, således at man sikrer sig, at  

 apparatydelsen stemmer overens med behandlingstabellens opgivelser.
 RØNTGENBEHANDLINGEN.
 Ved gennemførelsen af en behandling er der en række meget vigtige  

 sikkerhedsmæssige forhold at tage vare på; disse er beskrevet i pkt. 4.2.9.
 11.2. Vejledning vedrørende afskærmning af røntgenrum m.v.
 Overgange mellem afskærmningsmaterialer.
 Bredden af overlapningen mellem de to materialer skal som angivet i pkt.  

 6.3. mindst være lig med summen af de to lagtykkelser + 2 1/2 gange en evt.  

 afstand mellem dem (dog mindst 1 cm).
 Retablering af strålebeskyttelsen ved gennemføringer og lignende.
 Blypladen til retablering af strålebeskyttelsen skal have en sådan  

 tykkelse og udstrækning, at det svækkede materiale + blypladen mindst har  

 samme blyækvivalent som det usvækkede materiale med tykkelsen D i alle  

 forekommende stråleretninger.
 Afdækning af søm- og skruehuller.
Fastskruning af blyplade.
Samling af to blyplader.
 Fastskruning af træplade med pålimet blyplade.
 Skruen dækkes af en blyskive, der skal have en sådan diameter og tykkelse,  

 at strålingen fra en hvilken som helst retning altid kommer til at gå igennem  

 en blytykkelse, der er mindst lig med tykkelsen af den blyplade, der er limet  

 på træpladen.
 Døre.
 Skitserne viser eksempler på overlapninger i døre, der i praksis har vist  

 sig anvendelige.
 Overlapning mellem de to fløje en en dobbeltdør.
 Overplapning mellem dør og dørkarm.
 Overlapning mellem dør og gulv.
Blyskinne og blyplade skal hver have en tykkelse mindst lig halvdelen af  

 dørens totale blytykkelse.
Afstand mellem blyskinne og blyplade må højst være  

 6 mm.
