Refusion,  

 dispensationsadgang Ankenævnet har behandlet a-kassens klage på møde den 3.  

 november 2005.
Nævnet traf denne A F G Ø R E L  

 S E XX har ikke ret til refusion for ydelser udbetalt til YY  

 i perioden 30. marts 1998 til 1. oktober 2000.
 Ankenævnet tiltræder således direktoratets afgørelse af den 5.  

 juli 2005.
B E G R U N D E L S E Ankenævnet har lagt til grund, at   


  

 XX den 11. juni 1998 traf afgørelse om, at YY havde ret  

 til dagpenge efter de almindelige regler fra den 30. marts 1998, idet han havde afhændet  

 virksomheden AA,   


  

 XX udbetalte dagpenge til YY i perioden 30. marts 1998  

 til 1. oktober 2000,   

 	  

 skatteforvaltningen  

 den 15. maj 2001 oplyste til Arbejdsdirektoratet, at YY havde drevet  

 selvstændig  

 virksomhed (BB) samtidig med at han modtog dagpenge,   


  

 Direktoratet den 11. juni meddelte dette til XX, og   


  

 Byretten den 17. maj 2005 fandt, at YY havde handlet  

 uagtsomt ved ikke at afmelde BB eller undlade at oplyse om eksistensen af BB,  

 men at der ikke var tale om uagtsomhed af en sådan grad, at det kunne danne  

 grundlag for tilbagebetaling.
 Udgangspunktet er, at a-kassen ikke har ret til refusion for ydelser,  

 der er udbetalt med urette.
 Såfremt udbetalingen skyldes, at medlemmet har udvist svig, kan  

 a-kassen dog få refusion, hvis udbetalingen ikke skyldes en fejl, der kan  

 tilskrives a-kassen.
 Byretten har imidlertid afsagt dom i sagen, hvorefter medlemmets  

 handlemåde alene skal anses for uagtsom, hvilket medfører, at a-kassen som  

 udgangspunkt ikke har ret til refusion.
 Efter bekendtgørelse om a-kassernes ret til refusion fra  

 statskassen for fejludbetalte ydelser, kan der i ganske særlige tilfælde  

 gives  

 ret til refusion, selvom fejludbetalingen ikke skyldes svig fra medlemmets  

 side.
 Ankenævnet finder ikke, at der foreligger en sådan ganske særlig  

 situation, at der er grundlag for at give a-kassen ret til refusion.
 Ankenævnet er imidlertid enig med a-kassen i, at der som følge af  

 byrettens dom af 17. maj 2005 foreligger en ændret situation, idet a-kassen  

 ikke har mulighed for at inddrive beløbet fra medlemmet.
 Ankenævnet finder heller ikke, at der er noget at bebrejde  

 a-kassen, idet a-kassen først blev bekendt med at medlemmet drev selvstændig  

 virksomhed den 11. juni 2001, hvor Arbejdsdirektoratet gjorde a-kassen  

 opmærksom på indberetningen fra kommunen.
 Ankenævnet finder dog ikke, at det forhold, at a-kassen ikke har  

 mulighed for at inddrive beløbet hos medlemmet, er en ganske særlig  

 situation,  

 der kan begrunde fravigelse af hovedreglen om, at a-kassen ikke har ret til  

 refusion for beløb udbetalt med urette.
 Ankenævnet finder således ikke, at der er grundlag for at  

 sidestille situationen med nogen af de eksempler, der fremgår af vejledningen  

 til bekendtgørelsen om a-kassernes ret til refusion fra statskassen for  

 fejludbetalte ydelser.
 Ankenævnet bemærker, at vejledningen ikke er udtømmende, men  

 ankenævnet finder ikke, at der er påvist nogen forhold, der kan henføre  

 situationen til den ganske snævre dispensations-bestemmelse.
 Ankenævnet har noteret sig XXs anbringende om, at medlemmet kunne  

 have fået tilladelse til at drive virksomheden BB som selvstændig  

 bibeskæftigelse, hvis han havde søgt herom.
 Ankenævnet finder imidlertid, at sagen må bedømmes ud fra de  

 faktiske forhold, hvorefter medlemmet ikke havde tilladelse til at drive  

 virksomheden, og hvorefter beløbet blev udbetalt med urette.
R E G L E R Ankenævnet henviser til   

 	  

 § 86, stk. 4  

 og 6 i lov om arbejdsløshedsforsikring mv., jf. lovbekendtgørelse nr. 62 af  

 28.  

 januar 1998, nr. 587 af 10. august 1998, nr. 592 af 14. juli 1999, og nr. 712  

 af 19. juli 2000, og   

 	  

 §§ 1-3 og 5 i  

 Direktoratet for Arbejdsløshedsforsikringens bekendtgørelse nr. 980 af 14.  

 december  

 1993 om a-kassernes ret til refusion fra statskassen for fejludbetalte  

 ydelser.
O P L Y S N I N G E R N E  

 I  

 S A  

 G E N Sagen er afgjort på grundlag af de akter, som ankenævnet  

 har modtaget fra direktoratet.
På  

 ankenævnets vegne De kan læse om afgørelsens retlige grundlag på de  

 følgende sider.
 Kopi til:
Arbejdsdirektoratet, Stormgade 10, Postboks 1103, 1009  

 København K Regler Lov om  

 arbejdsløshedsforsikring mv., jf. lovbekendtgørelse nr. 712 af 19. juli 2000:
 § 86 ..
 Stk. 4.  

  

 Hvis  

 dagpenge eller andre ydelser, jf. stk. 1 og 15, er udbetalt med urette,  

 har kassen ikke krav på refusion fra statskassen og skal betale udbetalte  

 refusionsbeløb tilbage, medmindre den fejlagtige udbetaling skyldes  

 medlemmets  

 svigagtige forhold.
 Stk. 6.  

  

 Direktøren  

 for Arbejdsløshedsforsikringen kan efter forhandling med Landsarbejdsrådet  

 fastsætte regler om administrationen af stk. 4 og 5 og kan herunder  

 bestemme, at kassen skal have ret til refusion i ganske særlige situationer,  

 selv om fejludbetalingen ikke skyldes medlemmets svigagtige forhold.
 I forhold til de i øvrigt nævnte bekendtgørelser, er  

 der alene sket redaktionelle ændringer.
 Direktoratet for Arbejdsløshedsforsikringens  

 bekendtgørelse nr. 980 af 14. december 1993 om a-kassernes ret til refusion  

 fra  

 statskassen for fejludbetalte ydelser:
§ 1.  

  

 Hvis en kasse med urette har  

 udbetalt 1)  

 	  

 ydelser efter lov om  

 arbejdsløshedsforsikring m.v., 2)  

 	  

 etableringsydelse  

 eller uddannelsesgodtgørelse efter lov om en aktiv arbejdsmarkedspolitik,  

 eller 3)  

 	  

 ydelser efter lov om  

 orlov, har kassen ikke ret til refusion fra statskassen og udbetalte  

 refusionsbeløb skal tilbagebetales.
 Stk. 2.  

  

 Kassen har dog ret til refusion  

 i de i §§ 2-5 anførte tilfælde.
§ 2.  

  

 Skyldes fejludbetalingen  

 medlemmets svigagtige forhold, jf. § 87, stk. 1, i lov om  

 arbejdsløshedsforsikring  

 m.v., har kassen ret til refusion.
Retten bortfalder dog i det omfang,  

 udbetalingen kan tilskrives fejl i kassen.
 § 3.  

  

 Hvis fejludbetalingen skyldes en  

 skønsmæssig afgørelse, har kassen ret til refusion, såfremt kassen har sikret  

 sig et tilstrækkeligt grundlag for det udøvede skøn, og skønnet kan anses for  

 forsvarligt.
 Stk. 2.  

  

 Kassen har endvidere ret til  

 refusion, hvis fejludbetalingen skyldes urigtige oplysninger fra  

 arbejdsgivere,  

 offentlige myndigheder eller en anden arbejdsløshedskasse, medmindre kassen  

 vidste eller burde vide, at oplysningerne var urigtige.
 Stk. 3.  

  

 Stk. 1 og stk. 2,  

 finder dog ikke anvendelse i tilfælde, hvor medlemmet i forbindelse med  

 fejludbetalingen har udvist uagtsomt forhold, således at der er grundlag for  

 at  

 pålægge medlemmet ansvar for tilbagebetaling efter § 86, stk. 1, i  

 lov om arbejdsløshedsforsikring m.v., jf. dog § 5.
 § 5.  

  

 Direktøren for  

 Arbejdsløshedsforsikringen kan i ganske særlige situationer give tilladelse  

 til, at kassen får ret til refusion for fejludbetalte beløb, hvor dette ikke  

 følger af §§ 2-4.
