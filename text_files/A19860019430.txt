(Begrænsning af fradragsret for  

 lønmodtagerudgifter og visse konsekvensændringer som følge af  

 skattereformen) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 405 af 2. september 1985, som  

 senest ændret ved lov nr. 534 af 13. december 1985, foretages følgende  

 ændringer:
 1. § 9, stk. 1 og 2, affattes således:
»Ved opgørelsen af den skattepligtige indkomst for lønmodtagere  

 fradrages udgifter i forbindelse med udførelsen af det indtægtsgivende  

 arbejde i det omfang, de samlede fradragsberettigede udgifter overstiger et  

 grundbeløb på 3.000 kr.
Grundbeløbet på 3.000 kr. reguleres efter  

 personskattelovens § 20.
Stk. 2.  Begrænsningen af fradraget efter stk. 1  

 omfatter ikke udgifter, som lønmodtagere kan fradrage efter §§ 9 B-9 D, § 13  

 i denne lov eller § 49, stk. 1, i lov om beskatningen af pensionsordninger  

 m.v.« 2. I § 9 indsættes som stk. 4-6:
 »Stk. 4.  Udgifter, der efter ligningsrådets  

 anvisning kan fradrages uden dokumentation for størrelsen, kan indgå i  

 opgørelsen af de samlede udgifter efter stk. 1 med de af ligningsrådet  

 fastsatte satser.
Stk. 5.  Godtgørelse, der udbetales af arbejdsgiveren,  

 for udgifter, lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for rejseog  

 befordringsudgifter, såfremt godtgørelsen ikke overstiger satser, der  

 fastsættes af ligningsrådet.
Rejse- og befordringsudgifter kan ikke fradrages  

 ved indkomstopgørelsen i det omfang, de er godtgjort efter 2. pkt.
Stk. 6.  Ved indkomstopgørelsen medregnes ikke dagpenge  

 og rejsegodtgørelser ved udførelse af offentligt hverv, der gør det  

 nødvendigt for lønmodtageren at tage ophold uden for hjemstedskommunen, jfr.  

 statsskattelovens § 5, litra d.« 3. I § 15 G, stk. 1, 1. pkt., ændres »646.300  

 kr.« til: »851.200 kr.«.
4. I § 15 G, stk. 1, 2. pkt., ændres  

 »udskrivningslovens § 4.« til: »personskattelovens § 20.« 5. § 15 G, stk. 3, ophæves, og i stedet indsættes som  

 nyt stk. 3 og stk. 4:
»Stk. 3.  Hvis lejeværdien for skattepligtige  

 omfattet af stk. 1 er steget med mere end 3.500 kr. i forhold til lejeværdien  

 for det forudgående indkomstår, nedsættes lejeværdien med det overskydende  

 beløb.
Nedsættelse kan dog højst ske til et beløb svarende til lejeværdien  

 for det forudgående indkomstår forhøjet med 20 pct.
Stk. 4.  Hvis lejeværdien for skattepligtige omfattet af  

 stk. 2 er steget med mere end 1.000 kr. i forhold til lejeværdien for det  

 forudgående indkomstår, nedsættes lejeværdien med det overskydende beløb.  

 Nedsættelse kan dog højst ske til et beløb svarende til lejeværdien for det  

 forudgående indkomstår forhøjet med 20 pct. og nedsat med 2.500 kr.« Stk. 4  bliver herefter stk. 5.
§ 2 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 396 af 18. juli 1984, som senest  

 ændret ved lov nr. 527 af 11. december 1985, foretages følgende ændringer:
 1. § 4, stk. 2, affattes således:
»Stk. 2.  For samlevende ægtefæller, der begge er  

 skattepligtige her i landet efter § 1, foretages opgørelsen af deres  

 skattepligtige indkomst og formue og beregning af deres indkomst- og  

 formueskat efter reglerne i denne lovs afsnit III og efter  

 personskatteloven.« 2. §§ 24-26 ophæves.
 3. Efter § 23 indsættes:
»§ 24 A.  Ved opgørelsen af en ægtefælles  

 skattepligtige indkomst og kapitalindkomst medregnes kapitalindkomst, jfr.  

 personskattelovens § 4, hos den af ægtefællerne, der efter  

 ægteskabslovgivningen har rådighed over kapitalgodet eller, for så vidt angår  

 kapitaludgifter, hæfter for betalingen.
Formueskattepligten påhviler denne  

 ægtefælle.
Kan det ikke afgøres, hvem af ægtefællerne et kapitalindkomst-  

 eller formueskattepligtigt beløb vedrører, medregner hver ægtefælle  

 halvdelen.
Kapitalindkomst vedrørende erhvervsvirksomhed, der drives af en af  

 ægtefællerne eller af begge i forening, behandles efter § 25 A.
§ 25 A.  Indkomst, der vedrører en erhvervsvirksomhed,  

 medregnes ved opgørelsen af skattepligtig indkomst, personlig indkomst og  

 kapitalindkomst, jfr. personskattelovens §§ 2-4, hos den ægtefælle, der  

 driver virksomheden.
Endvidere påhviler formueskattepligten denne ægtefælle.  

 Deltager begge ægtefæller i driften, medregnes indkomst og formue som nævnt i  

 1. og 2. pkt. hos den ægtefælle, der i overvejende grad driver virksomheden.
 Stk. 2.  Kapitalafkast efter virksomhedsskattelovens § 7  

 medregnes dog ved opgørelsen af skattepligtig indkomst og kapitalindkomst hos  

 den af ægtefællerne, der har rådighed over virksomheden som nævnt i § 24 A.
Stk. 3.  Hvis ægtefæller, der er samlevende ved  

 indkomstårets udgang, begge har deltaget i væsentligt omfang i driften af den  

 ene ægtefælles eller begges erhvervsvirksomhed, kan ægtefællerne anmode om,  

 at indtil 50 pct., dog højst et grundbeløb på 117.300 kr., af virksomhedens  

 overskud opgjort efter stk. 4 overføres til den ægtefælle, der ikke i  

 overvejende grad driver virksomheden, som skattepligtig indkomst og personlig  

 indkomst hos denne.
Det overførte beløb må dog ikke stå i åbenbart misforhold  

 til den medarbejdende ægtefælles arbejdsindsats i erhvervsvirksomheden.  

 Grundbeløbet på 117.300 kr. reguleres efter personskattelovens § 20.
 Stk. 4.  Ved beregningen af den del af overskuddet, der  

 efter stk. 3 overføres til den anden ægtefælle, opgøres virksomhedens  

 overskud efter reglerne for opgørelsen af skattepligtig almindelig indkomst  

 med tillæg af renteudgifter og kurstab på fordringer og gæld og med fradrag  

 af rente- og udbytteindtægter, herunder skattegodtgørelse efter § 17 A i lov  

 om indkomstbeskatning af aktieselskaber m.v., samt kursgevinster på  

 fordringer og gæld, som indgår i opgørelsen af dette overskud.
 Stk. 5.  Den skattepligtige indkomst og den personlige  

 indkomst efter stk. 1 nedsættes med det beløb, der overføres til den  

 medarbejdende ægtefælle efter stk. 3.
Stk. 6.  Er samlivet mellem ægtefællerne ophørt i løbet  

 af indkomståret, medregnes den i stk. 1 nævnte indkomst fra virksomheden  

 indtil samlivets ophør ved indkomstopgørelsen for den af ægtefællerne, der i  

 overvejende grad har drevet virksomheden.
Hvor der efter § 13 eller § 20 C,  

 stk. 1, 2. pkt., foretages indkomstansættelse af den længstlevende ægtefælle,  

 skal den i stk. 1 nævnte indkomst fra virksomheden indtil dødsfaldet  

 medregnes ved indkomstopgørelsen for den ægtefælle, der i overvejende grad  

 har drevet virksomheden.
I de i 1. og 2. pkt. nævnte tilfælde finder stk. 3-5  

 ikke anvendelse.« 4. Afsnit IV ophæves.
 5. I § 40, 1. pkt., og § 41, stk. 1, 1. pkt., ændres  

 »folkepensionsbidrag« til: »virksomhedsskat«.
6. I § 48, stk. 4, sidste pkt., og i § 50, stk. 2,  

 ændres »fradrag efter §§ 37 og 37 B-37 C i de beregnede skatter«  

 til: »personfradrag efter personskattelovens §§ 9-12.« 7. I § 51 A indsættes som stk. 3:
»Stk. 3.  Stk. 1, 1. pkt., finder tilsvarende  

 anvendelse, når det må forventes, at den skattepligtige vil foretage indskud  

 eller hæve på en virksomheds konto for opsparet overskud, jfr.  

 virksomhedsskattelovens § 10, stk. 2-3, og § 13, stk. 1.« 8. I § 60, stk. 1, indsættes som litra f:
 9. I § 60, stk. 2, ændres »d) og e)» til:  

 »d), e) og f)».
 10. I § 64 indsættes efter stk. 6 som nyt stykke:
»Stk. 7.  Staten afregner over for kommunen en  

 andel af virksomhedsskatten efter virksomhedsskattelovens § 10, stk. 2, der  

 beregnes med udskrivningsprocenten for kommunal indkomstskat og kirkelige  

 afgifter af den del af virksomhedernes overskud, hvoraf der skal betales  

 virksomhedsskat.
Ved afregningen af slutskatten skal kommunen betale staten  

 et beløb, der beregnes med udskrivningsprocenten for kommunal indkomstskat og  

 kirkelige afgifter af beregningsgrundlaget for den virksomhedsskat, der efter  

 virksomhedsskattelovens § 10, stk. 3, og § 13, stk. 1, fradrages i de  

 skattepligtiges slutskatter.« Stk. 7  bliver herefter stk. 8.
 11. I § 64, stk. 7, der bliver stk. 8, indsættes efter  

 »stk. 1-5«: »og stk. 7«.
 12. I § 89 A, stk. 1, 1. pkt., ændres »lov om  

 invalidepension og førtidspension m.v.« til: »lov om social  

 pension«.
 13. I § 89 A, stk. 1, 2. pkt., ændres »§ 37, stk.  

 5, 2. pkt., jfr. 3. pkt.« til: »personskattelovens § 10, stk. 2, 2.  

 pkt., jfr. § 26, stk. 2«.
 14. I § 91 ændres »den skattepligtige  

 indkomst« til: »skattepligtig indkomst, personlig indkomst og  

 kapitalindkomst«.
 15. I § 94 indsættes efter 1. pkt.:
»Omregningen foretages såvel for den skattepligtige indkomst som for  

 den personlige indkomst og kapitalindkomsten.« 16. § 94, stk. 2, affattes således:
»Stk. 2.  På grundlag af de opgjorte  

 helårsindkomster beregnes helårsskat efter reglerne i personskattelovens §§  

 6-9. Af de herefter beregnede skatter betales så stor en del, som svarer til  

 forholdet mellem delårsbeløbene og helårsbeløbene.« 17. § 95, stk. 3, affattes således:
»Stk. 3.  På grundlag af de opgjorte regulerede  

 helårsindkomster beregnes helårsskat efter personskattelovens §§ 6-9. Af de  

 beregnede skatter betales så stor en del, som svarer til forholdet mellem de  

 regulerede delårsbeløb og de regulerede helårsbeløb.« 18. I § 96, stk. 1, ændres »den skattepligtige  

 indkomst« til: »skattepligtig indkomst, personlig indkomst og  

 kapitalindkomst«.
 19. § 96, stk. 2, affattes således:
»Stk. 2.  Ophører skattepligten den 1. januar eller  

 senere i det forskudte indkomstår, skal der for det kalenderår, som det  

 forskudte indkomstår træder i stedet for, svares et helt års skat af de  

 opgjorte helårsindkomster, henholdsvis de regulerede helårsindkomster.  

 Herudover svares der for det kalenderår, hvori skattepligten er ophørt, på  

 grundlag af helårsindkomsterne et skattebeløb, der udgør så stor en del af  

 helårsskatterne, som svarer til forholdet mellem den ved skattepligtens ophør  

 forløbne del af dette kalenderår og hele kalenderåret.« 20. § 100, sidste pkt., affattes således:
»Den af helårsindkomsterne, henholdsvis de regulerede  

 helårsindkomster, og af formuen ved udgangen af den pågældendes indkomstår  

 beregnede skat svares med beløbet for et år.« § 3 Stk. 1.  Loven har virkning fra og med indkomståret  

 1987.
 Stk. 2.  § 1, nr. 5, har dog virkning fra og med  

 indkomståret 1985.
Givet på Christiansborg slot, den 9.  

 april 1986 Under Vor Kongelige Hånd og Segl MARGRETHE R.
