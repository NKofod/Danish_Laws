Bekendtgørelse af  

 lov om stempelafgift Herved bekendtgøres lov om stempelafgift, jf.  

 lovbekendtgørelse nr. 95 af 7. februar 2000, med den ændring,  

 der følger af § 46 i lov nr. 1029 af 22. november 2000.
Afsnit I Almindelige bestemmelser Kapitel 1 Stempelpligten § 1. Der svares stempelafgift til statskassen,  

 såfremt dokumentet er omfattet af en af følgende  

 numre:
 1)	Skadeforsikringsdokumenter, der oprettes her i landet.
 2)	Forsikringsdokumenter vedrørende direkte tegnede forsikringer  

 i skadeforsikringsselskaber, for hvilken risikoen er placeret her i landet,  

 uanset hvor de oprettes.
 3)	Forsikringsdokumenter vedrørende direkte tegnede forsikringer  

 i skadeforsikringsselskaber, når parterne er hjemmehørende her i  

 landet, og dokumentet er underskrevet her i landet, medmindre ingen del af  

 præmien skal betales her i landet.
 Stk. 2. Såfremt risikoen efter stk. 1 er placeret i  

 en anden stat, der er omfattet af aftalen om Det Europæiske  

 Økonomiske Samarbejdsområde, er dokumentet ikke stempelpligtigt  

 her i landet, uanset hvor det oprettes.
 Stk. 3. Indtræder et andet forsikringsselskab eller  

 indtræder en ny forsikringstager i forsikringsforholdet, stemples  

 dokumentet herom efter reglerne for stiftelse af et nyt retsforhold.
 § 2. Stempelpligten for en  

 skadeforsikringspolice indtræder på tidspunktet for policens  

 udstedelse, jf. dog § 64, stk. 2.
§§ 3-4. (Ophævet) § 5. Påtegninger på tidligere  

 oprettede dokumenter er stempelpligtige efter samme regler som  

 selvstændige dokumenter.
§ 6. (Ophævet) § 7. Tilbud er ikke stempelpligtige.
Skriftlig  

 accept af et tilbud er stempelpligtig, hvad enten tilbuddet er afgivet  

 skriftligt eller ej.
 Stk. 2. En parts skriftlige bekræftelse af en mundtlig  

 aftale er stempelpligtig.
 Stk. 3. Telegrafiske meddelelser og fjernskrivermeddelelser  

 betragtes ikke som skriftlige.
§ 8. Et dokument er stempelpligtigt, selv om den  

 aftale, det vedrører, er betinget.
Stempelpligten bortfalder ikke,  

 fordi aftalen ophæves eller ikke opfyldes.
 § 9. Afgørende for et dokuments  

 stempelpligt er det retsforhold, som dokumentet vedrører, og  

 dokumentets betegnelse og form er for så vidt uden betydning.
 Stk. 2. Vedrører et dokument flere selvstændige  

 retsforhold, der hver for sig medfører stempelafgift, svares afgift  

 for hvert retsforhold.
§ 10. Opretter parterne i et retsforhold samtidig  

 flere dokumenter vedrørende dette, skal kun et af dokumenterne  

 stemples.
Stempelafgiften beregnes efter samme regler, som hvis samtlige  

 bestemmelser havde været optaget i ét dokument.
Stk. 2. Opretter parterne i et retsforhold senere et nyt  

 dokument vedrørende dette, er det nye dokument stempelfrit, hvis de  

 bestemmelser, som det indeholder, kunne have været optaget i det  

 første dokument, uden at stemplet for dette skulle være  

 forhøjet.
I øvrigt skal det nye dokument stemples med det  

 beløb, hvormed stemplet for det første dokument skulle  

 være forhøjet.
Stk. 3. Oprettes det nye dokument, inden det første er  

 stemplet og inden udløbet af dets stemplingsfrist, skal kun det nye  

 dokument stemples.
Stempelafgiften beregnes på grundlag af  

 retsforholdet efter oprettelsen af det nye dokument, men skal dog mindst  

 udgøre det beløb, som det første dokument skulle  

 være stemplet med.
 § 11. Et dokument, der ikke stemples eller  

 stemples med nedsat afgift, fordi det slutter sig til et andet dokument, skal  

 indeholde oplysning om stemplet til dette.
Stk. 2. Bekræftede genparter af stempelpligtige  

 dokumenter skal forsynes med påtegning om det stempel, der er anvendt  

 til dokumentet.
Bestemmelsen finder tilsvarende anvendelse med hensyn til  

 ubekræftede genparter, der fremlægges for en ret eller  

 vedlægges en ansøgning til en offentlig myndighed.
Kapitel 2 Stempelafgiftens beregning § 12. (Ophævet) § 13. Er det beløb, der skal betales afgift  

 af, angivet i fremmed valuta, skal der ved afgiftens beregning ske en  

 omregning til danske kroner.
Ved omregningen skal benyttes den af  

 Nationalbanken fastsatte officielle middelkurs på tidspunktet for  

 policens udstedelse, jf. dog stk. 2.
Stk. 2. Er det beløb, der skal betales afgift af,  

 angivet i euro, skal den afgiftspligtige ved omregningen anvende valutakursen  

 på tidspunktet for policens udstedelse eller den toldkurs  

 (periodekurs), der gælder for dette tidspunkt, jf. artikel 18 i  

 Rådets forordning 2913/92 af 12. oktober 1992 for indførelse af  

 en EF-toldkodeks.
Forsikringsselskabets valg mellem de i stk. 1 og 1.  

 pkt. nævnte omregningskurser er bindende for en periode på mindst  

 2 år.
§ 14. (Ophævet) § 15. (Ophævet) § 16. Såfremt værdien af de ydelser,  

 hvoraf stempelafgiften skal beregnes, ikke fremgår umiddelbart af  

 dokumentet, skal parterne angive værdien efter bedste skøn.
Stk. 2. Har parterne forsømt den foreskrevne  

 værdiangivelse, er parterne ikke enige om værdiangivelsen, eller  

 er parternes angivelse af værdien efter stempelmyndighedens skøn  

 for lav, skal værdien om fornødent fastsættes af  

 vurderingsmænd udmeldt af retten.
Parterne hæfter solidarisk for  

 omkostningerne ved vurderingen.
Skyldes vurderingen, at parternes angivelse  

 af værdien efter stempelmyndighedens skøn har været for  

 lav, bæres omkostningerne dog af statskassen, medmindre  

 vurderingsmændenes værdiansættelse ligger mere end 10 pct.  

 over parternes.
§ 17. (Ophævet) § 18. (Ophævet) § 19. (Ophævet) Kapitel 3 Stempelafgiftens berigtigelse § 20. Det påhviler parterne i et  

 retsforhold, hvorom der er oprettet et stempelpligtigt dokument, at  

 sørge for, at dokumentet inden stemplingsfristens udløb,  

 stemples efter reglerne i § 21, eller at dokumentet eller en  

 bekræftet genpart af dette inden samme frist indleveres til  

 stempelmyndigheden til afgørelse af stempelspørgsmålet.  

 Er en part ikke i besiddelse af dokumentet eller en genpart af dette, kan han  

 i stedet give stempelmyndigheden meddelelse om dokumentets oprettelse.
 Stk. 2. Er dokumentet inden stemplingsfristens udløb  

 indleveret til en anholdelsespligtig myndighed, jf. § 32, er det  

 tilstrækkeligt, at dokumentet inden udleveringen stemples efter  

 reglerne i § 21.
 Stk. 3. Stemplingsfristen er 4 uger eller, hvis dokumentet  

 ikke er oprettet her i landet, 8 uger fra stempelpligtens indtræden.  

 Fristen kan forlænges af stempelmyndigheden, når  

 omstændighederne taler derfor.
 § 21. Stempling uden medvirken af en  

 stempelmyndighed kan foretages af de i § 22 nævnte myndigheder og  

 særlige stempelmærkeforhandlere og af de anholdelsespligtige  

 myndigheder, jf. § 32. Beregningen af afgiften påhviler  

 parterne.
 Stk. 2. Skatteministeren kan bestemme, at visse arter af  

 dokumenter samt dokumenter, for hvilke afgiften ikke overstiger et vist  

 beløb, skal kunne stemples af parterne selv eller af andre på  

 deres vegne.
Stk. 3. Skatteministeren kan give forsikringsselskaber  

 tilladelse til selv at stemple forsikringsdokumenter.
Bestemmelserne i  

 stk. 5 og 6 om renter og gebyrer ved for sen indbetaling af  

 afgiftstilsvaret gælder, såvel når forsikringsselskaber  

 stempler efter 1. pkt., som når de stempler efter §§ 70 og 70  

 A.
 Stk. 4. Stempling uden medvirken af en stempelmyndighed sker  

 ved benyttelse af stempelmærker eller på anden måde efter  

 skatteministerens nærmere bestemmelse.
 Stk. 5. Betales afgiftsbeløbet ikke rettidigt af de i  

 stk. 1 nævnte særlige stempelmærkeforhandlere eller af  

 de i stk. 3 nævnte virksomheder, der har tilladelse til selv at  

 stemple dokumenter, skal der betales 1,3 pct. i månedlig rente for hver  

 påbegyndt måned fra den 1. i den måned, i hvilken  

 beløbet skal betales, dog mindst 50 kr.
 Stk. 6. Der skal betales gebyr på 65 kr. for  

 erindringsskrivelser vedrørende betaling af afgift.
§ 22. Stempelmærker kan købes  

 på tinglysningskontorerne og i Skibsregistret samt efter  

 skatteministerens bestemmelse på andre offentlige kontorer og hos  

 særlige stempelmærkeforhandlere.
De særlige forhandlere  

 vederlægges efter regler fastsat af skatteministeren.
 Stk. 2. Skatteministeren fastsætter de nærmere  

 regler for forvaltningen af stempelmærker, herunder for de i  

 stk. 1 nævnte myndigheders og særlige  

 stempelmærkeforhandleres virksomhed.
§ 23. Afgiftsmyndigheden (stempelmyndigheden) er  

 de statslige told- og skattemyndigheder.
Skatteministeren kan fastsætte  

 nærmere regler for de statslige told- og skattemyndigheders adgang til  

 at træffe afgørelser efter denne lov.
Ministeren kan  

 fastsætte regler om adgang til at klage over afgørelserne uden  

 for området af § 26, herunder om, at afgørelserne ikke kan  

 indbringes for højere administrativ myndighed.
Ministeren kan  

 endvidere fastsætte regler for, hvorledes de af afgiftsmyndigheden  

 beregnede afgifter skal berigtiges.
 § 24. Stempelmyndigheden kan pålægge  

 parterne inden en nærmere angiven frist at fremkomme med de  

 oplysninger, som er fornødne for beregningen af stempelafgiften.
Stk. 2. Har stempelmyndigheden fået et dokument i  

 hænde, der ikke stemples eller stemples med nedsat afgift, fordi det  

 slutter sig til et andet dokument, kan stempelmyndigheden pålægge  

 den, der er i besiddelse af sidstnævnte dokument, at indsende dette  

 inden en nærmere angiven frist.
Det samme gælder, hvor  

 stempelmyndigheden har fået en genpart af et dokument som nævnt i  

 § 11, stk. 2, i hænde.
 Stk. 3. Er der i henhold til § 20, stk. 1, givet  

 stempelmyndigheden meddelelse om et dokuments oprettelse, kan  

 stempelmyndigheden pålægge den, der er i besiddelse af  

 dokumentet, at indsende dette inden en nærmere angiven frist.
 Stk. 4. Fremkommer de i stk. 1 nævnte oplysninger  

 eller de i stk. 2 og 3 nævnte dokumenter ikke inden den angivne  

 frist, kan stempelmyndigheden pålægge den pågældende  

 daglige bøder, indtil oplysningen eller dokumentet fremkommer.
 § 25. Stempelmyndigheden kan af egen drift  

 ændre sin afgiftsberegning til fordel for parterne. Ændring af  

 beregningen til skade for parterne kan kun ske, hvis beregningen hviler  

 på urigtige, ufuldstændige eller på anden måde  

 vildledende oplysninger fra parterne eller deres befuldmægtigede.
 § 26. Landsskatteretten påkender  

 klager over stempelmyndighedens afgørelser i 1. instans af:
 1)	Spørgsmål om afgiftspligtens omfang.
 2)	Spørgsmål om, hvilket beløb afgiften skal  

 beregnes af.
 3)	Spørgsmål om godtgørelse af afgiften.
 Stk. 2. Reglerne i skattestyrelseslovens kapitel 3 og 3 A  

 finder anvendelse ved klage til Landsskatteretten.
 Stk. 3. Skatteministeren kan i øvrigt fastsætte  

 regler om adgangen til klage over afgørelser efter denne lov.
Kapitel 4 Godtgørelse af stempelafgift § 27. Stempelmærker, som er anvendt til  

 dokumenter, der ikke er underskrevet og ubenyttede stempelmærker, kan  

 hos de i § 22 nævnte myndigheder og særlige  

 stempelmærkeforhandlere ombyttes med andre stempelmærker til  

 samme samlede pålydende.
 Stk. 2. I stedet for ombytning kan mærkernes  

 pålydende værdi godtgøres efter nærmere af  

 skatteministeren fastsatte regler.
§ 28. Stempelmyndigheden godtgør på  

 begæring 1.	stempel, der er anvendt til et stempelfrit dokument, 2.	beløb, hvormed det stempel, der er anvendt til et dokument,  

 overstiger den fastsatte stempelafgift.
 Stk. 2. Bestemmelsen i stk. 1 gælder ikke, hvis  

 godtgørelsen for et dokument er mindre end 50 kr.
§ 29. Der sker godtgørelse af stempelafgift  

 på forsikringer, såfremt 1)	en forsikringstager fortryder begæringen, før  

 forsikringsselskabet har overtaget risikoen for forsikringsbegivenheden,  

 eller 2)	en forsikringstager gør brug af fortrydelsesretten efter  

 lovgivningen om forbrugerbeskyttelse.
 Stk. 2. Stempelafgift under 25 kr. godtgøres ikke efter  

 nr. 1.
 Stk. 3. Stempelmyndigheden kan betinge en godtgørelse  

 af, at dokumentet afleveres til stempelmyndigheden.
§ 30. (Ophævet) Kapitel 5 Hæftelses- og kontrolbestemmelser § 31. Enhver, der er part i det retsforhold, som  

 et stempelpligtigt dokument vedrører, hæfter for betaling af  

 stempelafgiften.
Hvis en part ikke har fast ophold her i landet, og  

 dokumentet på hans vegne er underskrevet af en herboende person,  

 hæfter tillige denne for afgiften.
Stk. 2. Den, der ved overdragelse eller på anden  

 måde er indtrådt som berettiget efter et dokument, der ikke er  

 tilstrækkeligt stemplet, skal inden 4 uger efter modtagelsen af  

 dokumentet indsende dette eller en bekræftet genpart heraf til  

 vedkommende stempelmyndighed, medmindre dokumentet er stemplet i henhold til  

 en stempelmyndigheds afgørelse, eller dokumentet inden nævnte  

 frist indleveres til en anholdelsespligtig myndighed.
Det samme gælder  

 den, der erhverver panteret i et dokument.
Forsømmer han indsendelsen  

 til stempelmyndigheden, og kan de afgiftspligtige, jf. stk. 1,  

 åbenbart ikke betale den skyldige afgift, eller er deres opholdssted  

 ubekendt, bliver han medansvarlig for betalingen.
 Stk. 3. Skyldig stempelafgift kan med tillæg af renter  

 og omkostninger inddrives ved indeholdelse i løn m.v. hos den  

 pågældende efter reglerne om inddrivelse af personlige skatter i  

 kildeskatteloven.
 § 32. Følgende myndigheder er  

 anholdelsespligtige:
 1.	Ministerierne.
 2.	Justitssekretærerne ved Højesteret, landsretterne og  

 Sø- og Handelsretten med hensyn til de for retten fremlagte  

 dokumenter, samt dommerne ved underretterne.
 3.	Kuratorer og eksekutorer.
 4.	Politi- og anklagemyndighederne.
 5.	Landsskatteretten og Told- og Skattestyrelsen.
 Stk. 2. Skatteministeren kan bestemme, at også andre  

 myndigheder end de i stk. 1 nævnte skal være  

 anholdelsespligtige.
§ 33. De anholdelsespligtige myndigheder skal  

 anholde stempelpligtige dokumenter, som efter stemplingsfristens udløb  

 er kommet dem i hænde, når 1.	dokumentet er ustemplet, 2.	det anvendte stempel antages at være for lavt, 3.	stemplingen først er sket efter udløbet af  

 stemplingsfristen, medmindre stemplingen er foretaget af en  

 anholdelsespligtig myndighed, jf. stk. 2, 4.	stempling efter § 21 ikke er sket i overensstemmelse med de  

 regler, der gælder for sådan stempling.
Stk. 2. Er et dokument som nævnt i stk. 1, nr. 1, 2  

 eller 4, kommet den anholdelsespligtige myndighed i hænde inden  

 stemplingsfristens udløb, må dokumentet kun udleveres,  

 såfremt stemplingen forinden er bragt i orden.
Er dette ikke sket, skal  

 dokumentet anholdes.
 Stk. 3. Endvidere skal dokumentet og genparter som nævnt  

 i § 11 anholdes, når de ikke giver oplysning om stemplet til det  

 dokument, hvortil de slutter sig, eller giver oplysning om et stempel, som  

 må antages at være for lavt.
 Stk. 4. Det anholdte dokument eller den anholdte genpart  

 fremsendes til stempelmyndigheden, når den myndighed, der har anholdt  

 dokumentet (genparten), har afsluttet behandlingen af den sag, hvorunder  

 dokumentet (genparten) er anholdt.
 Stk. 5. Et dokument, der alene indleveres til stempling,  

 må ikke anholdes.
Afsnit II De enkelte stempelpligtige dokumenter Kapitlerne 6-8 (Ophævet) Kapitel 9 Dokumenter om selskabsforhold § 52. (Ophævet) § 53. Dokumenter, der oprettes i anledning af  

 omdannelse af forsikringsforeninger til aktieselskaber, jf. § 14 d i lov  

 om fusion, spaltning og tilførsel af aktiver m.v., er stempelfri.
 Stk. 2. I forbindelse med fusion, fission eller omdannelse af  

 selskaber m.v. eller tilførsel af aktiver til sådanne selskaber  

 er udstedelse af ny forsikringspolice til det fortsættende selskab  

 stempelfri, når forsikringsvilkårende i det hele svarer til de  

 vilkår, der var gældende for den forsikringsaftale, som det  

 ophørende selskab havde indgået.
§§ 54-55. (Ophævet) Kapitlerne 10 og 11 (Ophævet) Kapitel 12 Forsikringsdokumenter § 64. Forsikringspolicer og forsikringskontrakter  

 stemples efter reglerne i §§ 66-70.
 Stk. 2. Er der ikke udfærdiget police eller kontrakt,  

 stemples første præmiekvittering eller andet dokument  

 vedrørende forsikringen.
§ 65. (Ophævet) § 66. Stempelafgiften for forsikringer tegnet i  

 skadeforsikringsselskaber med undtagelse af de i § 69, stk. 1,  

 nævnte forsikringer er enten 29 øre pr. 5.000 kr. forsikringssum  

 eller del deraf eller 14 pct. af præmien.
Vælges det at svare  

 stempelafgift på grundlag af præmien, og er forsikringen tegnet  

 på mere end 1 år, beregnes afgiften af præmien for 1  

 år.
Afgiften afrundes opefter til det nærmeste med 25 delelige  

 ørebeløb.
 Stk. 2. Stempelafgiften af lovpligtige ansvarsforsikringer i  

 henhold til færdselsloven beregnes på grundlag af præmien.  

 Afgiften kan dog ikke overstige 8 kr.
§ 67. Kontrakter, hvorved der træffes aftale  

 om forsikring af risici af nærmere angiven art efter forudgående  

 eller efterfølgende anmeldelse fra forsikringstageren, stemples med 5  

 kr.
Endvidere svares der stempelafgift efter § 66 af de anmeldte  

 forsikringer.
 § 68. Genforsikringskontrakter stemples med 50  

 kr.
§ 69. Stempelfri er 1.	forsikringer, der tegnes af gensidige skadeforsikringsselskaber, der  

 ikke er undergivet tilsyn, 2.	forsikringer, der tegnes i medfør af lov om  

 arbejdsskadeforsikring, 3.	sø- og transportforsikring samt luftfartsforsikring, 4.	kreditforsikringer og kautionsforsikringer, 5.	dokumenter om overdragelse af erstatningskrav til det  

 forsikringsselskab, der har dækket skaden, 6.	andre forsikringer, når forsikringssummen ikke overstiger  

 12.000 kr.
 Stk. 2. Overdrager et forsikringsselskab sin  

 forsikringsbestand eller en bestemt del af denne til et andet selskab efter  

 godkendelse fra Finanstilsynet, er det andet forsikringsselskabs  

 indtræden i de af overdragelsesaftalen omfattede forsikringskontrakter  

 stempelfri.
§ 70. Skatteministeren kan tillade danske  

 forsikringsselskaber og udenlandske forsikringsselskabers  

 repræsentanter her i landet at berigtige stempelafgiften for samtlige  

 de i et regnskabsår tegnede forsikringer eller for visse arter heraf  

 ved indbetaling af samlede beløb uden stempling af de enkelte  

 forsikringsdokumenter.
Denne tilladelse kan gives enten således, at  

 stempelafgiften beregnes på sædvanlig måde af de enkelte  

 forsikringer, eller således, at stempelafgiften beregnes under  

 ét af summen af forsikringssummerne eller  

 præmiebeløbene.
Stk. 2. Tilladelse efter stk. 1 kan betinges af, at  

 selskabet indbetaler aconto-beløb, og at selskabet underkaster sig de  

 tilsyns- og kontrolbestemmelser, som skatteministeren skønner  

 fornødne.
Tilladelsen kan tilbagekaldes med 3 måneders varsel  

 til et regnskabsårs udløb.
§ 70 A.
Ved udøvelse af  

 forsikringsvirksomhed her i landet, der ikke er omfattet af § 70,  

 stk. 1, skal den, der udøver virksomheden, over for de statslige  

 told- og skattemyndigheder udpege en herboende repræsentant.
 Stk. 2. Bestemmelserne i § 70 finder anvendelse over for  

 repræsentanten.
Kapitlerne 13 og 14 (Ophævet) Kapitel 15 Dokumenter om familie- og arveforhold § 74. (Ophævet) § 75. (Ophævet) § 76. (Ophævet) § 77. (Ophævet) § 78. Dokumenter, hvorved en afdøds  

 ægtefælle eller arvinger, der har overtaget gældsansvaret  

 efter ham, indtræder i den afdødes rettigheder og forpligtelser,  

 er stempelfri.
Afsnit III Fritagelse for stempelafgift Kapitlerne 16 og17 A (Ophævet) Afsnit IV Straffebestemmelser Kapitel 17 § 88. Med bøde straffes den, der 1.	overtræder § 20, stk. 1 og 2, 2.	i et dokument giver urigtige eller vildledende oplysninger om  

 forhold, der er af betydning for dokumentets stempling, 3.	i øvrigt afgiver urigtige eller vildledende oplysninger til  

 brug for a)	afgørelse af, om et dokument er stempelpligtigt, b)	beregning af stempelafgiften, c)	afgørelse om fritagelse for afgift eller om  

 godtgørelse af afgift, 4.	afgiver urigtig erklæring om ikke at være i besiddelse  

 af et stempelpligtigt dokument i tilfælde, hvor stempelmyndigheden  

 kræver dokumentet udleveret i henhold til § 24.
 Stk. 2.1)  Den, der  

 begår en af de i stk. 1 nævnte overtrædelser med  

 forsæt til at unddrage statskassen afgift, straffes med bøde  

 eller fængsel indtil 2 år.
 Stk. 3. I forskrifter, der udstedes i medfør af loven,  

 kan der fastsættes straf af bøde for overtrædelse af  

 bestemmelser i forskrifterne.
 Stk. 4. For overtrædelser, der begås af  

 aktieselskaber, andelsselskaber eller lignende, kan der pålægges  

 selskabet som sådant bødeansvar.
 § 89. Skønnes en overtrædelse ikke at  

 ville medføre højere straf end bøde, kan  

 skatteministeren eller den, han bemyndiger dertil, tilkendegive den  

 pågældende, at sagen kan afgøres uden retslig  

 forfølgning, såfremt han erkender sig skyldig i  

 overtrædelsen og erklærer sig rede til inden for en nærmere  

 angiven frist, der efter begæring kan forlænges, at betale en i  

 tilkendegivelsen angivet bøde.
 Stk. 2. Med hensyn til den i stk. 1 nævnte  

 tilkendegivelse finder bestemmelserne i retsplejeloven om indholdet af  

 anklageskrift i politisager tilsvarende anvendelse.
 Stk. 3. Betales bøden i rette tid, eller bliver den  

 efter vedtagelse inddrevet eller afsonet, bortfalder videre  

 forfølgning.
 Stk. 4. Når sager om de i § 88 nævnte  

 overtrædelser indbringes for domstolene, behandles de som politisager.  

 De i lov om rettens pleje, kapitlerne 68, 69, 71 og 72, omhandlede retsmidler  

 finder anvendelse i samme omfang som i sager, som det efter de almindelige  

 regler tilkommer statsadvokaten at forfølge.
Afsnit V Overgangs- og ikrafttrædelsesbestemmelser Kapitel 18 § 90. Loven træder i kraft den 1. oktober  

 1969.
§ 91. (Ophævet) § 92. Loven gælder ikke for  

 Færøerne og Grønland.
Skatteministeriet, den 21. maj 2002 Svend Erik Hovmand /K.
Aasberg Karlsen 1)   § 88, stk. 2, er  

 ændret ved § 46 i lov nr. 1029 af 22. november 2000, der  

 trådte i kraft den 1. juli 2001. Hvis der den 1. juli 2001 eller senere  

 skal idømmes straf for en tidligere begået overtrædelse,  

 for hvilken straf af hæfte indtil 30 dage ville være forskyldt,  

 idømmes fængsel med samme antal dage som tidligere hæfte,  

 jf. § 58 og § 59.
