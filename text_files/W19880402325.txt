 Et ingeniørfirma ydede totalrådgivning vedr. opførelsen af en bygning.  

 Kontrakten indeholdt bestemmelse om budgetansvar.
Entreprisekontrakterne indeholdt bestemmelse om, at intet  

 ekstraarbejde måtte påbegyndes uden skriftlig aftale, underskrevet af  

 bygherre og rådgiver samt entreprenørerne.
Den fandtes ikke at være til  

 hinder for betaling af ekstraarbejder, selv om en underskrift ikke forlå,  

 idet rådgiveren kunne indgå aftaler med entreprenørerne, grundet bygherrens  

 repræsentation i byggemøder og entrepriserettens regel om, at bygherrens  

 tekniker kan forpligte bygherren ved sine aftaler med entreprenøreren.
K E N D E L S E i Voldgiftssag nr.
C 1930 K A/S Rådgivende Ingeniørfirma mod A/S A Efter at der mellem på den ene side bygherren, A/S A, X-sted, og på den  

 anden side ingeniørfirmaet K A/S og 6 entreprenører er opstået tvist om  

 mellemværendet vedrørende et byggeri i X-sted, er tvisterne ved en række  

 klageskrifter indbragt for en i henhold til »Regler for behandling af  

 sager ved Voldgiftsretten for Bygge- og Anlægsvirksomhed« nedsat  

 voldgiftsret, bestående af teknisk direktør, arkitekt m.a.a.
Arne Riis Mørk,  

 direktør, civilingeniør Leif Egeskjold og landsdommer Poul Rønnov,  

 sidstnævnte som formand.
 Mundtlig forhandling har fundet sted i dagene 2. - 3., 5. - 6., 9. - 10.  

 og 16. - 18. maj 1988. Besigtigelse er foretaget den 6. maj 1988.
 Sagens omstændigheder er følgende:
Ved en kontrakt af 18. september 1985 påtog K sig for et beløb af 965.000  

 kr. at yde A totalrådgivning vedrørende opførelse af en produktions- og  

 administrationsbygning i X-sted.
Arbejdet skulle udføres i overensstemmelse  

 med en teknisk beskrivelse, udarbejdet af ingeniørfirmaet B A/S, som A  

 tidligere havde været i kontakt ned.
Kontrakten blev indgået på grundlag af  

 ABR og indeholdt bestemmelse om bugetansvar for K, såfremt et såkaldt  

 opdateret budget af 10. september 1985 til et beløb af 14.802.449 kr. excl.  

 moms blev overskredet.
K's honorar skulle betales i månedlige rater, og det  

 var bestemt, at de 4 sidste, ialt 240.00 kr., først skulle udbetales, når  

 byggeregnskabet forelå og ikke viste overskridelse.
Indenfor det aftalte og eventuelt regulerede budget kunne K disponere frit  

 ved aftaler med håndværkerne i henhold til såkaldte »hvide  

 aftalesedler«.
Ved »røde aftalesedler« mellem K og A kunne  

 budgettet reguleres.
Entreprisekontrakter var iøvrigt indgået mellem A og de  

 enkelte entreprenører, og disse kontrakter indeholdt en sålydende  

 bestemmelse: »Intet ekstraarbejde må påbegyndes uden skriftlig aftale i  

 form af en aftale underskrevet af bygherrren og K ApS i forening på den ene  

 side og på den anden side af entreprenøren«.
Betonelementer var  

 bygherreleverance.
I tiden 22. august 1985 til 10. april 1986 blev afholdt 31  

 byggemøder.
Referater blev sendt til A, som iøvrigt ved sin direktør eller  

 stedfortræderen for denne deltog i de fleste af disse møder såvel som i 6  

 projektmøder i tiden 13. december 1985 til 21. marts 1986.
Efter indkaldelse af 21. marts 1986 til afleveringsforretning blev der i  

 april 1986 foretaget en række mangelsgennemgange.
A foretog etapevis  

 indflytning i april 1986.
Den 6. juni 1986 sendte K til A udkast til byggeregnskab.
Dette blev  

 drøftet på flere møder mellem parterne, og efter at K havde korrigeret  

 regnskabet, fremkom K's »endelige« byggeregnskab den 25. september  

 1986. Da A ikke har kunnet godkende dette, er voldgiftssager blevet indledt.
 Voldgiftsretten skal udtale:
 Efter formuleringen af kontrakten af 18. september 1985 mellem K og A og  

 de afgivne forklaringer, herunder navnlig landsretssagfører C's forklaring,  

 må det lægges til grund, at K har afgivet en ubegrænset budgetgaranti.
 Den i entreprisekontrakterne indeholdte, foran omtalte bestemmelse om  

 ekstraarbejder, hvorefter disse ikke kunne påbegyndes uden skriftlig aftale,  

 underskrevet også af A, findes efter omstændighederne ikke at være til hinder  

 for betaling af ekstraarbejder, selv om sådan underskrift ikke foreligger.  

 Voldgiftsretten har herved lagt vægt på, at K indenfor budgetsummen uden  

 begrænsning kunne indgå aftaler med entreprenørerne, at A har været  

 repræsenteret i byggemøder, hvor aftaler med entreprenørerne blev indgået, og  

 at den almindelige regel i entrepriseretten går ud på, at bygherrens tekniker  

 kan forpligte bygherren ved sine aftaler med entreprenøreren.
 Efter en samlet vurdering af forholdene, herunder det godkendte antal  

 vejrligsdage og det komplicerede byggeri med mange ændringer og  

 ekstraarbejder, findes det ikke bevist, at tidsplanen ikke er overholdt.
 Med hensyn til spørgsmålet om, hvornår aflevering har fundet sted, findes  

 der at måtte gives K og entreprenørerne medhold i, at dette er sket i april  

 1986. Voldgiftsretten har herved lagt vægt på, at indflytning fandt sted i  

 denne måned, at indflytningen i høj grad motiverede en aflevering på dette  

 tidspunkt, og at A, der var orienteret om indkaldelse til aflevering, ikke  

 ses på daværende tispunkt at have protesteret derimod.
Efter at størrelsen af A's krav i henhold til budgetgarantien og  

 spørgsmålet om størrelsen af K's honorarkrav er udskudt til afgørelse efter  

 foretagelse af syn og skøn, har A påstået K tilpligtet at betale 1.599.354,91  

 kr. med sædvanlig procesrente fra 31. marts 1987, til betaling sker.
K har  

 nedlagt påstand om frifindelse.
 A har forbeholdt sig senere at rejse krav mod K for projekt- og  

 tilsynsfejl vedrørende svømmebassin.
 A's påstand fremkommer således:
 A.2. Ventilation VVS.
 Foreløbig bemærkes, at skønsmanden ikke har udtalt sig om, hvorvidt der  

 forligger projektfejl eller tilsynsfejl, samt at voldgiftsretten ikke har  

 fået forelagt den pågældende entreprenørkontrakt.
 Voldgiftsretten går ud fra, at når forholdene vedrørende udsugning fra  

 syrerum, kondensisolering og brandisolering ikke ses påtalt hverken ved  

 afleveringen i april 1987 eller den af A i marts 1987 iværksatte  

 afleveringsforretning, må det skyldes, at disse forhold ikke har været  

 omfattet af entreprenørens kontrakt.
 K findes herefter at være ansvarlig for projektfejl eller tilsynsfejl  

 vedrørende udsugning fra syrerum og brandisolering, ialt 120.000 kr.,  

 hvorimod det efter skønsmandens udtalelse under afhjemlingen - at det ikke er  

 et myndighedskrav - findes betænkeligt at pålægge K ansvar for manglende  

 kondensisolering.
 Vedrørende rentrumsanlægget findes der at foreligge projektfejl, som  

 skønsmæssigt kan ansættes til 40.000 kr.
 Vedrørende de resterende forhold findes der at foreligge udførelsesfejl,  

 og det findes - som sagen er forelagt voldgiftsretten, hvor entreprenøren  

 ikke er part - betænkeligt at pålægge K et subsidiært ansvar for manglende  

 tilsyn.
 Der tilkendes herefter på denne post A ialt 160.000 kr. excl. moms.
 A.3. Vandindtrængen.
 Der findes efter det for voldgiftsretten fremlagte materiale, herunder  

 skønsmandens udtalelser, ikke grundlag for at pålægge K projekt- eller  

 tilsynsansvar vedrørende de påberåbte forhold, bortset fra utæthed ved  

 tagdør/lem, 3.000 kr. excl. moms.
 B.1. Ventetid elementer.
 Selv om forsinkelsen måtte skyldes forhold hos byggeledelsen, findes disse  

 at være omfattet af den påregnelige risiko, som normalt må bæres af  

 bygherren, og der kan derfor ikke tilkendes A noget beløb.
 B.3. Forsinket prioritering.
 Allerede fordi der her er tale om et indireke tab, findes der intet  

 grundlag for at tilkende A noget beløb på denne post.
 B.4. Merudgift energi.
 Der findes ikke i det fremførte tilstrækkelig dokumentation for  

 berettigelsen af dette krav.
 B.5. Ekstraarbejde skærmkabine.
 Det findes ikke bevist, at der her foreligger en byggeledelsesfejl.
 B.6. Flytning målerskab HNG.
 Det findes efter omstændighederne tilstrækkeligt bevist, at der her  

 foreligger en fejl, som K må være ansvarlig for, og der tilkendes således A  

 4.700 kr.
 C.1. Detailprojekt.
Voldgiftsretten har gennemgået det af K under den mundtlige forhandling  

 foreviste materiale og finder ikke, at dette fuldtud opfylder kravene til et  

 fyldestgørende, koordineret projekt.
Det A i den anledning tilkommende beløb  

 findes skønsmæssigt at kunne ansættes til 200.000 kr. excl. moms.
 C.2. Afleveringsforretning.
 Når henses til, at det efter voldgiftsrettens tilkendegivelse må lægges  

 til grund, at aflevering har fundet sted i april 1986, findes A - efter det  

 standpunkt, K indtog til spørgsmålet om tidspunktet for aflevering - ikke at  

 have haft grundlag for at afholde betydelige udgifter til en fornyet  

 afleveringsforretning i forventning om, at disse udgifter kunne kræves betalt  

 af K, og der kan derfor ikke tilkendes A noget beløb.
 C.3. Ibrugtagningstilladelse.
Da forholdet er omfattet af K's pligter efter kontrakten og ikke udført,  

 er K for såvidt ansvarlig for nødvendige udgifter til opnåelse af  

 ibrugtagningstilladelse.
Da det efter tidsangivelserne på B's faktura (bilag  

 AZ) ikke findes bevist, at den forbrugte tid udelukkende er anvendt til  

 opnåelse af ibrugtagningstilladelse, findes der alene at kunne tilkendes A et  

 skønsmæssigt ansat beløb, stort 25.000 kr.excl. moms.
 Der tilkendes herefter A:
 der forrentes med sædvanlig procesrente fra den 31. marts 1987, til  

 betaling sker.
 Efter A's begæring bestemmes det, at afgørelsen kan fuldbyrdes for det  

 anførte beløb med fradag af det af A anerkendte honorarkrav 165.692,11 kr.  

 eller 313.401,89 kr., dog mod sikkerhed.
 Omkostningsspørgsmålet findes at burde udskydes, indtil spørgsmålene om  

 budgetgarantiens omfang og honorarkravets størrelse er afgjort.
 Det samme gælder spørgsmålet om voldgiftsrettens udgifter, for så vidt  

 angår denne del af sagen.
 T H I B E S T E M M E S :
 K A/S betaler til A/S A 479.094 kr. med sædvanlig procesrente fra 31.  

 marts 1987, til betaling sker.
 Afgørelsen kan fuldbyrdes for 313.401,89 kr. af det anførte beløb, dog mod  

 sikkerhed.
 Alle de foran anførte beløb udredes senest 14 dage efter denne kendelses  

 modtagelse.
København, den 8. juni 1988 Arne Riis Mørk Poul Rønnov Leif Egeskjold P.v.c.
