Skrivelse om, hvorvidt et medlem af et byråd, der har vedtaget en bøde for overtrædelse af færdselslovens § 118, stk. 1, jf. § 4, stk. 1, samt vedtaget en bøde for overtrædelse af færdselslovens  § 118 c, jf. § 4, stk. 1, er valgbar (Valgbarhedsnævnets skrivelse af 21. juni 2016 til et byråd) Ved e-post af 11. februar 2016 har byrådet i X Kommune i henhold til § 101, stk. 4, i lov om kommunale og regionale valg, indberettet til Valgbarhedsnævnet, at byrådsmedlem N.
N. har vedtaget et bødeforelæg for overtrædelse af færdselslovens § 118, stk. 1, jf. § 4, stk. 1, samt vedtaget et bødeforelæg for overtrædelse af færdselslovens § 118 c, jf. § 4, stk. 1.
 Det fremgår af sagen, at pågældende den  har ført en personbil med mindst 93 km/t, selv om det ved færdselstavle  i forbindelse med midlertidig nedsættelse af hastighedsgrænsen ved vejarbejde eller arbejde af tilsvarende karakter  var angivet, at hastigheden ikke må overstige 80 km/t.
 Det fremgår derudover af sagen, at pågældende den  som registreret ejer (bruger) af en personbil har været ansvarlig for, at køretøjet blev ført med en hastighed på mindst 104 km/t, selv om det ved færdselstavle var angivet, at hastigheden ikke må overstige 90 km/t.
 Forseelserne er straffet med en bøde på henholdsvis 2.000 kroner og 1.000 kroner.
 I den anledning skal det meddeles, at Valgbarhedsnævnet har fundet, at de begåede handlinger ikke i almindeligt omdømme gør den pågældende uværdig til at være medlem af kommunale og regionale råd, jf. den kommunale og regionale valglovs § 4.
 Den pågældende må derfor anses for valgbar.
