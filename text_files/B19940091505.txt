§ 1 I bekendtgørelse nr. 1105 af 14. december 1992 om kontrol m.m. af friske  

 frugter og grønsager foretages følgende ændringer:
1. I § 4, stk.1, udgår: »Etablerede virksomheder skal  

 indgive skriftlig ansøgning til direktoratet senest den 1. februar  

 1993.« 2. § 6, stk.2, affattes således:
Til brug for direktoratet ved kontrollen skal registrerede  

 erhvervsdrivende anmelde alle partier på 500 kg eller derover pr. produkt,  

 som de agter at føre ud af landet, eller som de agter at sælge til  

 erhvervsdrivende med henblik på konsum her i landet.
Anmeldelsen skal ske,  

 når en afsætningsperiode for et givet produkt begynder, og skal indgives til  

 direktoratet på et skema, der kan rekvireres i direktoratet.
Hvis partiet  

 omfattes af direktoratets stikprøvekontrol, og det konstateres, at partiet er  

 i overensstemmelse med kvalitetsnormerne, udsteder direktoratet den attest,  

 der er nævnt i art.3, stk.9, i rådsforordning nr. 2251/92. Hvis  

 kvalitetsnormerne ikke er opfyldt, afvises partiet, jvf. §§ 11-14.
