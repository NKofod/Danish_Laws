 I henhold til § 5, stk. 2, i lov om frikommuner, jf. lovbekendtgørelse nr.  

 583 af 31. august 1989, meddeles:
 § 1.  Indenrigsministeren har den 17. oktober 1989  

 godkendt frikommuneregulativ nr. 13 for Struer Kommune om særlige  

 mindretalsrettigheder og brugerrepræsentation i kommunalbestyrelsens udvalg.
 § 2.  Det i § 1 nævnte frikommuneregulativ indebærer,  

 at § 19, stk. 1, i lov om kommunernes styrelse, jf. lovbekendtgørelse nr. 539  

 af 3. august 1989, ikke gælder i Struer Kommune for så vidt angår  

 kommunalbestyrelsens udvalg for kommunale driftsvirksomheder.
 § 3.  Det i § 1 nævnte frikommuneregulativ træder i  

 kraft den 1. januar 1990. Dog træder § 4 i regulativet i kraft den 28.  

 oktober 1989. Frikommuneregulativet gælder til og med den 31. december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener m.v., jf.  

 lov om kommunernes styrelse, § 8, stk. 4.
Indenrigsministeriet, den 17. oktober  

 1989 P.M.V.
 E.B.
