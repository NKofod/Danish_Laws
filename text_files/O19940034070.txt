Resumé  


  

 En journalist (A) klagede over at Trafikministeriet (TM) ikke havde  

 besvaret hans anmodning om aktindsigt i en sag om Øresundsforbindelsen.
Først  

 9 måneder efter fremsendelsen af A's aktindsigtsanmodning og næsten 5 måneder  

 efter at ombudsmanden havde anmodet TM om en udtalelse i anledning af A's  

 klage, gav TM A aktindsigt i en række dokumenter; men ikke i alle sagens  

 dokumenter.  

 I skrivelsen til A gav TM ingen begrundelse for afslaget på aktindsigt i  

 sagens  

 øvrige dokumenter.
Ombudsmanden udtalte at TM's sagsbehandlingstid var ganske  

 uacceptabel, og han kritiserede TM blandt andet for at have undladt at  

 begrunde afslaget på aktindsigt.
Ombudsmanden henstillede til TM at genoptage  

 behandlingen af sagen og træffe en ny afgørelse vedrørende A's anmodning om  

 aktindsigt.
Ombudsmanden redegjorde endvidere for nogle generelle problemstillinger  

 som sagen havde rejst, og udtalte som sin opfattelse at Generaldirektoratet  

 for Statsbanerne (DSB) i sin helhed måtte anses for en selvstændig myndighed  

 i  

 forhold til TM.
Brevveksling mellem TM og DSB var derfor ikke intern og  

 dermed  

 ikke omfattet af undtagelsesbestemmelsen i offentlighedslovens § 7, stk. 2.
Ombudsmanden udtalte endelig at han opfattede begrebet  

 "regeringen" i offentlighedslovens § 10, nr. 1, som den danske  

 regering, samt at brevveksling om lovgivning mellem DSB og ministerielle  

 departementer (herunder TM's departement) kunne undtages fra aktindsigt efter  

 offentlighedslovens § 10, nr. 2. Ombudsmanden lagde herved vægt på at DSB's  

 funktion, ud over den driftsmæssige del, havde været at bistå ministeren i  

 relation til Folketinget i lovgivningsanliggender m.v.
Endvidere havde  

 generaldirektøren haft direkte referat til ministeren. (J. nr.  

 1993-1043-501).
Aktindsigt i sag om Øresundsforbindelsen.
Sagsbehandlingstid,  

 begrundelse m.m.
A klagede den 5. maj 1993 til mig over at Trafikministeriet  

 endnu ikke havde svaret på hans anmodning om aktindsigt.
A henledte samtidig  

 min opmærksomhed på at der var "dukket nye dokumenter op i den  

 sag",  

 som han tidligere havde anmodet om aktindsigt i.
Det fremgik af sagens akter  

 at A den 30. november 1992 anmodede Trafikministeriet "om fotokopier af  

 samtlige dokumenter med journalnummeret 90-84260-2. Vi skal gøre opmærksom  

 på,  

 at en henvendelse som denne ifølge loven skal besvares inden ti dage." Den 9. december 1992  

 bekræftede Trafikministeriet modtagelsen af A's brev og meddelte at hans  

 anmodning ville blive behandlet snarest muligt.
Trafikministeriet sendte ham  

 den 22. december 1992 et notat af 8. januar 1991 vedrørende  

 Øresundsforbindelsens  

 driftsøkonomiske rentabilitet.
Ministeriet vedlagde endvidere et eksemplar af  

 lovforslag L 178.
Den 19. januar 1993 skrev A  

 igen til Trafikministeriet.
Han anførte bl.a.:
 "Jeg er bekendt med, at  

 ministeriet har pligt til at oplyse mig om, hvorvidt der derudover findes  

 dokumenter, som man af en eller anden grund ikke ønsker at udlevere.
 Da det ikke er sket, må jeg  

 gå ud fra, at notatet af d. 8.1.91 er det eneste eksisterende papir  

 omhandlende  

 Øresundsforbindelsens driftsøkonomiske rentabilitet.
Hvis det nu  

  

 alligevel  

  

 skulle vise sig at være  

 tilfældet, at der findes andre dokumenter om dette emne, skal jeg - igen med  

 henvisning til Loven om offentlighed i forvaltningen - anmode om kopier af  

 dette.
Også, hvis disse skulle være journaliseret under andre numre  

 (journalnumre, min tilføjelse) end det nævnte.
Endvidere ønskes kopier af  

 mødereferaterne fra henholdsvis det dansk-svenske embedsmandsmøde d. 8.1.91  

 (hvor notatet af samme dato blev debatteret) samt det efterfølgende  

 ministermøde d. 11. januar 1991 i København. ..." Den 2. februar 1993 rykkede A  

 ministeriet for svar på hans anmodning om aktindsigt i eventuelt supplerende  

 materiale om Øresundsforbindelsens driftsøkonomiske rentabilitet samt  

 referater  

 fra embedsmands- og ministermøder henholdsvis den 8. og 11. januar 1991.
Den 5. februar 1993 rettede A  

 henvendelse til mig og bad mig om hjælp til at få udleveret de relevante  

 papirer.
Han anførte at Trafikministeriet efter hans opfattelse burde have  

 besvaret hans brev af 19. januar 1993 inden 10 dage.
Jeg meddelte at  

 10-dages-fristen i offentlighedslovens § 16, stk. 2, efter min opfattelse  

 ikke  

 fandt anvendelse i tilfælde, hvor en person der har fået behandlet og afgjort  

 en begæring om aktindsigt, stiller uddybende spørgsmål til den trufne  

 afgørelse.
Jeg oversendte A's brev med bilag til Trafikministeriet som en  

 anmodning fra A om at hans breve af 19. januar 1993 og 2. februar 1993 blev  

 besvaret snarest muligt.
Jeg bad samtidig Trafikministeriet om at underrette  

 mig om det videre sagsforløb.
A rettede igen henvendelse  

 til mig den 5. maj 1993. Han gjorde opmærksom på at han endnu ikke havde  

 modtaget svar på sin henvendelse til Trafikministeriet fra den 2. februar  

 1993.  

 Endvidere var der dukket nye dokumenter op i sagen.
A bad mig om min  

 stillingtagen  

 idet Trafikministeriet efter hans opfattelse havde tilbageholdt oplysninger  

 ved  

 at undlade at oplyse om, at der fandtes yderligere dokumenter i sagen om  

 Øresundsbroens driftsøkonomiske rentabilitet.
A anførte videre:
"Jeg har kun modtaget et  

 dokument, og efter min opfattelse er der begrundet mistanke om, at når jeg  

 netop modtog dette dokument, skyldtes det, at dette papir i forvejen var  

 kendt  

 af offentligheden.
Det var altså omkostningsfrit for ministeriet at frigive  

 dette papir.
De øvrige dokumenter har samme journalnummer og er - efter min  

 opfattelse - ikke af en sådan anderledes karakter, at det kunne begrunde  

  

 ikke  

  

 at blive udleveret.
Under alle omstændigheder har  

 ministeriet  

  

 ikke  

  

 oplyst mig om  

 eksistensen af papirerne i min begæring om aktindsigt." På denne baggrund bad jeg den  

 14. maj 1993 Trafikministeriet om en udtalelse.
Efter at jeg mange gange  

 såvel skriftligt som mundtligt forgæves havde rykket Trafikministeriet for en  

 udtalelse, lovede ministeriets planlægningschef den 7. oktober 1993 at  

 ombudsmandsinstitutionen senest den 11. oktober 1993 ville modtage  

 ministeriets  

 udtalelse.
I en skrivelse af 7. oktober 1993 til Trafikministeriet meddelte  

 jeg  

 at jeg, såfremt jeg ikke som lovet modtog ministeriets udtalelse den 11.  

 oktober 1993, ville overveje at rejse en sag af egen drift i henhold til  

 ombudsmandslovens § 6, stk. 5, vedrørende den tid, som Trafikministeriet  

 indtil da havde anvendt til besvarelse af mine henvendelser.
 Jeg henledte i den forbindelse  

 Trafikministeriets opmærksomhed på bestemmelserne i § 10 i ombudsmandsloven  

 og  

 § 11 i Instruks for Folketingets Ombudsmand hvorefter ombudsmanden, hvis han  

 får kundskab om fejl eller forsømmelser af større betydning, som er begået af  

 ministrene, statens tjenestemænd og alle andre personer, som virker i statens  

 tjeneste, giver meddelelse til Folketinget og til vedkommende minister.  

 Endvidere henviste jeg til at enhver der virker i statens og kommunernes  

 tjeneste, efter instruksens § 3, stk. 4, er forpligtet til at fremlægge de  

 dokumenter og protokoller, som ombudsmanden forlanger, ligesom ombudsmanden  

 efter instruksens § 3, stk. 3, er berettiget til at inspicere ethvert  

 tjenestested.
 På denne baggrund udtalte  

 Trafikministeriet den 11. oktober 1993 følgende:
 "Ministeriet skal dybt  

 beklage denne sene besvarelse af breve fra Folketingets Ombudsmand, senest af  

 7. oktober 1993 ... vedrørende klage fra (A) over behandlingen af en  

 anmodning  

 om aktindsigt i papirer vedrørende Øresundsforbindelsen.
Under telefoniske drøftelser  

 med medarbejdere hos Folketingets Ombudmand er det oplyst, at begrænsede  

 ressourcer kombineret med bl.a. en række personalemæssige og organisatoriske  

 ændringer i indeværende år har medført, at det ikke har været muligt at  

 ekspedere sager med den ønskede hurtighed, uanset et betydeligt merarbejde og  

 inddragelse af ferie, hvorved bemærkes, at ministeriet i dag alene har en  

 enkelt medarbejder, der har deltaget i arbejdet vedrørende  

 Øresundsforbindelsen  

 siden 1990, hvor dette blev indrettet med henblik på indgåelsen af en  

 regeringsaftale og fremsættelse af lovforslag om Øresundsforbindelsen,  

 hvilket  

 har medført særlige ressourceproblemer, idet vedkommende udover  

 Øresundsforbindelsen  

 og andre spørgsmål om faste forbindelser (Storebæltsforbindelsen) samtidig  

 har  

 varetaget andre sagsområder med betydelig offentlig interesse eller har været  

 konstitueret i anden stilling.
Sidstnævnte er påny tilfældet for tiden,  

 hvilket  

 har medført yderligere forsinkelse af sagen.
Hertil kommer de særlige  

 problemer vedrørende anmodning om aktindsigt, som et sagsområde om faste  

 forbindelser kan give anledning til, jf. nedenfor.
 Såfremt Folketingets  

 Ombudsmand ønsker en uddybning af ovenstående skal ministeriet foreslå, at  

 der  

 afholdes et møde herom, hvor ministeriet også vil kunne give en nærmere  

 redegørelse for arbejdet med Øresundsforbindelsen, som i en række andre  

 tilfælde har givet anledning til henvendelser til Folketingets Ombudsmand,  

 herunder enkelte vedrørende sager om aktindsigt.
 Sager om aktindsigt har også  

 i relation til ministeriet været af begrænset omfang, hvilket skyldes, at  

 ministeriet - oftest på baggrund af telefoniske henvendelser - har udleveret  

 ønsket materiale, herunder også i tilfælde, hvor offentlighedslovens  

 undtagelsesbestemmelser kunne have været bragt i anvendelse.
Arbejdet med  

 Øresundsforbindelsen har været et projektarbejde af meget betydeligt omfang,  

 men det har stedse været et aktuelt lovgivningsprojekt med et bestemt angivet  

 indhold i henseende til, hvad der ønskes reguleret, nemlig en fast  

 forbindelse  

 mellem København og Malmø. Lovgivningsprojektet er gennemført i samarbejde  

 med  

 en lang række ministerier og myndigheder, m.v., idet de interesser som disse  

 repræsenterer og som naturligt er knyttet til et anlægsarbejde af denne  

 størrelsesorden  

 alene herved har kunnet tilgodeses.
Samarbejdet har været organiseret mere  

 eller mindre formelt, herunder i en række arbejdsgrupper dels her i landet og  

 dels i arbejdsgrupper, hvori der har været repræsentanter for de to lande.  

 Som  

 et resultat af dette arbejde er udarbejdet et meget betydeligt antal  

 dokumenter, hvoraf hovedparten er dokumenter af mere foreløbig karakter, der  

 har tjent til forberedelse af beslutningsgrundlaget for det politiske niveau.
Det følger af ovenstående, at  

 anmodninger om aktindsigt undertiden kan give anledning til et betydeligt  

 arbejde med henblik på nærmere at fastlægge karakteren af hvert dokument for  

 sig i relation til offentlighedsloven.
Den enkelte sag kan således indeholde  

 dokumenter der på sædvanlig måde er indgået til ministeriet, dokumenter  

 udarbejdet som led i arbejdet i særlige arbejdsgrupper m.v.
I det omfang  

 dokumentet herefter kan anses for at falde ind under en af  

 undtagelsesbestemmelserne i offentlighedsloven skal der derefter ifølge  

 lovens  

 § 8 og § 11, stk. 1, tages konkret stilling til om dokumentet indeholder  

 oplysninger om faktiske omstændigheder eller om der blot er tale om  

 vurderinger,  

 idet denne sondring ikke forekommer enkel.
 I den foreliggende sag udbad  

 (A) sig aktindsigt i en nærmere angiven sag i ministeriet, idet det af  

 forudgående drøftelser fremgik, at der var tale om Øresundsforbindelsens  

 driftsøkonomiske rentabilitet, hvilket også fremgår af de efterfølgende  

 breve,  

 herunder til Folketingets Ombudsmand, hvori anmodningen nu ikke er begrænset  

 til en nærmere angivet sag.
Ministeriet sendte herefter  

 den pågældende et notat af 8. januar 1990 (retteligt 1991, jf. telefonisk  

 oplysning fra Trafikministeriet) tillige med et eksemplar af lovforslaget,  

 idet det på baggrund af en gennemgang af vedlagte sag - j.nr. 90-84260-2 -  

 blev  

 vurderet at alene nævnte dokument var omfattet af aktindsigt, medens de  

 øvrige  

 dokumenter vedrørende driftsøkonomisk rentabilitet på sagen var omfattet af  

 offentlighedslovens § 7 og § 10, nr. 1 og 2. Samtidig fandt ministeriet ikke,  

 at der i dokumenterne var indeholdt oplysninger om faktiske omstændigheder,  

 der  

 kunne anses for omfattet af lovens § 8 og § 11, nr. 1. I lovforslagets  

 bemærkninger er der nærmere redegjort for spørgsmålet om  

 Øresundsforbindelsens  

 økonomi, og det er allerede på grundlag heraf og ikke mindst i sammenhæng med  

 notatet af 8. januar 1990 (1991) muligt for enhver at foretage en række  

 følsomhedsberegninger ved ændring af beregningsparametrene.
Ministeriet har  

 selvfølgelig udført sådanne beregninger, der udføres edb-mæssigt, idet der er  

 udarbejdet en række notater herom, hvoraf flere findes på sagen, og hvoraf  

 nogle er udleveret i foråret 1993.
 (A) har også modtaget disse  

 dokumenter - antagelig fra den til hvem dokumenterne er udleveret - og denne  

 udlevering indebærer selvsagt, at der nu vedrørende anmodninger om aktindsigt  

 også skal ske udlevering af disse dokumenter i overensstemmelse med de  

 almindelige regler om aktindsigt, hvorved bemærkes, at udlevering heraf efter  

 ministeriets opfattelse oprindelig er sket som meroffentlighed.
 Ministeriet har i anledning  

 af, at der nu foreligger en generel anmodning om aktindsigt vedrørende  

 Øresundsforbindelsens driftsøkonomiske rentabilitet foretaget en gennemgang  

 af  

 et antal sager med henblik på at få klarlagt, hvorvidt der måtte foreligge  

 dokumenter herom på disse.
 Dette er tilfældet for så  

 vidt angår ligeledes vedlagte sag 90-84260-3.
 Ministeriet har herefter  

 besluttet at udlevere yderligere et antal dokumenter til den pågældende,  

 uanset  

 om disse strengt taget (ikke) måtte være omfattet af adgangen til aktindsigt.  

 Dette gælder således en række dokumenter vedrørende trafikomfanget på  

 Øresundsforbindelsen.
(A) har endvidere anmodet om  

 aktindsigt i mødereferaterne fra et dansk-svensk embedsmandsmøde den 8.  

 januar  

 1991 samt fra et dansk-svensk ministermøde den 11. januar 1991. Ministeriet  

 skal oplyse, at der alene foreligger notat fra sidstnævnte møde, der efter  

 ministeriets opfattelse ikke er omfattet af adgangen til aktindsigt.
Notatet  

 vedlægges tillige med dagsorden fra mødet den 8. januar 1991.
Ministeriet har d.d. sendt  

 vedlagte brev til (A)." Skrivelsen til A af 11.  

 oktober 1993 indeholdt ministeriets svar på hans brev af 19. januar 1993.  

 Ministeriet svarede således:
 "Under henvisning til  

 Deres brev af 19. januar 1993 ... skal oplyses, at det tidligere udleverede  

 notat  

 af 8. januar 1993 (retteligt 1991) selvsagt ikke er det eneste dokument om  

 dette spørgsmål, men er det dokument, der på tidspunktet for Deres anmodning  

 om  

 aktindsigt, af ministeriet blev anset for omfattet af adgangen hertil.
 Ministeriet har efterfølgende  

 foretaget udlevering af en række andre dokumenter vedrørende driftsøkonomisk  

 rentabilitet, der herefter også er udleveringspligtige i relation til Dem.
 Disse dokumenter vedlægges  

 derfor tillige med en række andre dokumenter, således at De på baggrund heraf  

 bedre måtte være i stand til at vurdere spørgsmålet om Øresundsforbindelsens  

 driftsøkonomiske rentabilitet.
 De har videre bedt om notater  

 fra to nærmere angivne møder henholdsvis den 8. januar 1991 og 11. januar  

 1991.  

 Notater herfra er efter ministeriets opfattelse ikke omfattet af adgangen til  

 aktindsigt.
Ministeriet skal meget  

 beklage den sene besvarelse af Deres henvendelse.
Ressourceproblemer har  

 medført, at det desværre ikke har været muligt at ekspedere sagen med  

 ønskelig  

 hurtighed.
..." Trafikministeriets skrivelse  

 af 11. oktober 1993 til A og ministeriets udtalelse af samme dato til mig  

 kommenterede A således:
 "...
 1. Trafikministeriets  

 forklaringer om  

  

 "begrænsede  

 ressourcer"  

  

 m.v. er vel nærmest at betragte som eviggyldige.
 2. Trafikministeriet skriver,  

 at undertegnede i første omgang udbad mig aktindsigt  

  

 "i en nærmere angiven sag"  

  

 og senere en anmodning om  

 aktindsigt, som  

  

 "ikke var begrænset  

 til en nærmere angivet sag".
 Det er efter min mening en  

 ukorrekt opsummering af sagsforløbet.
Den 30. november 19  

  

 92  

  

 skrev jeg og bad om aktindsigt i  

 samtlige dokumenter med journalnummeret 90-84260-2. Dette journalnummer  

 omfatter Øresundsforbindelsens driftøkonomiske rentabilitet.
Det må være  

 dette,  

 Trafikministeriet kalder  

  

 "en nærmere  

 angiven sag". Jeg modtog 1 stk. dokument - og ikke mere.
 Den 19. januar 1993 skrev jeg  

 til ministeriet, at hvis det nu  

  

 alligevel  

  

 skulle vise sig, at der fandtes flere dokumenter om den driftsøkonomiske  

 rentabilitet, ville jeg gerne se dem.  

  

 Også,  

 hvis disse skulle være journaliseret under et andet nummer.
 Man skal ud i nogle meget  

 juridiske spidsfindigheder for at hævde, at det nu lige pludselig ikke  

 længere  

  

 "er begrænset til en nærmere angivet  

 sag".
Endelig gjorde jeg  

 ministeriet opmærksom på, at man var forpligtet til at oplyse mig om,  

 hvorvidt  

 der fandtes papirer, man ikke ønskede at udlevere.
Dette kommer ministeriet  

 slet ikke ind på i sit svar til ombudsmanden, selv om det jo klart fremgår af  

 de nu udleverede dokumenter, at de faktisk fandtes.
(I parantes bemærket: (A's  

 avis) interviewede planlægningschef i Trafikministeriet, (B), i vores første  

 januar-nr. i 1993. Her benægter han, direkte adspurgt, at der fandtes andre  

 dokumenter på skrift end det ene udleverede.
Udklippet vedlagt).
 3. Ministeriet skriver  

 endvidere, at man sammen med det enlige dokument (som i øvrigt er dateret 8.  

 januar 1991 og ikke 1990, som ministeriet skriver) vedlagde lovforslaget,  

 hvor  

 der var  

  

 "nærmere redegjort for  

 spørgsmålet om Øresundsforbindelsens økonomi".
Det tenderer det udsøgt  

 uforskammede: Jeg har skrevet en række artikler om emnet og har naturligvis  

 læst lovforslaget.
Pointen i min forespørgsel om aktindsigt var netop, at der  

 ikke var overensstemmelse mellem lovforslaget og det udleverede dokument.
 4. Ministeriet skriver, at  

 man udleverede flere dokumenter om sagen i foråret 1993. Det er derfor  

 temmelig  

 overraskende, at undertegnede ikke har modtaget disse, når jeg nu har bedt om  

 det via loven om aktindsigt.
Trafikministeriet skriver, at  

 jeg har modtaget flere af disse dokumenter.
Rigtigt, men ikke fra  

 ministeriet!  

 Det indrømmer ministeriet da også.
5. Jeg læser ministeriets  

 svar derhen, at dokumenter i sagen bliver omfattet af aktindsigt i det  

 omfang,  

 at de alligevel ad omveje bliver kendt af offentligheden.
Efter min mening en  

 særpræget form for aktindsigt! 6. Efter at have trukket  

 sagen til den yderste deadline har ministeriet nu altså  

  

 "besluttet at udlevere yderligere et antal dokumenter til den  

 pågældende"  

  

 , altså undertegnede.
Men ministeriet har stadig  

 ikke oplyst, om der  

  

 derudover  

  

 ligger  

 dokumenter, som man ikke ønsker at udlevere." I en skrivelse til A udtalte  

 jeg følgende:
"Sager om lovgivning er  

 undergivet lov om offentlighed i forvaltningen, når lovforslag er fremsat for  

 Folketinget, jf. bestemmelsen i § 2, stk. 2, i offentlighedsloven.
Det vil  

 derfor fra dette tidspunkt være muligt at få aktindsigt i de dokumenter, der  

 er omfattet af lovgivningssagen, medmindre en af undtagelsesbestemmelserne i  

 offentlighedsloven finder anvendelse.
 Lovforslag om anlæg af fast  

 forbindelse over Øresund blev fremsat den 2. maj 1991, og forslaget blev  

 vedtaget ved lov nr. 590 af 19. august 1991.
 Sagerne, der lå til grund for  

 loven, var derfor på tidspunktet for Deres anmodning om aktindsigt omfattet  

 af  

 offentlighedsloven.
 Underretning om, hvornår afgørelse kan forventes at foreligge.
 Trafikministeriet bekræftede  

 den 9. december 1992 modtagelsen af Deres aktindsigtsanmodning af 30.  

 november  

 1992 og meddelte, at anmodningen ville blive behandlet snarest muligt.
 Offentlighedslovens § 16,  

 stk. 1 og 2, har følgende ordlyd:
 "  

  

 Stk. 1.  

  

 Vedkommende myndighed afgør snarest, om en begæring kan  

 imødekommes, og om den, der har fremsat begæringen, skal gøres bekendt med  

 dokumenterne ved, at der gives adgang til gennemsyn på stedet, eller ved, at  

 der udleveres en afskrift eller kopi.
Stk. 2.  

  

 Er en begæring om aktindsigt ikke imødekommet eller afslået  

 inden 10 dage efter, at den er modtaget af vedkommende myndighed, skal  

 myndigheden underrette den begærende om grunden hertil samt om, hvornår en  

 afgørelse kan forventes at foreligge." Trafikministeriet bekræftede  

 inden for 10-dages-fristen modtagelsen af Deres klage, men underrettede Dem  

 ikke som foreskrevet i offentlighedslovens § 16, stk. 2, om, hvad grunden var  

 til, at der ikke blev truffet afgørelse inden for fristen.
Trafikministeriet  

 oplyste heller ikke om, hvornår en afgørelse kunne forventes at foreligge.
En  

 angivelse af, at aktindsigtsanmodningen ville blive behandlet "snarest  

 muligt", opfylder ikke lovens krav om at angive, hvornår en afgørelse  

 kan  

 forventes at foreligge.
Det må kræves, at myndigheden giver en form for  

 nærmere tidsmæssig angivelse af, hvornår afgørelse kan forventes at  

 foreligge.
 Sagsbehandlingstid.
 Intentionen bag bestemmelsen  

 i offentlighedslovens § 16, som jeg har citeret ovenfor, er som bekendt, at  

 afgørelser om aktindsigt skal træffes hurtigt.
 I bemærkningerne til  

 lovforslaget til lov nr. 572 af 19. december 1985 om offentlighed i  

 forvaltningen  

 er hensynet til pressens funktion i forbindelse med den offentlige  

 meningsdannelse fremhævet som baggrund for kravet om hurtig ekspedition  

 (Folketingstidende 1985/86, tillæg A, sp. 196):
 "... en hurtig  

 behandling og afgørelse af sager om aktindsigt er en væsentlig forudsætning  

 for, at offentlighedsloven kan opfylde sine intentioner om, at pressen og  

 andre  

 nyhedsformidlende institutioner skal have mulighed for ved anvendelse af  

 loven  

 løbende at orientere befolkningen om aktuelle sager, der er under behandling  

 i  

 den offentlige forvaltning.
..." Endvidere anføres i  

 bemærkningerne til lovforslaget (Folketingstidende 1985/86, tillæg A, sp.  

 233):
 "Efter bestemmelsen i  

 stk. 1, skal sager om aktindsigt afgøres "snarest". Denne ændring i  

 forhold til formuleringen af den tilsvarende bestemmelse i den gældende  

 offentlighedslovs  

 § 8, stk. 2, tilsigter at fremhæve, at sager om aktindsigt skal behandles med  

 særlig hurtighed. ...
 ...
Bestemmelsen i stk. 2, der er  

 ny, er begrundet i et ønske om at sikre, at behandlingstiden for begæringer  

 om  

 aktindsigt ikke uden rimelig anledning trækker ud.
Der er ikke indsat en  

 absolut frist for sagsbehandlingens varighed i aktindsigtssager, men  

 bestemmelsen om, at den begærende skal have en begrundet underretning i  

 tilfælde, hvor aktindsigt ikke kan imødekommes inden for 10 dage, samt  

 oplysning  

 om, hvornår en afgørelse kan forventes at foreligge, må i sig selv forventes  

 at  

 bidrage til, at behandlingstiden ikke unødigt trækker ud.
..." Trafikministeriets første  

 afgørelse blev truffet inden 1 måned efter, at ministeriet havde modtaget  

 Deres  

 aktindsigtsbegæring, og efter at ministeriet havde underrettet Dem om, at  

 anmodningen ville blive behandlet snarest.
I sagen omtalt i Folketingets  

 Ombudsmands beretning for 1992 s. 72ff., redegjorde jeg på baggrund af  

 henvisninger til lovens forarbejder mv. for nogle særlige grunde, der kan  

 føre  

 til udsættelse af en afgørelse om aktindsigt.
Jeg anførte, at bl.a. hensynet  

 til en forsvarlig og hurtig ekspedition af andre sager, der i øvrigt er under  

 ekspedition hos den pågældende forvaltningsmyndighed efter omstændighederne  

 kunne medføre, at en begæring om aktindsigt ikke imødekommes straks, jf.  

 Folketingstidende  

 1969/70, tillæg B, sp. 2136. Endvidere henviste jeg til sagen, der er omtalt  

 i  

 ombudsmandens beretning for 1990 s. 50ff.
I denne sag udtalte jeg, at det  

 forhold, at gennemgang af aktmaterialet med henblik på udskillelse af  

 fortrolige oplysninger er særligt ressourcekrævende, vil kunne begrunde en  

 vis  

 udsættelse af afgørelsen om aktindsigt.
Hvor længe må naturligvis afhænge af  

 aktmaterialets  

 omfang og karakter.
Også i den forbindelse sætter imidlertid aktindsigtens  

 formål og den vægt, som herved er lagt på kravet om, at afgørelse skal  

 træffes  

 snarest, en grænse for, hvor lange sagsbehandlingstider der vil kunne  

 accepteres.
Trafikministeriet har henvist  

 til interne ressourcemæssige og personalemæssige forhold som grund til, at  

 behandlingen af aktindsigtsanmodningen og besvarelse af min  

 udtalelsesanmodning trak ud.
Endvidere har ministeriet henvist til, at der  

 var  

 forbundet et betydeligt arbejde med at behandle aktindsigtsanmodninger, idet  

 hvert enkelt dokuments karakter i relation til offentlighedsloven skulle  

 fastlægges.
 At Trafikministeriet anvendte  

 under en måned til at besvare Deres første aktindsigtsanmodning, kan under  

 hensyn til omfanget af sagsmaterialet og det arbejde, der var forbundet med  

 at  

 vurdere karakteren af materialet set i relation til offentlighedsloven, ikke  

 give mig anledning til kritik.
 Til besvarelse af Deres anden  

 henvendelse til Trafikministeriet om aktindsigt anvendte Trafikministeriet  

 næsten 9 måneder.
 Besvarelsen af denne  

 henvendelse forudsatte dels gennemgang af den sag, som ministeriet allerede  

 havde gennemgået i forbindelse med det første svar på aktindsigt, dels  

 gennemgang af andet materiale vedrørende Øresundsforbindelsens  

 driftsøkonomiske  

 rentabilitet, som indgik i Trafikministeriets sager.
Uanset at omfanget af det  

 materiale, som Trafikministeriet var i besiddelse af vedrørende  

 Øresundsforbindelsen,  

 var meget betydeligt, er det min opfattelse, at denne sagsbehandlingstid på 9  

 måneder til besvarelse af en aktindsigtsanmodning - også selv om den delvis  

 uddybede Deres tidligere begæring om aktindsigt, som var besvaret - er ganske  

 uacceptabel.
Som det fremgår af de ovenfor nævnte forarbejder til  

 offentlighedsloven,  

 er det klart forudsat, at hurtig afgørelse af anmodninger om aktindsigt skal  

 prioriteres højt.
Trafikministeriet har  

 herudover henvist til interne ressource- og personalemæssige forhold som  

 grund  

 til, at afgørelsen trak ud.
Jeg vil ikke afvise, at interne ressourcemæssige  

 og  

 personalemæssige forhold, når de - således som jeg forstår, det er tilfældet  

 i  

 den foreliggende sag - specifikt rammer den del af myndigheden, som skal  

 behandle begæringen om aktindsigt, vil kunne begrunde en ganske kortvarig  

 udskydelse af afgørelsen.
Den forsinkelse på 9 måneder, som har foreligget i  

 den foreliggende sag, ligger dog - som jeg har anført ovenfor - langt ud over  

 det acceptable.
Det er i ombudsmandens  

 praksis fastslået som god forvaltningsskik, at rykkerskrivelser fra den, der  

 er  

 part i sagen, og som er rimeligt begrundet i sagsbehandlingstiden, besvares  

 med  

 det samme, jf. også pkt. 208 i Justitsministeriets vejledning om  

 forvaltningsloven.
Besvarelsen bør indeholde oplysning om, hvorpå sagen beror  

 og så vidt muligt oplysning om, hvornår myndigheden regner med, at afgørelsen  

 kan foreligge.
Trafikministeriet reagerede overhovedet ikke på Deres  

 rykkerskrivelse  

 af 2. februar 1993 eller på, at jeg oversendte Deres klage til mig af 5.  

 februar 1993 til Trafikministeriet som en anmodning fra Dem om, at Deres  

 breve  

 af 19. januar og 2. februar 1993 blev besvaret snarest muligt.
Vedrørende Trafikministeriets  

 besvarelse af min udtalelsesanmodning af 14. maj 1993 har jeg noteret mig, at  

 jeg først modtog ministeriets udtalelse efter at have rykket  

 Trafikministeriet  

 mange gange og næsten 5 måneder efter, at jeg havde sendt klagen til  

 udtalelse.  

 Sagen gav anledning til, at jeg måtte overveje at rejse en sag af egen drift  

 i  

 henhold til ombudsmandslovens § 6, stk. 5, vedrørende den tid, som  

 Trafikministeriet på tidspunktet for min rykkerskrivelse af 7. oktober 1993  

 havde anvendt til besvarelse af mine henvendelser.
Endvidere henledte jeg  

 Trafikministeriets opmærksomhed på bestemmelserne i § 10 i ombudsmandsloven  

 og  

 § 11 i Instruks for Folketingets Ombudmand, hvorefter ombudsmanden, hvis han  

 får kundskab om fejl eller forsømmelser af større betydning, som er begået af  

 ministrene, statens tjenestemænd og alle andre personer, som virker i statens  

 tjeneste, giver meddelelse til Folketinget og vedkommende minister.
Jeg bemærker, at ombudsmanden  

 altid har prioriteret hurtig besvarelse af klager, der vedrører afgørelser om  

 aktindsigt eller sagsbehandling i forbindelse hermed, højt.
Dette har  

 sammenhæng  

 med, at aktindsigtssager som anført ovenfor i lovgivningen er forudsat  

 behandlet hurtigt.
 Jeg tillægger det derfor også  

 betydning, at jeg modtager myndighedens udtalelse i anledning af en sådan  

 klage  

 hurtigt.
 Det er på denne baggrund  

 særligt beklageligt, at jeg først efter små 5 måneder og på baggrund af mange  

 rykkere - de sidste holdt i en meget skarp form - modtog Trafikministeriets  

 udtalelse.
 Begrundelse.
Den 22. december 1992 traf  

 Trafikministeriet afgørelse.
Ministeriet sendte Dem et notat af 8. januar  

 1991  

 og lovforslaget om Øresundsforbindelsen.
Trafikministeriet oplyste ikke, om  

 der var dokumenter, som De ikke havde fået aktindsigt i.
 Efter forvaltningslovens § 22  

 skal en afgørelse, når den meddeles skriftligt, være ledsaget af en  

 begrundelse, medmindre afgørelsen fuldt ud giver den pågældende part medhold.
 Kravet om begrundelse  

 omfatter også afgørelser om aktindsigt, såfremt begæringen om aktindsigt ikke  

 imødekommes fuldt ud, jf. vejledningen til offentlighedsloven, punkt 48.
 Da den sag, som De begærede  

 aktindsigt i, indeholdt flere dokumenter end det ene, som De fik sendt kopi  

 af, burde Trafikministeriet 1) have oplyst, at der var dokumenter i sagen,  

 som  

 De ikke fik aktindsigt i, og 2) have meddelt Dem en begrundelse for, at Deres  

 begæring ikke var blevet fuldt ud imødekommet.
 De indholdsmæssige krav til  

 begrundelsen for en afgørelse fremgår af forvaltningslovens § 24. Om den  

 nærmere fortolkning af denne bestemmelse henviser jeg til  

 "Forvaltningsloven med kommentarer" af John Vogter fra 1992, s.  

 277ff.
I Deres fornyede henvendelse  

 om aktindsigt af 19. januar 1993 udvidede De Deres anmodning om aktindsigt  

 fra  

 kun at vedrøre aktindsigt i dokumenter med journalnummeret 90-84260-2 til at  

 vedrøre alle dokumenter om Øresundsforbindelsens driftsøkonomiske  

 rentabilitet.
De bad endvidere om kopi af mødereferaterne fra henholdsvis det  

 dansk-svenske embedsmandsmøde den 8. januar 1991 samt det efterfølgende  

 ministermøde den 11. januar 1991.
Trafikministeriet traf på  

 baggrund af denne anmodning afgørelse den 11. oktober 1993. Ved denne  

 afgørelse  

 blev De gjort bekendt med, at der på tidspunktet for ministeriets første  

 afgørelse om aktindsigt var dokumenter, som De ikke havde fået aktindsigt i.  

 De  

 fik yderligere aktindsigt i nogle dokumenter, som var udleveret af  

 Trafikministeriet  

 efter Deres oprindelige aktindsigtsbegæring.
Jeg forstår ministeriets  

 oplysning  

 således, at ministeriet havde udleveret dokumenter til andre udenforstående  

 med den virkning, at dokumenterne også var undergivet aktindsigt i relation  

 til Dem.
Endvidere sendte Trafikministeriet Dem en række andre dokumenter,  

 "således at De på baggrund heraf bedre måtte være i stand til at vurdere  

 spørgsmålet om Øresundsforbindelsens driftsøkonomiske rentabilitet".  

 Trafikministeriet oplyste ikke udtrykkeligt, om der fortsat var dokumenter,  

 som  

 De ikke fik aktindsigt i.
Deres anmodning om aktindsigt i de 2 mødereferater  

 blev besvaret med, at notaterne herfra efter ministeriets opfattelse ikke var  

 omfattet af adgangen til aktindsigt.
Trafikministeriet undlod at begrunde  

 afgørelsen.
 I Trafikministeriets  

 udtalelse til mig har ministeriet som begrundelse for det delvise afslag på  

 aktindsigt  

 henvist til offentlighedslovens § 7 og § 10, nr. 1 og 2. Trafikministeriet  

 har  

 ikke nærmere redegjort for de oplysninger vedrørende dokumenternes indhold og  

 karakter, der er tillagt væsentlig betydning ved ministeriets afgørelse.  

 Ministeriet har således heller ikke over for mig begrundet afgørelsen i  

 overensstemmelse med principperne i forvaltningslovens § 24.
 Jeg er på denne baggrund ikke  

 bekendt med, ud fra hvilke synspunkter Trafikministeriet har undtaget  

 dokumenterne fra aktindsigt, og har derfor ikke kunnet tage endelig stilling  

 til Trafikministeriets afgørelse.
Alligevel har jeg, på  

 baggrund af min gennemgang af det sagsmateriale, som jeg har haft til  

 gennemsyn,  

 fundet anledning til at redegøre for nogle generelle problemstillinger i  

 forbindelse med aktindsigt i sager af generel karakter.
Jeg henviser til det,  

 jeg har anført nedenfor under afsnittet om bemærkninger i relation til  

 offentlighedslovens  

 §§ 7 og 10, nr. 1 og 2. Endvidere har jeg redegjort for indholdet af  

 bestemmelsen i offentlighedslovens § 5, jf. nedenfor.
De begrundelsesmangler, som  

 er nævnt ovenfor, er efter min opfattelse i sig selv tilstrækkelige til, at  

 Trafikministeriet må genoptage behandlingen af sagen.
Jeg henviser nærmere  

 til  

 det, jeg har anført i min afsluttende konklusion sidst i skrivelsen.
 Offentlighedslovens § 5.
Efter offentlighedslovens § 5  

 omfatter retten til aktindsigt "1) alle dokumenter, der vedrører sagen, herunder genpart af  

 de skrivelser, der er udgået fra myndigheden, når skrivelserne må antages at  

 være kommet frem til adressaten, og 2) indførelser i journaler, registre og andre fortegnelser vedrørende  

 den pågældende sags dokumenter." Der er i Folketingets  

 Ombudsmands beretning for året 1989, s. 268 redegjort for forarbejderne til  

 bestemmelsen.
Jeg udtalte, at der, således som bestemmelsen (og den  

 tilsvarende  

 bestemmelse i forvaltningsloven) er udformet og på baggrund af forarbejderne,  

 ikke kan gøres nogen forskel mellem dokumenter, der angår sagens  

 journalmæssige  

 behandling, og sagens øvrige dokumenter.
Efter min opfattelse har  

 forvaltningsmyndigheden  

 således pligt til ex officio at meddele den aktindsigtssøgende aktindsigt i  

 de  

 i offentlighedslovens § 5, stk. 1, nr. 2, omhandlede dokumenter.
 Således burde  

 Trafikministeriet, i forbindelse med at ministeriet tog stilling til Deres  

 aktindsigtsbegæring, have givet Dem aktindsigt i sagens journalkort,  

 medmindre der efter offentlighedslovens undtagelsesbestemmelser var grundlag  

 for at undtage enkelte oplysninger på journalkortet fra aktindsigt.
 Bemærkninger i relation til offentlighedslovens §§ 7 og 10, nr. 1 og 2.
 Som anført har jeg, under  

 hensyn til at jeg ikke har kendt de synspunkter, som Trafikministeriet  

 støtter  

 sit afslag om aktindsigt på, ikke kunnet tage stilling til Trafikministeriets  

 afgørelse.
 Jeg har i min redegørelse  

 taget udgangspunkt i de bestemmelser i offentlighedsloven, som  

 Trafikministeriet  

 i sin udtalelse til mig har henvist til som hjemmel for ministeriets afslag  

 på  

 aktindsigt.
 Internt arbejdsmateriale.
Som interne arbejdsdokumenter  

 efter offentlighedslovens § 7 anses "1) dokumenter, der  

 udarbejdes af en myndighed til eget brug, 2) brevveksling mellem  

 forskellige enheder inden for samme myndighed og 3) ..." Det fremgår af sagernes  

 akter, at en række af dokumenterne har været udvekslet mellem medarbejdere i  

 Trafikministeriet, Generaldirektoratet for Statsbanerne og Vejdirektoratet.  

 Spørgsmålet er, om disse organer i relation til offentlighedsloven er  

 indbyrdes  

 selvstændige myndigheder med den virkning, at udveksling af materiale mellem  

 dem må anses for ekstern.
Vejdirektoratet er efter § 2,  

 stk. 2, i lovbekendtgørelse nr. 430 af 31. maj 1991 om offentlige veje et  

 direktorat under Trafikministeriet.
Vejdirektoratet forestår administrationen  

 af hovedlandevejene.
Vejdirektoratet er vejbestyrelse for hovedlandevejene og  

 varetager som sådan styring og planlægning af hovedlandevejenes udbygning og  

 drift.
Endvidere varetager Vejdirektoratet en række opgaver for hele  

 vejsektoren, bl.a. registrering af data om vej- og trafikforhold,  

 trafikbeskrivelser og -analyser mv.
Jeg henviser til Kongelig Dansk Hof- og  

 Statskalender, 1993, pkt. 1025. Vejdirektoratet er således en myndighed med  

 almindelig direktoratsstatus, og Vejdirektoratet må i lighed med de fleste af  

 centraladministrationens øvrige direktorater og styrelser anses for en  

 selvstændig  

 myndighed i forhold til Trafikministeriets departement.
Brevveksling mellem  

 Trafikministeriet og Vejdirektoratet er herefter ikke foregået inden for  

 samme  

 myndighed og er derfor ikke omfattet af offentlighedslovens § 7.
 Efter § 1 i bekendtgørelse  

 nr. 188 af 24. marts 1993 af lov om styrelsen af statsbanerne styres danske  

 statsbaner af en generaldirektør, der har den øverste ledelse såvel med  

 hensyn  

 til driften som med hensyn til forberedelse og gennemførelse af nye anlæg.  

 Generaldirektøren står som departementschef umiddelbart under ministeren for  

 offentlige arbejder.
I forarbejderne til  

 offentlighedsloven af 1970, jf.
Folketingstidende 1969/70, tillæg B, sp.  

 2072-2074, er anført følgende, der vedrører afgrænsningen af begrebet  

 "brevveksling inden for samme myndighed" (der var formuleringen i  

 den dagældende bestemmelse):
"I en artikel om de  

 juridiske tvivlsspørgsmål, der er opstået i forbindelse med  

 partsoffentlighedslovens  

 anvendelse i praksis -  

  

 N.
Eilschou Holm,  

 Juristen  

  

 1969 side 157ff - giver forfatteren bl.a. følgende redegørelse for  

 fortolkningen af udtrykket "brevveksling inden for samme  

 myndighed"... :
"Undtagelsesbestemmelsen  

 i partsoffentlighedslovens § 6, nr. 2, omfatter helt klart  

 "brevveksling" mellem forskellige afdelinger eller kontorer inden  

 for  

 samme forvaltningsmyndighed, jfr. herved bemærkningerne til den tilsvarende  

 bestemmelse i offentlighedskommissionens lovudkast i  

 Offentlighedskommissionens  

 Betænkning side 74, men undtagelsen rækker også videre.
I praksis har det  

 navnlig givet anledning til tvivl, i hvilket omfang brevveksling mellem  

 direktorater og vedkommende ministerium (departementet) kan anses omfattet af  

 undtagelsen.
I justitsministeriets bemærkninger til lovforslaget udtales det  

 herom blot, at ".. direktorater og lignende institutioner må betragtes  

 som  

 afdelinger af vedkommende ministerium, for så vidt de træffer deres  

 afgørelser  

 på ministerens vegne", se F.T. 1963/64 tillæg A sp. 1355. Bemærkningerne  

 til den tilsvarende bestemmelse i offentlighedskommissionens udkast til lov  

 om  

 offentlighed i forvaltningen indeholder imidlertid en noget mere udførlig  

 vejledning,  

 se navnlig a.st. side 65:
"Hvor et direktorat  

 inden for centraladministrationen træffer afgørelser på egne vegne og ikke på  

 vedkommende ministers vegne, som f. eks. arbejdsdirektoratet ...,  

 direktoratet  

 for ulykkesforsikringen ... m.fl., vil direktoratet i lovens forstand være en  

 myndighed, således at korrespondance med vedkommende ministerium vil være  

 offentlig.
Dette må tilsvarende gælde for f.eks. generaldirektoraterne for  

 statsbanerne ... og for post- og telegrafvæsenet .. i det omfang, disse  

 myndigheder træffer afgørelse på egne vegne.
Direktorater, som træffer  

 afgørelser på ministerens vegne, må anses for afdelinger i et ministerium.
De  

 er altså ikke i lovens forstand myndigheder i forhold til ministeren eller i  

 forhold til andre direktorater inden for samme ministerium.
Deres forslag til  

 afgørelser, planer o.s.v. vil derfor ikke være offentlige, når de sendes til  

 departementet eller andre direktorater.
Dette vil f.eks. gælde for  

 direktoratet  

 for fængselsvæsenet i forhold til departementet i justitsministeriet ...,  

 direktoratet for statshospitalerne ..., i forhold til indenrigsministeriets  

 departement og delvis de nævnte to generaldirektorater indbyrdes og i forhold  

 til departementet i ministeriet for offentlige arbejder." Det omhandlede spørgsmål har  

 i en del tilfælde været forelagt for justitsministeriet, der til en vis grad  

 har taget afstand fra antydningen i den citerede passage i  

 offentlighedkommissionens betænkning om, at en administrativ afdeling i  

 relation til visse sager kan være en selvstændig myndighed, medens den med  

 hensyn til andre sager er en sektion inden for en anden myndighed.
I en af  

 disse udtalelser hedder det således:
"... Denne udtalelse  

 vedrører imidlertid et så specielt problem, at den efter justitsministeriets  

 opfattelse  

 ikke kan danne grundlag for mere almindelige slutninger.
Loven er udformet  

 således, at det er mest nærliggende at anse det for forudsat, at en  

 administrativ afdeling i almindelighed må karakteriseres generelt, enten som  

 en  

 selvstændig myndighed eller som en del af en anden myndighed.
I hvert fald synes en  

 administrativ afdelings funktioner ikke at kunne opdeles på  

 "selvstændige" og "uselvstændige" myndighedsområder alene  

 på grundlag af, om afdelingen inden for de pågældende områder kan træffe  

 selvstændige afgørelser eller kun har beføjelse til afgivelse af indstilling  

 til højere administrativ myndighed.
Man skal herved dels henvise til den  

 ovenfor omtalte udtalelse i betænkningen s. 60 om konsultative organer, dels  

 pege på, at flere af de selvstændige myndigheder, der er nævnt i betænkningen  

 s. 65, 1. sp., 3. afsnit, på en række væsentlige områder alene har  

 indstillende  

 beføjelse." ...
I de forelagte tilfælde har  

 justitsministeriet i overensstemmelse hermed foretaget en mere omfattende  

 vurdering af det pågældende direktorats placering i forhold til ministeriets  

 departement.
Som elementer, der kan tale for at betragte direktoratet som en  

 selvstændig myndighed - med den virkning at brevveksling mellem direktoratet  

 og departementet ikke kan anses omfattet af undtagelsesbestemmelsen i § 6,  

 nr.  

 2 - kan fremhæves, at direktoratet træffer afgørelse på egne vegne, at  

 direktoratets  

 selvstændige afgørelseskompetence er af forholdsvis omfattende karakter, at  

 direktøren ikke har direkte referat til ministeren, at direktoratets  

 afgørelser  

 kan rekurreres til departementet, at direktoratet ikke er undergivet  

 departementets instruktionsbeføjelse, og at direktoratet er opført  

 selvstændigt  

 i normerings- og klassificeringsloven.
..." I forbindelse med besvarelsen  

 af et supplerende spørgsmål fra Folketingsudvalget uddybede  

 Justitsministeriet  

 sin opfattelse, idet ministeriet anførte (Folketingstidende 1969/70, tilæg B,  

 sp. 2148-2149):
"De hensyn, der ligger  

 bag den generelle undtagelse for en myndigheds interne arbejdsmateriale, gør  

 sig fuldt ud gældende også på dette område.
Det forhold, at en myndighed,  

 f.eks. et ministerium, af praktiske grunde internt er opdelt i et antal  

 afdelinger og/eller kontorer, der hver varetager sin del af myndighedens  

 funktioner, bør ikke medføre, at meningsudvekslinger mellem kolleger om  

 sager,  

 der ligger på grænsen mellem to eller flere kontorers område, undergives  

 aktindsigt.
Det må fortsat betragtes som internt arbejdsmateriale på ganske  

 samme måde som meningsudvekslinger mellem kolleger inden for samme kontor om  

 sager, der ikke giver anledning til tvivlsspørgsmål, der henhører under andre  

 kontorer.
I praksis forekommer det da også, at sådan "brevveksling"  

 inden for samme myndighed fremtræder som påtegninger på samme referatark  

 eller  

 som påtegning på et omslag, hvormed referatet sendes fra en afdeling (kontor)  

 til en anden.
Efter justitsministeriets  

 opfattelse giver udvalgets spørgsmål anledning til at understrege, at  

 rækkevidden  

 af den tilsvarende bestemmelse i partsoffentlighedslovens § 6, nr. 2, kun i  

 ganske enkelte tilfælde har givet anledning til tvivl.
Denne tvivl skyldes  

 især, at der i praksis forekommer atypiske organisationsformer, hvor et  

 ministerium ikke er opdelt på traditionel måde i et antal afdelinger eller  

 kontorer organiseret under vedkommende departementschef, men f.eks. således,  

 at et sagsområde er udskilt fra ministeriets departement og henlagt til en  

 administrativ enhed med større eller mindre selvstændighed i forhold til  

 departementet eller vedkommende minister.
I tilfælde, hvor en sådan  

 administrativ enhed efter sine funktioner og sin placering i forhold til  

 departementet i det væsentlige må sidestilles med en afdeling inden for  

 departementet,  

 bør denne formelle forskel i henseende til den organisatoriske opbygning ikke  

 medføre, at interne meningsudvekslinger undergives aktindsigt." I betænkning 857/1978 om  

 offentlighedslovens revision siderne 189-193 er redegjort for administrativ  

 praksis ved anvendelsen af bestemmelsen i offentlighedslovens § 7, nr. 2.
 Folketingets Ombudsmand  

 behandlede i en sag fra 1979, (j.nr. 1979-1113-20) der vedrørte brevveksling  

 inden for Finansministeriet mellem Lønnings- og Pensionsdepartementet og  

 Budgetdepartementet, spørgsmålet, om de 2 departementer, der organisatorisk  

 var placeret under samme minister, kunne anses for at være "samme  

 myndighed". Ombudsmanden udtalte i en skrivelse af 8. januar 1981 bl.a.  

 følgende:
 "Som det fremgår ... er  

 de almindelige afgrænsningskriterier med hensyn til begrebet "samme  

 myndighed" navnlig udviklet på baggrund af forholdene inden for  

 centraladministrationen (specielt forholdet mellem direktorater og  

 departementer), og det har været udgangspunktet, at afgrænsningen skal  

 foretages generelt (d.v.s. således, at de pågældende administrative enheder  

 enten i alle tilfælde eller slet ikke anses for "samme myndighed").  

 I  

 de senere års administrative praksis er det dog antaget, at der efter  

 omstændighederne må lægges vægt også på en bedømmelse af organernes indbyrdes  

 funktioner, der indebærer, at organerne alene i visse relationer anses for  

 "samme myndighed".
 I det foreliggende tilfælde  

 er der tale om at bedømme forholdet mellem to departementer, og jeg finder  

 det  

 på baggrund af det anførte mest nærliggende at antage, at afgrænsningen bør  

 foretages generelt. ...
 Ved bedømmelsen af, om to  

 departementer må anses for "samme myndighed" i offentlighedslovens  

 forstand, finder jeg det mest nærliggende at lægge afgørende vægt på, om  

 departementerne organisatorisk hører til samme ministerkompetence, således at  

 begge departementer alene har til opgave at betjene ministeren inden for  

 dennes  

 kompetenceområde (ressortområde). I så fald synes samme principielle  

 betragtninger,  

 som fører til, at to afdelinger eller to kontorer inden for et ministerium  

 (departement) anses for hørende til "samme myndighed", at måtte  

 indebære, at heller ikke departementerne i offentlighedslovens forstand kan  

 anses for forskellige myndigheder.
 ... Det, der er anført  

 i  

 offentlighedskommissionens betænkning (nr. 325/1963) s. 65 om forholdet  

 mellem  

 generaldirektoraterne for henholdsvis post- og telegrafvæsenet og  

 statsbanerne,  

 dels indbyrdes, dels i forhold til ministeriet for offentlige arbejders  

 departement, synes ligeledes at bygge på samme afgrænsningskriterium (idet  

 kommissionen dog forudsætter, at direktoraterne i visse relationer må anses  

 for  

 selvstændige myndigheder, således at afgrænsningen ikke foretages generelt,  

 jfr. ovenfor).
 Som anført i  

 justitsministeriets udtalelse af 19. august 1980 omfatter finansministerens  

 kompetenceområde (bl.a.) de sagsområder, der hører under  

 administrationsdepartementet og lønnings- og pensionsdepartementet, jfr.  

 statsministeriets bekendtgørelse nr. 40 af 20. februar 1975. Som  

 justitsministeriet  

 ligeledes har anført i udtalelsen, indebærer dette, at enhver afgørelse fra  

 disse departementer vil være truffet af finansministeren eller på  

 finansministerens  

 vegne i dennes egenskab af forvaltningschef for finansministeriet.
 Jeg finder herefter på  

 baggrund af det anførte at måtte være enig med justitsministeriet i, at  

 lønnnings-  

 og pensionsdepartementet og administrationsdepartementet må anses for  

 "samme myndighed" i relation til bestemmelsen i offentlighedslovens  

 §  

 5, nr. 4.
..." Af bemærkningerne til  

 forslaget til lov om offentlighed i forvaltningen (Folketingstidende 1985/86,  

 tillæg A, sp. 219-220) fremgår, at afgrænsningen af, hvad der skal anses for  

 "forskellige enheder inden for samme myndighed" beror på en konkret  

 vurdering af det underliggende retsgrundlag.
Herved må den organisatoriske  

 opbygning af de pågældende administrative enheder tages i betragtning (f.eks.  

 hvilken grad af selvstændighed den enkelte enhed indtager, om der træffes  

 afgørelse på egne vegne, rekursadgangen, instruktionsbeføjelsen m.v.)  

 Endvidere må der lægges vægt på, om varetagelsen af de enkelte enheders  

 indbyrdes funktioner må antages at forudsætte, at udveksling af dokumenter  

 enhederne  

 imellem betragtes som intern.
 I "Offentlighedsloven  

 med kommentarer" af John Vogter fra 1992 er på s. 143 bl.a. anført  

 følgende  

 om dette spørgsmål:
 "Hvis et ministerium er  

 opdelt i  

  

 flere departementer  

  

 , må  

 brevveksling mellem dem også anses for omfattet af § 7, nr. 2, jf. skrivelse  

 af 8. januar 1981 fra Folketingets Ombudsmand ... Er et ministerium opdelt på  

 anden måde, f.eks. i en lovforberedende del (med ministersekretariat) og en  

 driftsdel, som efter loven har selvstændige opgaver (originær kompetence),  

 vil  

 det formentlig være rigtigst at anse hver del som en selvstændig myndighed i  

 forhold til § 7.
..." Da Generaldirektoratet for  

 Statsbanerne har en i forhold til Trafikministeriet selvstændig stilling, som  

 fremgår direkte af lov om styrelse af statsbanerne, og da  

 generaldirektoratets  

 virksomhed overvejende vedrører statsbanernes driftsmæssige opgaver, er det  

 min  

 opfattelse, at generaldirektoratet i sin helhed må anses for en selvstændig  

 myndighed i forhold til Trafikministeriet.
Jeg mener således ikke, at der er  

 grundlag for at udskille de såkaldt "departementale opgaver" fra  

 Generaldirektoratet for Statsbanerne og henregne disse opgaver til  

 Trafikministeriets  

 departement.
Det ville kræve en fravigelse af det almindelige udgangspunkt i  

 forarbejderne, hvorefter en administrativ afdeling i almindelighed må  

 karakteriseres generelt enten som en selvstændig myndighed eller som en del  

 af  

 en anden myndighed.
Trafikministeriet har, som det fremgår af lovforslag nr.  

 L  

 39 (fremsat den 27. oktober 1993) til lov om ændring af lov om styrelsen af  

 statsbanerne (der er refereret nedenfor s. 28) søgt at løse de problemer, der  

 har været med den dobbelte departementsstruktur, ved at oprette en  

 planlægningsafdeling  

 i ministeriet.
Tværgående sager - som f.eks. det igangværende  

 trafikplanarbejde  

 - er blevet behandlet i ministeriets departement eller i særlige  

 tværministerielle udvalg.
For overhovedet at kunne overveje en fravigelse af  

 det almindelige udgangpunkt i forarbejderne, hvorefter en administrativ  

 afdeling i almindelighed må karaktereriseres generelt enten som en  

 selvstændig myndighed eller som en del af en anden myndighed, måtte det efter  

 min mening kræve, at generaldirektoratets "departementale opgaver"  

 kunne udskilles klart i forhold til generaldirektoratets øvrige virksomhed.  

 Det fremgår af de almindelige bemærkninger i lovforslag nr.
L 39 (fremsat den  

 27. oktober 1993 af trafikministeren) til lov om ændring af lov om styrelsen  

 af statsbanerne, at denne forudsætning ikke er opfyldt.
 Brevveksling mellem  

 ministeriet og generaldirektoratet vil på baggrund af det, jeg har anført,  

 ikke være interne arbejdsdokumenter og vil derfor ikke være omfattet af  

 undtagelsesbestemmelsen i offentlighedslovens § 7, nr. 2.
Jeg har noteret mig, at  

 Generaldirektoratet for Statsbanernes status ved den nu vedtagne lov nr. 917  

 af  

 8. december 1993 om ændring af lov om styrelsen af statsbanerne med  

 ikrafttrædelse  

 den 10. december 1993 er ændret, idet de departementale opgaver, der hidtil  

 har  

 været udført i generaldirektoratet, overføres til Trafikministeriets  

 departement.  

 Med hensyn til konsekvenserne af den nye lov må efter min opfattelse gælde,  

 at  

 retten til aktindsigt i et dokument skal afgøres efter retsstillingen på det  

 tidspunkt, da dokumentet blev omfattet af retten til aktindsigt, jf.  

 offentlighedslovens § 5, nr. 1. Dette medfører, at eksisterende dokumenter,  

 der  

 som følge af lovændringen den 10. december 1993 overføres fra  

 generaldirektoratet  

 til Trafikministeriets departement, fortsat i relation til aktindsigt skal  

 bedømmes,  

 som om de lå i Generaldirektoratet for Statsbanerne.
Hvis f.eks. et  

 "departementalt" internt dokument i generaldirektoratet før 10.  

 december 1993 blev afgivet til Trafikministeriets departement, kan det  

 hverken  

 før eller efter den 10. december 1993 undtages som internt.
Når dokumenter udveksles  

 mellem myndigheder, der hver for sig er selvstændige myndigheder i relation  

 til  

 offentlighedslovens § 7, vil dokumenterne, medmindre der er andre  

 bestemmelser  

 i offentlighedsloven, der kan føre til at undtage aktindsigt, være undergivet  

 aktindsigt.
Dette gælder, uanset om dokumenterne kun består i udkast af mere  

 eller mindre foreløbig karakter, der udveksles mellem myndighederne med  

 henblik  

 på i samarbejde at udarbejde et endeligt notat vedrørende et bestemt  

 spørgsmål.
 På samme måde vil udveksling  

 af dokumenter eller brevveksling med andre ministerier, styrelser, statslige  

 aktieselskaber eller private konsulentfirmaer være undergivet aktindsigt,  

 medmindre andre undtagelsesbestemmelser i offentlighedsloven finder  

 anvendelse.
 Trafikministeriet har i sin  

 udtalelse til mig henvist til, at lovgivningsprojektet om  

 Øresundsforbindelsen  

 er gennemført i samarbejde med en lang række ministerier og myndigheder mv.,  

 idet de interesser, som disse repræsenterer, og som naturligt er knyttet til  

 et  

 anlægsarbejde af denne størrelsesorden, alene herved har kunnet tilgodeses.  

 Arbejdet har været organiseret mere eller mindre formelt, herunder i en række  

 arbejdsgrupper.
Det står mig ikke klart, om  

 Trafikministeriet er af den opfattelse, at arbejdsgrupperne har udgjort  

 særlige  

 selvstændige myndigheder.
Udgør arbejdsgrupperne nogle i forhold til  

 Trafikministeriet  

 selvstændige myndigheder, vil arbejdsgruppernes materiale miste sin interne  

 karakter, når materialet er afgivet til Trafikministeriet.
 Hensyn til den politiske beslutningsproces.
Trafikministeriet har  

 yderligere henvist til bestemmelsen i offentlighedslovens § 10, nr. 1 og 2,  

 som begrundelse for det delvise afslag på aktindsigt.
Bestemmelsen har  

 følgende  

 ordlyd:
 "Retten til aktindsigt  

 omfatter ikke:
 1) Statsrådsprotokoller, referater af møder mellem ministre og  

 dokumenter, der udarbejdes af en myndighed til brug for sådanne møder.
 2) Brevveksling mellem ministerier om lovgivning, herunder bevillingslove.
3) ..." Disse undtagelsesbestemmelser  

 tager sigte på at beskytte den politiske beslutningsproces inden for  

 regeringen, jf. betænkning 857/1978 om offentlighedslovens revision s. 227ff.  

 I  

 betænkningen er beskrevet den retsstilling, der var gældende efter den  

 tidligere offentlighedslov fra 1970. Da bestemmelserne ikke blev ændret i  

 forbindelse med gennemførelsen af den nye offentlighedslov i 1985, kan der  

 med  

 hensyn til rækkevidden af disse bestemmelser henvises til beskrivelsen af  

 gældende ret i betænkningen, jf. bemærkningerne til lovforslaget  

 (Folketingstidende 1985-1986, sp. 223-224).
 Trafikministeriet har ikke i  

 sin udtalelse angivet, hvilke dokumenter ministeriets henvisning til § 10,  

 nr.  

 1, tager sigte på.
 Ved min gennemgang af sagen  

 har jeg noteret mig, at ministeriet har givet afslag på en udtrykkelig  

 begæring  

 om aktindsigt i et referat af et dansk-svensk ministermøde den 11. januar  

 1991.  

 Det fremgår ikke, om undtagelse af aktindsigt i dette dokument er sket i  

 henhold til offentlighedslovens § 7 eller i henhold til offentlighedslovens §  

 10, nr. 1.
 For så vidt aktindsigt er  

 undtaget, fordi Trafikministeriet har anset det for at være et internt  

 arbejdsdokument,  

 må jeg henvise til det, jeg har anført ovenfor om internt arbejdsmateriale.
 Hvis aktindsigt er undtaget  

 efter § 10, nr. 1, giver det mig anledning til følgende kommentarer:
Som det fremgår af det  

 ovenfor anførte, tager undtagelsesbestemmelsen i § 10, nr. 1, sigte på at  

 beskytte den politiske beslutningsproces inden for regeringen.
Jeg må på  

 baggrund af forarbejderne til offentlighedsloven opfatte  

 "regeringen"  

 som den danske regering.
Ombudsmanden har i en tidligere udtalelse refereret  

 i Folketingets Ombudsmands beretning for året 1973, s. 281ff, udtalt, at  

 denne  

 undtagelsesbestemmelse ikke kan anvendes ved møder mellem ministre i  

 tilfælde,  

 hvor der, ud over embedsmænd fra de pågældende ministerier, også deltager  

 andre.
 For så vidt der er  

 dokumenter, der af Trafikministeriet er undtaget fra aktindsigt, fordi de er  

 udarbejdet  

 af en myndighed til brug for et møde mellem ministre, bemærker jeg, at det er  

 afgørende for, om dokumentet kan undtages, at dokumentet er udarbejdet netop  

 med henblik på at skulle indgå i drøftelser på et møde mellem ministre,  

 hvorimod det ikke kan kræves, at dokumentet faktisk bliver anvendt på mødet.  

 Jeg henviser til "Offentlighedsloven med kommentarer" af John  

 Vogter  

 fra 1992 s. 165-166.
 Om fortolkningen af § 10, nr.  

 2, i offentlighedsloven er i betænkning nr. 857/1979 om offentlighedslovens  

 revision på s. 230 bl.a. anført følgende:
 "Denne  

 undtagelsesbestemmelse omfatter således alene brevveksling mellem to eller  

 flere  

  

 ministerier  

  

 og kun om  

  

 lovgivning  

  

 , dvs. ikke om administrative  

 retsforskrifter eller andre administrative foranstaltninger, ...
Undtagelsen kan dog omvendt  

 ikke anses for begrænset til kun at gælde formelig brevveksling, men også  

 anden  

 udveksling af dokumenter, f.eks. af notater, må være omfattet, dog under  

 forudsætning af, at dokumentet er udarbejdet af et ministerium.
Notater, der  

 er  

 udarbejdet af en underordnet myndighed, f.eks. et direktorat, og som  

 medsendes  

 som bilag til en høring fra et ministerium til et andet, vil således ikke  

 være  

 omfattet af undtagelsesbestemmelsen.
Undtagelsesbestemmelsen  

 omfatter også brevveksling om bevillingslove, herunder enkeltbevillinger, der  

 afholdes med finansudvalgets samtykke med henblik på senere optagelse på  

 tillægsbevillingsloven.
Dette indebærer, at brevveksling mellem  

 budgetministeriet og vedkommende fagministerium med henblik på at opnå  

 budgetministeriets tilslutning til fremsættelse af bevillingsforslag for  

 finansudvalget er unddraget adgangen til aktindsigt. ..." Som det fremgår, er  

 undtagelsesbestemmelsen nøje knyttet til lovgivningsprocessen.
Jeg har tidligere haft  

 lejlighed til at udtale mig om den tilknytning, der skal være til  

 lovgivningssagen,  

 i tilfælde, hvor myndighederne har afslået aktindsigt i et dokument under  

 henvisning til offentlighedslovens § 2, stk. 2. Efter denne bestemmelse er  

 sager om lovgivning, herunder bevillingslove, kun omfattet af loven, for så  

 vidt lovforslag er fremsat for Folketinget.
Jeg henviser til 2 udtalelser,  

 der  

 er gengivet i min beretning for 1991, s. 47ff og i min beretning for 1992, s.  

 53ff.
Jeg anførte i sagen fra beretningen for 1991 bl.a. følgende:
"Ved fortolkningen af  

 udtrykket "sager om lovgivning" og den heraf følgende undtagelse må  

 det afgørende efter min mening være undtagelsesbestemmelsens formål,  

 sammenholdt med lovens ordning i øvrigt.
Formålet er at beskytte den  

 politiske  

 beslutningsproces.
Offentlighedsloven indeholder ikke nogen almindelig  

 undtagelsesbestemmelse til beskyttelse heraf.
I stedet er der på begrænsede  

 områder, hvor politiske synspunkter i særlig grad gør sig gældende, gjort  

 undtagelse til beskyttelse af netop denne, eller netop denne del af den  

 politiske beslutningsproces.
Jeg henviser ud over § 2, stk. 2, til  

 bestemmelserne i lovens § 10, nr. 1, og § 10, nr. 2. Denne lovgivningsteknik  

 indebærer efter min mening, at sagsbegrebet i § 2, stk. 2, må afgrænses  

 snævert, og således at det kun omfatter handlinger og dokumenter med nær  

 tilknytning til den lovgivningspolitiske proces." Som det fremgår af denne  

 udtalelse, er det hensynet til den politiske beslutningsproces, der gør sig  

 gældende såvel i relation til § 2, stk. 2, som i relation til § 10, nr. 2.  

 Jeg  

 finder det på baggrund af denne sammenhæng mellem de 2 bestemmelser rigtigst  

 at foretage afgrænsningen af, hvad der omfattes af et lovgivningsprojekt, og  

 hvad der falder udenfor, på samme måde i relation til § 2, stk. 2, som i  

 relation til § 10, nr. 2. Som anført i den ovennævnte sag fra beretningen for  

 1991 s. 47ff må det som udgangspunkt for anvendelse af § 2, stk. 2, kræves "at der foreligger et  

 lovgivningsprojekt af et bestemt, relativt præcist angivet indhold, særlig i  

 henseende  

 til hvilke emner der søges reguleret.
Det må endvidere normalt kræves, at det  

 påtænkte lovforslag forventes fremsat inden for nær fremtid.
Et præcist  

 angivet, men omfattende lovgivningsprojekt vil naturligvis kunne være meget  

 tidkrævende, f.eks. ved overgivelse af opgaven til et særligt lovforberedende  

 udvalg.
I så fald må tidsfaktoren komme i anden række og hovedvægten lægges  

 på  

 den målrettede virksomhed." Da jeg ikke kender  

 Trafikministeriets synspunkter vedrørende de omhandlede sagers tilknytning  

 til  

 lovgivningsprocessen, har jeg ikke ment at kunne tage nærmere stilling  

 hertil.
For at offentlighedslovens §  

 10, nr. 2, finder anvendelse, kræves det endvidere, at der er tale om  

 brevveksling "mellem ministerier". Som det fremgår af det, jeg  

 ovenfor har citeret fra betænkningen, falder al korrespondance mellem  

 Trafikministeriets departement og sædvanlige styrelser derfor uden for denne  

 bestemmelse.
Derimod vil al korrespondance og udveksling af dokumenter med  

 departementer  

 i de øvrige ministerier være omfattet, for så vidt der er den fornødne  

 relation  

 til lovgivningssagen, som nævnt ovenfor.
Jeg forudsætter herved, at  

 materialet  

 ikke  

  

 tillige  

  

 er sendt til en  

 myndighed, der ikke er et ministerium. (Til illustration af  

 anvendelsesområdet  

 for offentlighedslovens § 10, nr. 2, henviser jeg til Folketingets  

 Ombudsmands  

 beretning for 1979, s. 257, og beretningen for 1989, s. 47).
 Spørgsmålet om, hvorvidt Generaldirektoratet  

 for Statsbanerne kan anses for en myndighed, der er omfattet af begrebet  

 "ministerier" i offentlighedslovens § 10, nr. 2's, forstand, har  

 givet mig anledning til overvejelser.
Efter den gældende lov om  

 styrelsen af statsbanerne har generaldirektoratet i et vist omfang haft  

 departementale opgaver.
Af bemærkningerne til forslag nr.  

  

 L 39  

  

 (fremsat den 27. oktober 1993 af trafikministeren) til lov om  

 ændring af lov om styrelsen af statsbanerne fremgår nærmere følgende om den  

 hidtidige organisatoriske relation mellem Generaldirektoratet for  

 Statsbanerne  

 og Trafikministeriets departement:
"Efter den nuværende  

 styrelseslov er DSB udover at være en statsvirksomhed, hvis hovedaktivitet er  

 jernbanetrafik, et departement i Trafikministeriet.
Denne dobbeltfunktion er  

 uhensigtsmæssig både for den overordnede politiske styring, for DSBs  

 forretningsmæssige råderum og for den tværgående trafikpolitiske samordning.
Der er behov for en ændret  

 placering af de departementale opgaver, idet den nuværende struktur indebærer  

 vanskeligheder både for trafikministeren og DSB, når der skal skelnes mellem  

 politisk/departementale sager og spørgsmål, der har med ledelsen af DSB som  

 virksomhed at gøre.
Der kan også være habilitetsproblemer forbundet hermed.
På visse departementale  

 sagsområder er der en uklar opgavefordeling mellem Trafikministeriets  

 departement og DSB i sin egenskab af departement.
Dertil kommer, at den  

 tværgående trafikpolitiske planlægning og budgetkoordinering har været  

 vanskelig på grund af den dobbelte departementsstruktur.
 De hermed forbundne problemer  

 har tidligere været søgt løst via en planlægningsafdeling i ministeriet og i  

 de  

 seneste år ved, at tværgående sager - som fx det igangværende  

 trafikplanarbejde  

 - behandles i ministeriets departement eller i særlige tværministerielle  

 udvalg.
 ...
 Lovforslaget bygger på  

 Administrations- og Personaledepartementets notat af 14. september 1993,  

 hvori  

 anbefales, at der sker en overførsel af DSBs departementale funktioner til  

 Trafikministeriets departement, herunder lovgivning, overordnet  

 investeringsplanlægning, overordnede budget- og bevillingsforhold,  

 Jernbanerådets sekretariat, folketingsspørgmål, forspørgsler, redegørelser  

 til  

 Folketinget m.v. ...
..." Som det fremgår, har  

 Generaldirektoratet for Statsbanernes hidtidige funktion, ud over den  

 driftsmæssige  

 del, været at bistå ministeren i dennes arbejde vedrørende statsbanernes  

 forhold i relation til Folketinget, i lovgivningsanliggender, overordnet  

 planlægning, såvel som overordnede budget- og bevillingsforhold.
Endvidere  

 har  

 generaldirektøren haft direkte referat til ministeren.
Under hensyn til disse  

 forhold er det min opfattelse, at Generaldirektoratet for Statsbanerne -  

 uanset  

 det betydelige omfang af driftsmæssige opgaver - har haft en sådan  

 tilknytning  

 til ministeren og den politiske lovgivningsproces, at generaldirektoratet kan  

 anses for omfattet af begrebet "ministerier" i offentlighedslovens  

 §  

 10, nr. 2. Det indebærer, at brevveksling om lovgivning mellem  

 Generaldirektoratet  

 for Statsbanerne og andre ministeriers departementer kan undtages fra retten  

 til aktindsigt efter offentlighedslovens § 10, nr. 2. Der vil dog eventuelt  

 kunne gives aktindsigt i materialet efter meroffentlighedsprincippet, jf.  

 offentlighedslovens § 4, stk 1. Brevveksling mellem Trafikministeriet og  

 generaldirektoratet vil ikke umiddelbart være omfattet af ordlyden  

 "brevveksling mellem ministerier". Denne ordlyd må naturligt  

 forstås  

 som brevveksling mellem to eller flere ministerier - ikke brevveksling mellem  

 selvstændige enheder inden for samme ministerium.
Jeg er imidlertid af den  

 opfattelse, at når Generaldirektoratet for Statsbanernes korrespondance med  

 andre ministerier efter det ovenfor anførte er omfattet af begrebet  

 "ministerier"  

 i offentlighedslovens § 10, nr. 2, må korrespondance mellem ministernære  

 enheder inden for samme ministerium så meget des mere være omfattet af de  

 hensyn, der ligger bag undtagelsesbestemmelsen i offentlighedslovens § 10,  

 nr.  

 2.
 Konklusion.
Det er min opfattelse, jf.  

 det jeg har anført ovenfor, at Trafikministeriets behandling af sagen har  

 været  

 særdeles mangelfuld.
Sagen giver mig grundlag for at kritisere, at  

  

 Trafikministeriet  

 ved sin første skrivelse til Dem i anledning af Deres aktindsigtsanmodning  

 ikke  

 gav en form for nærmere tidsmæssig angivelse af, hvornår afgørelse kunne  

 forventes at foreligge, at  

  

 Trafikministeriet  

 anvendte næsten 9 måneder til at besvare Deres anden henvendelse om  

 aktindsigt at  

  

 Trafikministeriet  

 overhovedet ikke reagerede på rykkerskrivelser, at  

  

 Trafikministeriet  

 først besvarede min anmodning om en udtalelse efter små 5 måneder, at  

  

 Trafikministeriet i  

 afgørelserne om aktindsigt ikke oplyste, at der forelå dokumenter, som De  

 ikke  

 fik aktindsigt i, og helt undlod at begrunde afgørelserne, at  

  

 Trafikministeriet  

 ikke i forbindelse med, at ministeriet tog stilling til Deres  

 aktindsigtsbegæring, tog stilling til, om De kunne få aktindsigt i sagens  

 journalkort.
 Jeg har gjort  

 Trafikministeriet bekendt med min opfattelse.
Jeg har endvidere i dag  

 henstillet til Trafikministeriet at genoptage sagens behandling med henblik  

 på  

 at træffe en ny afgørelse, som er begrundet i overensstemmelse med  

 forvaltningslovens bestemmelser.
I den forbindelse har jeg henstillet til  

 Trafikministeriet at lade de synspunkter, som jeg har redegjort for  

 vedrørende  

 forståelsen af de relevante bestemmelser i offentlighedsloven, indgå i  

 ministeriets  

 fornyede behandling af Deres aktindsigtsanmodning.
Jeg har udbedt mig  

 underretning  

 om resultatet af ministeriets overvejelser i sagen.
 På baggrund af sagens  

 hidtidige tidsmæssige forløb går jeg ud fra, at Trafikministeriets fornyede  

 behandling af sagen i henhold til min henstilling vil blive fremmet mest  

 muligt.
 Jeg har sendt Folketinget og  

 trafikministeren en kopi af nærværende skrivelse til orientering.
 På baggrund af de  

 principielle spørgsmål om fortolkning af offentlighedslovens regler, som  

 sagen  

 rejser, har jeg underrettet Justitsministeriet om min udtalelse med henblik  

 på, at disse spørgsmål kan indgå i ministeriets overvejelser ved en fremtidig  

 lovrevision.
..." NOTER (*1) Jf.
FOB 1973, s.  

 281, FOB 1979, s. 257,  

 FOB 1989, s. 47, FOB 1989, s. 268,  

 FOB 1990, s. 50ff,  

 FOB 1991, s.47ff, FOB 1992, s. 53ff  

 og  

 FOB 1992, s. 72ff.
