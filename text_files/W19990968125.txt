Da bladet i en artikel oplyste, at spørgsmålet om  

 tiltalerejsning ville blive afgjort i løbet af en uge, burde bladet af  

 egen drift have undersøgt spørgsmålet.
Det var dog af  

 betydning, at bladet offentliggjorde resultatet af  

 tiltalespørgsmålet, så snart det blev bekendt  

 hermed.
Kendelse fra Pressenævnet i sag nr.  

 122/1995 En skoleleder, [A] og Greve Privatskole v/skolelederen har  

 klaget til Pressenævnet over artikler i Politiken den 31. august, 1.,  

 2., 7., 9., 15. og 21. september 1995, idet de finder, at god presseskik er  

 overtrådt.
 I artiklen den 31. august 1995 hed det under overskriften  

 "Deres børn smides ud af skole: De er anderledes - Greve  

 Privatskole afviser tre børn fordi "familien har andre normer""  

 bl.a.:
"Tre mindreårige børn af polske  

 forældre er uden varsel blevet smidt ud af Greve Privatskole.
Skolen  

 begrunder udvisningen med, at børnene er meget anderledes end  

 de øvrige elever.
Forældrene har nu meldt Greve Privatskole til  

 politiet for ulovlig forskelsbehandling.
 ....
 Trods talrige henvendelser fra forældrene, P. og J.  

 D., har skolen ikke ønsket at uddybe begrundelsen for, at  

 børnene pludselig er smidt ud.
 ....
 Greve Privatskole afsender blot få dage før  

 skoleafslutningen i juni et kort brev om, at D.s børn er en belastning  

 for de andre børn.
I brevet står der, at børnene er meget  

 anderledes, og at familien har andre normer.
Men det fatter forældrene  

 ikke en brik af.
 ....
 Dokumentations- og Rådgivningscenteret om  

 racediskrimination er nu gået ind i sagen og har sammen med familien D.  

 anmeldt Greve Privatskole til politiet.
 Roskilde Politi har endnu ikke taget stilling til, om der  

 skal rejses sigtelse i sagen.
 Men ægteparret D.s børn er ikke de eneste,  

 Greve Privatskole har smidt ud.
 ....
 Politiken ville gerne have haft en kommentar fra Greve  

 Privatskole ...
Men hverken bestyrelsesformanden  Jytte  Haagaard eller  

 fungerende skoleleder  Sanne  Albrechsen ønsker at udtale sig.  

 Skoleleder [A] er desuden sygemeldt på ubestemt tid." I artiklen den 1. september 1995 hed det under  

 overskriften "Politi undersøger skolesag i Greve" bl.a.:
 "Kriminalpolitiet i Roskilde har nu fået til opgave  

 at efterforske politianmeldelsen mod Greve Privatskole.
 Skolen er blevet meldt til politiet for at have  

 overtrådt loven om ulovlig forskelsbehandling.
 ....
 Dokumentations- og Rådgivningscenteret om  

 racediskrimination, DRC, er gået ind i sagen.
 ....
Men i et brev til os skriver skoleleder [A], at skolen  

 ikke kan besvare vores spørgsmål.
Begrundelsen er ifølge  

 at skolen så blot kommer til at udlevere oplysninger, som ikke  

 egner sig til udlevering generelt.
Men skolen kan da ikke nægte forældre  

 oplysninger om deres egne børn, siger en undrende  Eric  

  Tinor-Centi." Den 2. september 1995 hed det i en artikel under  

 overskriften "Indgreb i lov om friskoler er udelukket - Minister ser  

 nærmere på bortvisning" bl.a.:
 "Undervisningsminister  Ole  Vig  Jensen vil nu se  

 nærmere på sagen om Greve Privatskole, ....
- Skolens formulering i begrundelsen for at smide  

 børnene ud er uheldig, siger  Ole  Vig  Jensen." I artiklen den 7. september 1995 hed det under  

 overskriften "Ny forklaring om udsmidning af skolebørn" bl.a.:
 "Greve Privatskole ændrer forklaring i sagen om tre  

 børn, der kort før skoleafslutningen i juni, uden varsel, blev  

 smidt ud af skolen.
 19. juni modtog det polske ægtepar D. et brev fra  

 skoleleder [A] om, at deres tre børn ikke længere kunne gå  

 på Greve Privatskole. Årsagen var ifølge [A], at  

 børnene var "meget anderledes" end de øvrige elever.
 Men skolen har nu ændret forklaring, efter at  

 Dokumentations- og Rådgivningscenteret har meldt skolen til politiet  

 for ulovlig forskelsbehandling.
 I et orienteringsbrev fra 3. september til samtlige  

 forældre skriver skolens bestyrelse nu, at årsagen var  

 samarbejdsvanskeligheder med familien:
 - Samarbejdet med familien var især gennem de sidste  

 to år blevet så dårligt, at det ikke levede op til skolens  

 retningslinier og normer, skriver bestyrelsesformand  Jytte  Haagaard og  

 skoleleder [A] blandt andet i orienteringsbrevet.
 De fremhæver også skolens vedtægter om,  

 at børnene skal tale flydende dansk, og at skolen kan kommunikere med  

 mindst en af forældrene på dansk.
 Men orienteringsbrevet giver ingen mening for familien  

 D..
 - Hvorfor blev vores yngste barn sidste år optaget  

 på Greve Privatskole, hvis skolen mente, at de ikke kunne samarbejde  

 med os? ....
De accepterer heller ikke manglende danskkundskaber som  

 årsag til, at børnene blev smidt ud af skolen.
Børnene  

 taler nemlig flydende dansk, ....
 Bestyrelsesformand for Greve Privatskole,  Jytte  Haagaard  

 siger til Politiken, at det ikke er manglende dansk-kundskaber, som er  

 årsagen til udvisningen.
- Men brevet er til skolens forældre, og du har  

 ingen børn på Greve Privatskole.
Jeg ønsker derfor ikke  

 at kommentere brevet yderligere, er hendes eneste kommentar." Den 9. september 1995 var det i en artikel anført,  

 at [A] i løbet af nogle dage ville blive afhørt af  

 kriminalpolitiet i Roskilde.
 I artiklen den 15. september 1995 var det anført,  

 at undervisningsminister  Ole  Vig  Jensen ikke vil gribe ind over for Greve  

 Privatskole.
 Endelig hed det i artiklen den 21. september 1995 under  

 overskriften "Afgørelse på vej om bortvisning" bl.a.:
"I løbet af en uge bliver det afgjort, om Greve  

 Privatskole skal tiltales for ulovlig forskelsbehandling.
Mandag  

 afhørte politiet skoleleder [A], ..." Politiken har fremlagt en artikel fra bladet af 4.  

 november 1995. Heraf fremgår, at politiet i Roskilde efter blandt andet  

 at have afhørt skolens leder ikke har fundet grundlag for at sigte  

 nogen for ulovlig forskelsbehandling.
Til støtte for klagen er det anført, at  

 børnene blev bortvist på grund af forældrenes manglende  

 lyst og vilje til at samarbejde med skolen.
En bortvisning kræver ikke  

 nogen juridisk forklaring, men alene en moralsk.
Begge klageres omdømme er bragt i dårligt  

 lys.
Dette kan have betydning for såvel skolens fremtid som [A]s  

 faglige ry.
Klagerne har endvidere anført, at artiklerne er  

 bragt, uden at bladet har talt med klageren [A].
Selvom bladet sandsynligvis  

 har ønsket at tale med hende, er dette ikke sket, da klageren var  

 hospitalsindlagt på dette tidspunkt.
Som bladet har anført, henvendte det sig til  

 skolens souschef og bestyrelsesformand.
De havde ingen kommentarer.
Desuden  

 kontaktede bladet mindst en skoleelev privat, hvilket ikke kan være god  

 presseskik.
Klagerne mener, at det er belastende for [A], når  

 der i artiklen den 31. august 1995 er anført, at hun var sygemeldt  

 på ubestemt tid.
Klageren var sygemeldt den 21. august 1995, men ikke  

 på ubestemt tid.
Klageren opfatter det, som om bladet har forsøgt at  

 kæde sygdommen sammen med "sagen", hvilket er i strid med sandheden.  

 Det samme gælder oplysningen om, at klageren skulle være  

 sygemeldt på ubestemt tid.
Det sidste indikerer, at der ikke er tale om  

 fysisk sygdom.
 Med hensyn til artiklen den 7. september 1995, hvor  

 overskriften er "Ny forklaring om udsmidning af skolebørn",  

 anføres, at [A] ikke på dette tidspunkt havde afgivet  

 forklaring.
Det er endelig anført, at det er stærkt  

 belastende for [A]s omdømme, når det er offentliggjort, at hun  

 er blevet politianmeldt, og at hun efterfølgende har ændret  

 forklaring.
Det sidste er usandt.
Bladet kan ikke være uvidende om  

 dette, da politiet havde oplyst til bladet, hvornår afhøringen  

 skulle finde sted.
 Da Politimesteren i Roskilde den 3. oktober 1995 har  

 meddelt klageren, at der "ikke var rimelig formodning om, at der var  

 begået et strafbart forhold", burde bladet have offentliggjort denne  

 afslutning på sagen.
 At bladet senere har offentliggjort, at skolen  

 "undgår" en politisag, er ikke god presseskik, når der i  

 følge politiet ikke er forekommet noget, der kunne rejses sigtelse  

 for.
I en udtalelse om klagen har Politiken anført, at  

 bladet konsekvent har søgt Greve Privatskoles vurdering af sagen.
I  

 fravær blev den fungerende skoleleder og bestyrelsesformand  

 kontaktet.
Oplysningen om, at [A] var sygemeldt "på ubestemt  

 tid" hidrører fra skolen.
Endvidere har [A] ikke selv kontaktet bladet  

 for at kommentere sagen, da hun uden bladets vidende vendte tilbage på  

 arbejde.
 Politiken anfører, at bladet ikke har haft noget  

 ønske om at "kæde sygdommen sammen med sagen".
Med hensyn til artiklen den 7. september 1995 har bladet  

 anført, at det klart fremgår, at det er skolens  

 forældrekreds, der har afgivet ny forklaring.
Der står intet om,  

 at klagerne har ændret forklaring.
 Politiken har endvidere anført, at bladet, så  

 snart det blev bekendt med, at politimesteren havde afsluttet sine  

 overvejelser, skrev dette i bladet.
 Følgende nævnsmedlemmer har deltaget i sagens  

 behandling: Per Sørensen, Hans Dam, Ulrik Holmstrup og Ole  

 Malmqvist.
 Pressenævnet udtaler:
Pressenævnet lægger til grund, at Politiken  

 inden offentliggørelsen af artiklerne har forsøgt at få  

 en kommentar fra [A].
Bladet fik imidlertid at vide, at hun var sygemeldt  

 på ubestemt tid.
 Da det endvidere fremgår af artiklen den 7.  

 september 1995, at den "ny forklaring" stammer fra et orienteringsbrev fra  

 skolens bestyrelse til samtlige forældre, er god presseskik ikke  

 overtrådt vedrørende disse punkter.
I artiklen den 21. september 1995 oplyste bladet, at det i  

 løbet af 1 uge ville blive afgjort, om Greve Privatskole skulle  

 tiltales for forskelsbehandling.
Det havde derfor været rigtigst, om  

 bladet af egen drift havde undersøgt resultatet af politiets  

 overvejelser.
Efter modtagelsen af politimesterens brev af 3. oktober 1995  

 havde klagerne dog selv anledning til at orientere bladet herom, og bladet  

 offentliggjorde selv resultatet af tiltalespørgsmålet, så  

 snart det blev bekendt med det.
På denne baggrund finder  

 Pressenævnet ikke tilstrækkelig grundlag for at anse god  

 presseskik for overtrådt.
 Afsagt den 23. november 1995.
