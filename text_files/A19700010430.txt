 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Der oprettes et fond til fremme af teknisk og  

 industriel udvikling i Danmark.
Stk. 2.  Fondets midler kan anvendes til § 2.  Fondet ledes af en bestyrelse, bestående af en  

 formand og indtil 4 andre medlemmer, der udnævnes af handelsministeren for 3  

 år ad gangen.
I bestyrelsen skal industriel, finansiel, afsætningsmæssig og  

 teknisk sagkundskab være repræsenteret.
 Stk. 2.  Bestyrelsen skal årligt til handelsministeren  

 afgive en beretning om fondets virksomhed i det forudgående finansår og i  

 forbindelse hermed om den tekniske og industrielle udvikling med eventuelle  

 forslag, der kan fremme denne.
 Stk. 3.  Handelsministeren fastsætter nærmere  

 bestemmelser om fondets bestyrelse og dets virksomhed.
§ 3.  Vilkårene for ydelse af bistand fastsættes af  

 fondets bestyrelse.
Bestyrelsen kan indgå aftaler om overtagelse og  

 videreførelse af et projekt, hvortil bistand er ydet.
 Stk. 2.  Bistandsydelse i form af lån kan gives på  

 sådanne betingelser, at fondet inden for lånebeløbet bærer en fastsat del af  

 de udgifter, der er afholdt til et projekt, som ikke fuldendes.
§ 4.  Midler til løsning af fondets opgaver bevilges  

 på de årlige finanslove.
Beløb, der ikke anvendes i eet finansår, forbliver i  

 fondet til anvendelse i senere finansår.
 Stk. 2.  Tilbagebetalte ydelser samt modtagne  

 licensindtægter, aktieudbytter og lignende indgår i fondet.
 Stk. 3.  Udgifterne til fondets administration afholdes  

 af fondets midler.
Stk. 4.  Bestyrelsen kan med handelsministerens  

 godkendelse søge midler tilvejebragt fra anden side.
Sådanne midler forvaltes  

 særskilt.
 § 5.  Fondet overtager de rettigheder og  

 forpligtelser, som tilkommer eller påhviler Statens lånefond for  

 erhvervsforskning.
 § 6.  Loven træder i kraft den 1. april 1970.
 Stk. 2.  I lov nr. 243 af 10, juni 1960 om  

 »Danmarks teknisk-videnskabelige forskningsråd«, »Statens  

 teknisk-videnskabelige fond« og »Statens lånefond for  

 erhvervsforskning«, som ændret ved lov nr. 169 af 11. maj 1966,  

 foretages følgende ændringer:
1. Lovens titel ændres til:»Lov om Danmarks  

 teknisk-videnskabelige forskningsråd og Statens teknisk-videnskabelige  

 fond.« 2. §§ 6 og 7 ophæves, og § 8 ændres til § 6.
 Givet på Amalienborg, den 20. marts  

 1970.
 Under Vor Kongelige Hånd og Segl.
 FREDERIK R.
 Knud Thomsen.
