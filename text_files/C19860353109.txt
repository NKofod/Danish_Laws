Arbejdsløshedskontorerne De statsanerkendte arbejdsløshedskasser Ved lov nr. 296 af 4. juni 1986 er der med udgangspunkt i forslag fra  

 Bonnerup-udvalget foretaget ændringer i arbejdsløshedsforsikringsloven med  

 henblik på fortsat nedbringelse af arbejdsløshedskassernes fejludbetalinger.
 Ændringerne træder i kraft den 1. september 1986.
 Idet der iøvrigt henvises til lovens tekst, skal om de væsentligste  

 ændringer anføres følgende:
 Ad nr. 1, 5 og 6.
 Ved ændringen er optagelsesbetingelserne ændret således, at der inden for  

 de sidste 10 uger skal være arbejdet mere end 300 timer (fuldtidsforsikrede)  

 eller mindst 150 og højst 300 timer (deltidsforsikrede).
 Herved ophæves kravet om 5 ugers uafbrudt beskæftigelse til fordel for et  

 fast krav om mere end 300/150 timers beskæftigelse inden for 10 uger.
 Der vil senere blive udsendt en samlet bekendtgørelse om optagelse.
 Ad nr. 2 (og 5).
 Der udsendes samtidig hermed en bekendtgørelse om forlængelse af 10-ugers  

 perioden.
 Ad nr. 3.
 De nærmere regler vedrørende »65%-reglen« skal ikke længere  

 revideres hvert 3. år.
 Baggrunden for ændringen er alene, at revisionsklausulen er blevet anset  

 for uhensigtsmæssig, da reglerne altid kan ændres, hvis der er behov herfor.
 Ad nr. 4 og 7.
 Ved overflytning fra deltids- til fuldtidsforsikring kræves nu altid 13  

 ugers beskæftigelse på fuld tid. Ændringen medfører, at overflytningsreglerne  

 forenkles, idet begrebet »merarbejde af tilfældig karakter« undgås.
 Ad nr. 10.
 § 69  ophæves, idet særlige regler for retten til  

 dagpenge for medlemmer, der udøver selvstændig virksomhed som  

 bibeskæftigelse, omfatter såvel fuldtidsforsikrede som deltidsforsikrede  

 medlemmer.
 Ad administrative ændringer.
I bemærkningerne til lovforslaget er angivet, at der administrativt vil  

 blive foretaget ændringer i reglerne om opgørelse af »døde  

 perioder« ved beregning af arbejdskravet og ændring vedrørende  

 beregningsreglerne for lønmodtagere.
Direktoratet forhandler på denne  

 baggrund om udsendelse af:
- en ændring af bekendtgørelsen om beregning af arbejdskravet og - en samlet bekendtgørelse om beregning af dagpenge m.v. for lønmodtagere.
 P.D.V.
