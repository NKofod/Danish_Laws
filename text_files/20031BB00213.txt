Fremsat den 19. maj 2004 af  

 udenrigsministeren (Per Stig Møller) Forslag til folketingsbeslutning om fortsat dansk bidrag til en  

  

 multinational sikringsstyrke i Irak Folketinget meddeler sit samtykke til, at danske militære  

 styrker fortsat stilles til rådighed for en multinational sikringsstyrke i  

 Irak, herunder at danske militære styrker fortsat stilles til rådighed for  

 beskyttelsen af civilt dansk personel og ejendom i landet.
Bemærkninger til beslutningsforslaget I.
Det internationale samfund yder under mandat fra FNs  

 sikkerhedsråd en omfattende indsats for at bidrage til genopbygningen af Irak  

 og for at skabe rammerne for en demokratisk udvikling i Irak.
Den danske  

 styrke  

 i Irak har ved Folketingsbeslutning af 2. december 2003 mandat indtil den 2.  

 juni 2004. I lyset af den vanskelige politiske overgangsproces, som den  

 irakiske befolkning står over for, er der grund til allerede på nuværende  

 tidspunkt at signalere dansk støtte og opbakning til det videre forløb.
På  

 denne baggrund foreslår regeringen, at der træffes beslutning om forlængelse  

 i  

 seks måneder af det danske militære bidrag til en multinational  

 sikringsstyrke  

 i Irak, herunder at danske styrker fortsat stilles til rådighed for  

 beskyttelsen af civilt dansk personel og ejendom i landet.
Såfremt det skulle  

 vise sig hensigtsmæssigt at forlænge bidraget yderligere, agter regeringen at  

 forelægge sagen for Folketinget.
II.
Det folkeretlige grundlag for den multinationale  

 sikringsstyrke i Irak udgøres indtil videre uændret af FNs Sikkerhedsråds  

 resolutioner 1483 af 22. maj 2003 og 1511 af 16. oktober 2003. I forbindelse  

 med den planlagte overdragelse af suverænitet til en international anerkendt,  

 repræsentativ irakisk regering, forventes et fornyet folkeretligt grundlag  

 for  

 sikringsstyrken.
 Det danske bidrag til den multinationale sikringsstyrke i  

 Irak vil - som alle øvrige udenlandske tropper - fortsat være undergivet den  

 humanitære folkerets regler om beskyttelse af befolkningens liv, ejendom og  

 velfærd.
III.
Den multinationale sikringsstyrkes opgaver er fastlagt  

 i FNs Sikkerhedsråds resolution 1511. Det fremgår bl.a. heraf, at den  

 multinationale sikringsstyrke er bemyndiget til at anvende alle nødvendige  

 foranstaltninger, herunder brug af væbnet magt.
I resolutionen rettes  

 endvidere  

 en indtrængende appel til FNs medlemslande om at yde bidrag til  

 sikringsstyrken, herunder med militære styrker.
Sikringsstyrken er for nærværende opdelt i fem divisioner,  

 der geografisk dækker hver sit område af Irak.
USA har påtaget sig at  

 varetage  

 ledelsen af tre divisioner, mens UK og Polen hver står i spidsen for en bredt  

 sammensat division.
Sikringsstyrken har p.t. deltagelse af følgende lande  

 udover Danmark: Albanien, Australien, Azerbajdjan, Bulgarien, Estland, El  

 Salvador, Filippinerne, Georgien, Holland, Italien, Japan, Kasakhstan,  

 Letland,  

 Litauen, Den Tidligere Jugoslaviske Republik Makedonien, Mongoliet, New  

 Zealand, Norge, Polen, Portugal, Rumænien, Singapore, Slovakiet, Sydkorea,  

 Thailand, Tjekkiet, UK, Ukraine, Ungarn og USA.
I en række af de anførte  

 lande  

 pågår der for tiden overvejelser om spørgsmålet om forlængelse af den  

 militære  

 tilstedeværelse i Irak.
IV.
Danmark deltager på flere områder aktivt i den  

 internationale indsats, som det er nødvendigt at yde i relation til Irak.  

 Foruden Danmarks militære bidrag til den multinationale sikringsstyrke har  

 regeringen for 2003-2004 afsat op til 180 mio. kr. i humanitær bistand og op  

 til 170 mio. kr. i genopbygningsbistand til Irak.
Den danske humanitære  

 indsats ydes via FN-organisationer og danske organisationer med international  

 erfaring inden for bl.a. humanitær minerydning, rehabilitering af  

 uddannelsessystemet, sundhed, vand og sanitet samt repatriering af flygtninge  

 og genbosættelse af internt fordrevne.
V.
På grundlag af Folketingets vedtagelse af  

 beslutningsforslag nr.
B 165 den 15. maj 2003 blev et dansk styrkebidrag på  

 ca.  

 380 personer i begyndelsen af juni 2003 indsat under den britisk-ledede  

 division i det sydøstlige Irak.
Fra august 2003 har Danmark endvidere  

 bidraget  

 med op til 10 stabsofficerer til den polsk-ledede multinationale division.
Efterfølgende forværredes sikkerhedssituationen i Irak,  

 herunder i det danske ansvarsområde.
Løsningen af de opgaver, der påhviler  

 det  

 danske militære kontingent i Irak har på den baggrund vist sig at kræve en  

 mere  

 omfattende indsats end oprindelig antaget.
På denne baggrund besluttede  

 regeringen efter rådføring i Det Udenrigspolitiske Nævn den 16. juli 2003 at  

 forøge den danske styrke med ca. 40 personer til i alt ca. 410 personer.
På  

 baggrund af en yderligere forværring af sikkerhedssituationen, herunder et  

 akut  

 behov for beskyttelse af personale og rådgivere ved danske repræsentationer i  

 Bagdad og Basra, vedtog Folketinget den 10. oktober 2003 at styrke bidraget,  

 jf. beslutningsforslag nr.
B 1. Styrkelsen indebar forøgelse af det danske  

 bidrag til sikringsstyrken med i alt ca. 90 personer.
Derudover omfattede det  

 supplerende danske bidrag et mindre antal soldater, i første omgang ca. 10,  

 specielt uddannet i personbeskyttelse samt to pansrede civile køretøjer  

 m.h.p.  

 beskyttelse af personer knyttet til de danske repræsentationer i Bagdad og  

 Basra.
Det aktuelle samlede danske styrkebidrag, inklusiv bidraget med op til  

 10 stabsofficerer til den polsk-ledede multinationale division, omfatter i  

 alt  

 ca. 520 personer.
VI.
Regeringen finder det vigtigt, at Danmark sammen med  

 den bredest mulige kreds af lande fortsat deltager i en multinational  

 sikringsstyrke i Irak.
Regeringen lægger vægt på, at sikringsstyrken er  

 nødvendig for at understøtte og sikre den internationale indsats i Irak,  

 således at den langsigtede genopbygning af landet kan finde sted og der kan  

 gennemføres en politisk overgangsproces.
Det store antal væbnede anslag mod  

 den  

 internationale indsats, men også mod den irakiske civilbefolkning,  

 understreger  

 kun behovet for at videreføre en beslutsom international indsats, herunder  

 bred  

 international deltagelse i den multinationale sikringsstyrke.
Sikringsstyrken  

 vil fortsat medvirke til at understøtte bestræbelserne på at etablere et  

 fredeligt og stabilt Irak til gavn for hele den irakiske befolkning, herunder  

 også tilbagevendende flygtninge og internt fordrevne.
Regeringen lægger vægt  

 på  

 at fortsætte sin aktive medvirken til at gennemføre den internationale  

 støtte,  

 som er skitseret bl.a. i FNs Sikkerhedsråds resolutioner.
Samtidig med  

 at  

 regeringen ønsker at opretholde et usvækket dansk engagement i  

 stabiliserings-  

 og genopbygningsindsatsen, finder regeringen det vigtigt at yde det udsendte  

 danske civile personale bedst mulig beskyttelse.
Regeringen finder det helt centralt for Iraks udvikling, at  

 FN sikres en langt stærkere rolle som grundlag for det langsigtede  

 internationale engagement i landet.
Regeringen vil støtte bestræbelser på at  

 fremme en sådan udvikling gennem vedtagelse af en EU strategi om EUs  

 forbindelser med Irak.
I forbindelse med Danmarks militære engagement i Irak har  

 der kunnet konstateres et behov for en styrket samordning af de civile og  

 militære indsatser.
Der vil derfor i videst muligt omfang blive gennemført en  

 koordination af den danske civile indsats i det område, hvor de danske  

 militære  

 styrker er indsat.
VII.
Det danske militære bidrag vil indtil videre blive  

 opretholdt på det aktuelle niveau og med de nuværende opgaver.
Det nuværende  

 bidrag er sammensat af følgende enheder: et panserinfanterikompagni, en let  

 opklaringseskadron, et stabs- og logistikkompagni, et ingeniørdetachement, et  

 militærpolitidetachement, en sanitetsdeling, et element til civilt-militært  

 samarbejde, et nationalt støtteelement, stab og stabsofficerer, herunder op  

 til  

 10 stabsofficerer tilknyttet den polsk-ledede multinationale division, et  

 mindre antal soldater, p.t. ca. 10, specielt uddannet i personbeskyttelse  

 samt  

 pansrede civile køretøjer m.h.p. beskyttelse af personer knyttet til danske  

 repræsentationer i Bagdad og Basra.
På baggrund af udvidelsen af antallet af  

 civilt udsendte tilknyttet repræsentationerne udsendes i løbet af sommeren  

 2004  

 yderligere fem soldater specielt uddannet i personbeskyttelse til Bagdad samt  

 yderligere pansrede civile køretøjer.
I takt med at antallet af civilt  

 udsendte  

 danskere tilknyttet repræsentationerne endeligt afklares, kan der vise sig  

 behov for at afsætte yderligere militært personel og materiel til denne  

 beskyttelse.
Forsvarsmyndighederne vil forberede udsendelse af militært  

 personel til at varetage disse opgaver i takt med at behovet måtte opstå.
 Et bidrag fra Litauen på ca. 55 personer ventes fortsat  

 tilknyttet de danske bidrag til sikringsstyrken.
Det danske bidrag vil fortsat være indsat i den sydøstlige  

 del af Irak inden for rammerne af den britisk-ledede multinationale division.  

 Endvidere vil et mindre antal danske stabs- og forbindelsesofficerer fortsat  

 være placeret ved militære hovedkvarterer i Irak uden for det egentlige  

 danske  

 operationsområde.
Det nationale støtteelement vil være placeret ved Basra.  

 Der  

 gennemføres i øjeblikket tekniske drøftelser med de britiske militære  

 myndigheder om en eventuel udvidelse af de danske styrkers nuværende  

 operationsområde.
Regeringen vil vende tilbage til dette forhold, når en  

 nærmere afklaring foreligger.
Det bemærkes i den forbindelse, at en eventuel  

 udvidelse af de danske styrkers nuværende operationsområde i givet fald ikke  

 forudses at medføre behov for ændring af niveauet for det aktuelle danske  

 bidrag.
Som hidtil vil der også fremover i mindre omfang kunne  

 blive tale om indsættelse af personel i andre dele af Irak.
Det omfatter  

 personel fra det danske styrkebidrag samt fra det indsatte  

 specialstyrkebidrag  

 til personbeskyttelse i Bagdad.
Det danske styrkebidrag vil som den øvrige sikringsstyrke  

 have bemyndigelse til at anvende alle nødvendige foranstaltninger, herunder  

 om  

 nødvendigt væbnet magt.
Udover adgang til at anvende magt i selvforsvar vil  

 der  

 således være adgang til i fornødent omfang at anvende magt til at gennemføre  

 de  

 pålagte opgaver.
 Forsvarets Efterretningstjeneste har afgivet følgende  

 trusselsvurdering:
"Det er vurderingen, at indsættelsen af de danske  

 militære bidrag i Irak er forbundet med risiko.
I den centrale del af Irak  

 angriber grupperinger med tilknytning til det tidligere regime fortsat  

 koalitionen.
Disse angreb har lokalt karakter af guerillakrig.  

 Sunniekstremistiske terrorgrupper og herunder udenlandske ekstremister  

 angriber  

 både koalitionen og de irakere, som samarbejder med koalitionen.
I de  

 shiitiske  

 områder i Bagdad samt i det sydlige Irak er radikale shiitiske grupper blevet  

 sværere at kontrollere, efter at den shiitiske leder Muqtada al-Sadr i påsken  

 forsøgte at starte en revolte og dermed brød den shiitiske ikke-voldsstrategi  

 mod koalitionen.
Rapporterne om koalitionens overgreb mod fanger i Irak øger  

 den vrede, som mange irakere føler over koalitionen.
Modstanden mod  

 koalitionens tilstedeværelse er mindre i det sydlige Irak end i den centrale  

 del af landet.
Shiiternes ledelse i Najaf opfordrer til ro og samarbejde, men  

 situationen er skrøbelig.
 Der er et stærkt fjendskab mellem en række af grupperingerne  

 i Irak, og det vurderes, at der sandsynligvis vil udbryde borgerkrig, hvis  

 koalitionen trækker sig ud af Irak.
 Sikkerhedssituationen bliver næppe mærkbart bedre inden  

 magtoverdragelsen til irakerne den 30. juni 2004. En af de største  

 udfordringer, også efter magtoverdragelsen, bliver etableringen af en  

 effektiv  

 irakisk sikkerhedsstyrke.
Truslen for angreb mod danske styrker vurderes som høj i  

 hele Irak.
Den spændte situation bevirker samtidig, at truslen fra civile  

 uroligheder mod danske styrker vurderes som høj.
Terrortruslen i Irak  

 vurderes  

 også som høj.
Den landmilitære minefare og faren fra ueksploderet ammunition  

 vurderes som middel til høj.
Et af de hyppigst anvendte midler i  

 modstandskampen i Irak er improviserede sprængladninger, og denne type angreb  

 vurderes at fortsætte.
Udviklingen i Irak følges nøje af efterretningstjenester  

 verden over og truslen fra spionage vurderes som høj.
Truslen fra biologiske  

 og kemiske kampstoffer vurderes som lav, mens truslen fra terrorgruppers  

 egenfremstillede biologiske og kemiske giftstoffer vurderes som middel.  

 Truslen fra organiseret kriminalitet, herunder brug af våben, mod danske  

 enheder vurderes som høj." Det danske styrkebidrag består dels af fastansat personel,  

 dels af kontraktansat personel, herunder personel på reaktionsstyrkekontrakt  

 fra Den Danske Internationale Brigade.
Personellets uddannelse, erfaring og  

 motivation er på højt niveau.
Styrkebidragene råder over fuldt moderne  

 udrustning, herunder personlig udrustning.
Med personellets uddannelse og  

 træning, materiellets beskaffenhed samt iagttagelsen af nødvendige procedurer  

 vil der blive taget de bedst mulige forholdsregler over for mulige  

 faremomenter.
 Forsvarets personel vil under udsendelsen være omfattet af  

 forsvarets særlige erstatnings- og godtgørelsesordning.
VIII.
Da det danske militære bidrag vil indgå i en indsats,  

 hvor der kan blive tale om anvendelse af militære magtmidler, forelægges  

 sagen  

 for Folketinget under henvisning til Grundlovens § 19, stk. 2 med  

 anmodning om, at Folketinget meddeler sit samtykke til, at danske militære  

 styrker fortsat stilles til rådighed for en multinational sikringsstyrke i  

 Irak, herunder at danske militære styrker fortsat stilles til rådighed for  

 beskyttelsen af civilt dansk personel og ejendom i landet.
IX.
Bidraget vil blive forlænget for en seks måneders  

 periode.
Såfremt det skulle vise sig hensigtsmæssigt at forlænge bidraget  

 yderligere, agter regeringen at forelægge sagen for Folketinget.
Såfremt det  

 i  

 øvrigt skulle vise sig hensigtsmæssigt at justere bidraget, herunder  

 ansvarsområdet væsentligt, eller såfremt der i øvrigt skulle ske en væsentlig  

 ændring i opgavernes karakter eller det folkeretlige grundlag for  

 sikringsstyrkens  

 tilstedeværelse, vil regeringen rådføre sig med Det Udenrigspolitiske Nævn  

 herom eller om nødvendigt på ny forelægge sagen for Folketinget.
X.
Merudgiften ved fortsat udsendelse af det danske  

 militære bidrag i Irak, herunder udgiften til leje af et antal af de civile  

 pansrede køretøjer, vurderes samlet at udgøre ca. 210 mio. kr. for en seks  

 måneders periode.
Udgifterne vil blive afholdt inden for den ramme, der er  

 afsat til forsvarets internationale aktiviteter, samt ved overførsel af i alt  

 45 mio. kr. fra finanslovens § 35.11.21.10 (international reserve til freds-  

 og  

 stabilitetsskabende indsatser m.m.). Regeringen vil snarest forelægge et  

 aktstykke om den nævnte overførsel.
Yderligere merudgifter ved forlængelsen  

 afholdes inden for § 12 (»Forsvarsministeriet«) ved omprioritering inden for  

 ikke-operative områder.
