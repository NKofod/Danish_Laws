 I henhold til § 48 i lov nr. 259 af 27. maj 1950 om hegn, som ændret  

 senest ved lov nr. 288 af 26. juni 1975, (* 1) og § 28, stk. 3, i lov nr. 107  

 af 31. marts 1953 om mark- og vejfred, som ændret senest ved lov nr. 175 af  

 30. april 1969, (* 2) fastsættes:
§ 1.  Bekendtgørelsen fastsætter udtømmende de  

 vederlag til henholdsvis hegnsynsmænd og vurderingsmænd i henhold til mark-  

 og vejfredsloven, der kan pålægges parterne i en sag.
Særskilt betaling for  

 telefon-, porto- og befordringsudgifter kan ikke opkræves.
 Stk.2.  De i denne bekendtgørelse fastsatte vederlag er  

 ikke undergivet nogen form for automatisk regulering og kan kun ændres af  

 landbrugsministeren.
Stk.3.  Der kan ikke kræves forudbetaling af eller  

 sikkerhedsstillelse for vederlag til hegnsynsmænd.
Vederlag til  

 vurderingsmænd i henhold til mark- og vejfredsloven kan derimod, jfr. lovens  

 § 28, stk. 1, kræves forudbetalt.
 § 2.  For behandlingen af en hegnssag tilkommer der  

 hegnsynet et vederlag på 750 kr., der fordeles med 300 kr. til formanden og  

 225 kr. til hver af de andre synsmænd.
 Stk.2.  Hæves en hegnssag, før der har været afholdt  

 åstedsmøde, tilkommer der formanden et vederlag på 300 kr.
 § 3.  For hegnsynsmænds deltagelse i  

 skelsætningsforretninger betales et vederlag på 450 kr., der fordeles med  

 halvdelen til hver af de to synsmænd.
 Stk.2.  For hegnsynets afgørelse af spørgsmålet om  

 fordeling af sagsomkostningerne ved en skelsætningsforretning tilkommer der  

 hegnsynet et vederlag på 750 kr., der fordeles med 300 kr. til formanden og  

 225 kr. til hver af de andre synsmænd.
§ 4.  For afholdelse af en vurderingsforretning efter  

 mark- og vejfredsloven tilkommer der vurderingsmændene et vederlag på 525  

 kr., der fordeles med 300 kr. til formanden og 225 kr. til den anden  

 vurderingmand.
Hvor undtagelsesvis alle tre vurderingsmænd deltager i  

 forretningen, udgør vederlaget 750 kr., der fordeles med 300 kr. til  

 formanden og 225 kr. til hver af de andre vurderingsmænd.
§ 5.  For udskrifter eller fotokopier af henholdsvis  

 hegnsynets protokol og protokollen for vurderingsforretninger efter mark- og  

 vejfredsloven betales 10 kr. for første påbegyndte side og 5 kr. for hver  

 påbegyndt løbende side.
Hvor udskrifter eller fotokopier leveres af  

 formanden, tilfalder vederlaget denne, ellers den pågældende kommune.
Der  

 betales dog ikke for det første eksemplar af en udskrift eller fotokopi, der  

 leveres til en part i sagen.
 § 6.  Bekendtgørelsen træder i kraft den 1. april  

 1984.
 Stk.2.  Landbrugsministeriets bekendtgørelser nr. 573 af  

 19. november 1975 om vederlag til hegnsynsmænd og nr. 58 af 26. februar 1963  

 angående vederlag til de i henhold til lov om mark- og vejfred beskikkede  

 vurderingsmænd ophæves.
 Stk.3.  De i stk. 2 nævnte bekendtgørelser finder dog  

 anvendelse i sager, der er indbragt for henholdsvis hegnsynet og  

 vurderingsmændene i henhold til mark- og vejfredsloven inden den 1. april  

 1984.
