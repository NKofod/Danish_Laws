 I forbindelse med vedtagelsen af lov nr. 1132 af 22. december 1993 om  

 udbetaling af pension til beboere på plejehjem, der fuldt ud træder i kraft  

 pr. 1. januar 1995, jf. orienteringsskrivelse af 17. december 1993, udsendte  

 Socialministeriet samtidig bekendtgørelse nr. 1185 af 23. december 1993 om  

 betaling for bolig m.v. i plejehjem, beskyttede boliger, daghjem og  

 dagcentre.
På baggrund af en række forspørgsler om uddybende fortolkning har  

 Socialministeriet foretaget en mindre revision af ovennævnte bekendt- ./. gørelse, der vedlægges til orientering.
I § 2, stk. 1, sidste pkt. er indføjet en regel om, at betaling for bolig  

 sker fra indflytningstidspunktet, jf.
L 244, der trådte ikraft 1. juli 1994.  

 I konsekvens heraf ophører betalingen ved fraflytning af boligen, d.v.s når  

 boligen er ryddet og til rådighed for plejehjemmet.
Indkomstgrundlaget for beregning af boligbetalingen ændres med virkning  

 fra 1. januar 1995 således, at indkomsten opgøres efter reglerne i lov om  

 individuel boligstøtte § 8. Efter disse regler er det husstandens samlede  

 indkomst der indgår ved beregning af boligbetalingen.
Boligstøttelovens  

 regler om efterregulering og omberegning finder tilsvarende anvendelse.  

 Kommunalbestyrelsen kan dog beslutte, jfr. bekendtgørelsens § 6, stk. 2, at  

 anvende de hidtidige regler, hvor indkomsten opgøres efter bistandslovens §  

 54, stk. 3, indtil 1. januar 1996.
Desuden er der sket en tydeliggørelse af beregningsreglerne for gifte  

 pensionister, herunder rabat på 25% på bolig- og serviceydelser, som tilbydes  

 af kommunalbestyrelsen.
Reglerne finder tilsvarende anvendelse for samlevende  

 pensionister på samme plejehjem.
Bekendtgørelsen indeholder endvidere, jf. bistandslovens § 85, stk. 5,  

 sidste pkt., en bemyndigelse for kommunalbestyrelsen til i særlige tilfælde  

 at nedsætte betalingen for bolig og øvrige ydelser under hensyn til beboernes  

 økonomiske forhold.
Bestemmelsen kan anvendes i de tilfælde, hvor beboernes  

 indtægter ikke er tilstrækkelige, til at betale for plejehjemsopholdet og  

 øvrige ydelser m.v. således at de pågældende kan bevare et rimeligt beløb til  

 personlige fornødenheder.
Bestemmelsen kan f.eks. finde anvendelse over for  

 brøkpensionister, efterlønsmodtagere med forsørgelseforpligtelse i forhold  

 til hjemmeboende ægtefælle, eller beboere med anden indkomst end dansk  

 pension.
Der er tale om en undtagelsesbestemmelse, idet det forudsættes, at  

 prisfastsættelsen for ydelserne generelt sker således, at beboerne har et  

 rimeligt beløb til rådighed.
Betalingen for de obligatoriske ydelser (bolig, varme og el) fastsættes  

 for et år ad gangen på grundlag af institutionens budget.
Såfremt de årlige  

 faktiske udgifter viser sig højere eller lavere end de skønnede udgifter, bør  

 beboernes betaling reguleres, medmindre der er tale om mindre afvigelser.
Betaling for øvrige ydelser fastsættes som for personer i eget hjem.
Dette  

 indebærer, at betalingen fastsættes ud fra de faktiske udgifter til  

 frembringelse af ydelsen, f.eks. råvarer, el, varme, afskrivning på materiel  

 m.v., hvorimod lønudgifter alene medtages i de tilfælde, hvor også  

 hjemmeboende pensionister betaler for disse udgifter, f.eks. til frisør.
Det er endnu ikke endeligt afklaret, om der skal beregnes moms af  

 ydelserne, men Momsnævnet forventes i nærmeste fremtid at træffe afgørelse  

 herom.
Kommuner og amtskommuner vil blive orienteret om Momsnævnets  

 afgørelse.
