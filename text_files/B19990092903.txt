Anordning om, at  

 ændringer i lister over radioanlæg, der må oprettes,  

 ibrugtages og anvendes uden individuel tilladelse til frekvensanvendelse i  

 henhold til lov om radiokommunikation og tildeling af radiofrekvenser ikke  

 optages i Lovtidende VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I medfør af § 2 i lov om udgivelse af Lovtidende og  

 Ministerialtidende, jf. lovbekendtgørelse nr. 842 af 16. december  

 1991, fastsættes:
§ 1. Ændringer i bilag 1 og 2 til  

 bekendtgørelse om frekvensanvendelse m.v. uden individuel tilladelse  

 til frekvensanvendelse udstedt i medfør af § 13, § 36 og  

 § 42, stk. 2-3, i lov nr. 394 af 10. juni 1997 om  

 radiokommunikation og tildeling af radiofrekvenser, optages ikke i  

 lovtidende.
Bilagene indeholder lister over, hvilke radioanlæg som  

 må oprettes, ibrugtages og anvendes uden individuel tilladelse hertil,  

 og hvilke anlæg som må medtages fra udlandet, Grønland og  

 Færøerne i overensstemmelse med regler i fælles  

 europæiske bestemmelser, der er tiltrådt af Danmark, eller i  

 bilaterale aftaler.
 Stk. 2. Oplysninger om indholdet af reglerne kan fås ved  

 henvendelse til Telestyrelsen.
 § 2. Anordningen træder i kraft den 31. december  

 1999.
Givet på Amalienborg, den 10. december  

 1999 Under Vor Kongelige Hånd og Segl Margrethe R.
