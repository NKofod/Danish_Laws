 I medfør af §§ 211, 213, 216, 218, 224 og 260, stk. 4, i lov om  

 forsikringsvirksomhed, jf. lovbekendtgørelse nr. 511 af 16. juni 1992, som  

 senest ændret ved lov nr. 1062 af 23. december 1992, fastsættes:
Udenlandske forsikringsselskaber med  

 vedtægtsmæssigt hjemsted inden § 1.  Et udenlandsk forsikringsselskab, der har sit  

 hjemsted på en anden medlemsstats område eller i et land, hvormed  

 Fællesskabet har indgået aftale, har ret til at få koncession til at drive  

 forsikringsvirksomhed her i landet i overensstemmelse med reglerne i lov om  

 forsikringsvirksomhed, jf. lovens § 211, stk. 1. For disse selskaber gælder  

 de i denne bekendtgørelses §§ 2-4 og 7 fastsatte afvigelser fra lovens  

 kapitel 24.
 § 2.  Er forsikringsselskabet ikke i sit hjemland  

 etableret som et aktieselskab eller et gensidigt selskab, kan selskabet  

 uanset lov om forsikringsvirksomhed § 211, stk. 3, 1. pkt., drive virksomhed  

 her i landet, såfremt det er etableret i overensstemmelse med lovgivningen i  

 selskabets hjemland, således som denne lovgivning er harmoniseret ved  

 rådsdirektiv nr. 73/239/EØF af 24. juli 1973, art. 8, stk. 1, litra a, art.  

 30, stk. 4, og rådsdirektiv nr. 79/267/EØF af 5. marts 1979, art. 8, stk. 1,  

 litra a.
 § 3.  Selskabets generalagent skal være myndig og have  

 bopæl her i landet og tillige enten have indfødsret i et medlemsland inden  

 for De Europæiske Fællesskaber eller i et land, hvormed Fællesskabet har  

 indgået aftale, eller i de sidste 2 år have været bosiddende her i landet.  

 Fra den sidste bestemmelse kan industriministeren gøre undtagelse.
 Stk. 2.  Bestemmelserne i stk. 1 gælder tillige for de i  

 lovens § 213, stk. 5, nævnte personer.
 § 4.  Lov om forsikringsvirksomhed § 216, stk. 2 og 4,  

 finder ikke anvendelse for de i dette kapitel omhandlede udenlandske  

 forsikringsselskaber.
Udenlandske forsikringsselskaber med  

 vedtægtsmæssigt hjemsted uden § 5.  Såfremt et udenlandsk forsikringsselskab, der  

 har sit hjemsted uden for De Europæiske Fællesskaber eller udenfor et land,  

 hvormed Fællesskabet har indgået aftale, enten:
 skal de midler, som i henhold til lov om forsikringsvirksomhed § 216, stk.  

 2, skal være til stede her i landet (kapitalgrundlaget), udgøre mindst  

 halvdelen af mindstebeløbet for her i landet hjemmehørende selskaber, jf.  

 lovens § 34, stk. 2.
 Stk. 2.  Halvdelen af det i henhold til stk. 1 tilladte  

 mindstebeløb skal deponeres i henhold til lovens § 216, stk. 4.
§ 6.  De i § 5, stk. 1, omhandlede udenlandske  

 selskaber skal ved deres forretningsafdeling her i landet opbevare alle  

 forretningsdokumenter, der vedrører det udenlandske selskabs virksomhed her i  

 landet.
Livsforsikringspolicer skal opbevares i 10 år at regne fra udgangen  

 af det regnskabsår, hvori en police er ophørt.
Fælles bestemmelser om registrering § 7.  Lov om forsikringsvirksomhed § 224, stk. 3, 2.  

 pkt., om registrering af aktiver til dækning af de forsikringsmæssige  

 hensættelser finder ikke anvendelse på selskaber, der er omfattet af denne  

 bekendtgørelses § 1 og § 5, stk. 1, og som driver skadesforsikringsvirksomhed  

 her i landet.
 Stk. 2.  Registrering skal dog finde sted, såfremt dette  

 er foreskrevet for her i landet hjemmehørende selskaber, eller hvor  

 registrering foreskrives i medfør af lovens § 226, stk. 4 eller § 227, stk.  

 4, som en foranstaltning over for selskaber, der ikke overholder lovens §  

 216, stk. 1.
Straffebestemmelser § 8.  Overtrædelse af § 6 straffes med bøde.
 Stk. 2.  Er en overtrædelse som nævnt i stk. 1 begået af  

 det udenlandske selskab, kan der pålægges selskabet som sådant bødeansvar.
Ikrafttræden § 9.  Bekendtgørelsen træder i kraft den 1. august  

 1993.
 Stk. 2.  Samtidig ophæves Industriministeriets  

 bekendtgørelse nr. 458 af 10. september 1981.
Finanstilsynet, den 30. juni 1993 Eigil Mølgaard / Hanne Faurholdt (* 1) Bekendtgørelsen gennemfører dele af Rådets direktiv nr. 91/371/EØF  

 af 2. juni 1991 om gennemførelse af aftalen mellem Det Europæiske Økonomiske  

 Fællesskab og Schweiz om direkte forsikring bortset fra livsforsikring.
