Nr BTL 190 Betænkning over Forslag til lov om ophævelse af lov om tillæg til  

 borgerlig straffelov angående forræderi og anden landsskadelig virksomhed  

 m.fl. love   

 Nr L 190 1986-87, 1. samling Afgivet af retsudvalget Afgivet: 19870519 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
Herefter indstiller et »flertal§ (udvalget med undtagelse af Socialistisk Folkepartis og Det Radikale Venstres medlemmer) lovforslaget til »forkastelse§ ved 3. behandling.
Et »mindretal§ (Socialistisk Folkepartis medlemmer af udvalget) indstiller lovforslaget til »vedtagelse uændret§.
Mindretallet finder, at en vedtagelse af lovforslaget vil bidrage til at rydde de sidste problemer væk i forbindelse med retsopgøret efter besættelsen.
Således vil såvel den sidste rest af dødsstraf som begrænsningerne i ankeadgangen bortfalde.
Efter SFs retsopfattelse bør sådanne bestemmelser uanset deres kun teoretiske anvendelsesmuligheder ikke fremgå af straffe- og retsplejelovgivningen i et demokrati.
Mindretallet bemærker afslutningsvis, at de følelser, der endnu gør sig gældende med hensyn til de forbrydelser, der blev begået fra 1940-1945 i forbindelse med den tyske besættelse, er fuldt forståelige, men når mulighederne for at bringe bestemmelserne i anvendelse faktisk ikke eksisterer længere, finder SF ikke, at opretholdelsen af formelle bestemmelser kan tolkes som nogen respekt for sådanne følelser.
Et »andet mindretal§ (Det Radikale Venstres medlem af udvalget) vil redegøre for sin stilling ved lovforslagets 2. behandling.
Hagen Hagensen (KF) fmd.
Annelise Gotfredsen (KF) Karen Thurøe Hansen (KF) Grethe Fenger Møller (KF) Bjørn Elmquist (V) Birthe Rønn Hornbech (V) Birgith Mogensen (CD) Inger Stilling Pedersen (KRF) Ole Espersen (S) Henning Rasmussen (S) Korneliusen (S) Torben Lund (S) Lissa Mathiasen (S) Jimmy Stahr (S) Leif Hermann (SF) Ebba Strange (SF) nfmd.
Bernhard Baunsgaard (RV) Partierne FP og VS havde ikke medlemmer i udvalget.
