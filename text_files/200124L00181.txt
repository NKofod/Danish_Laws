Betænkning afgivet af  

 Uddannelsesudvalget den 28. februar 2002 Betænkning over Forslag til lov om ændring af lov om  

 bestyrelse for Arbejdsmarkedets UddannelsesFinansiering og om  

 efteruddannelsesudvalg, lov om arbejdsmarkedsuddannelser, lov om åben  

 uddannelse (erhvervsrettet voksenuddannelse) m.v., lov om godtgørelse  

 ved deltagelse i erhvervsrettet voksen- og efteruddannelse og lov om en  

 arbejdsmarkedsfond (Omlægning af den finansieringsmæssige styring  

 af den erhvervsrettede voksen- og  efteruddannelse) [af undervisningsministeren (Helge Sander,  

 fg.)] 1. Ændringsforslag Der er af undervisningsministeren stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 30. januar 2002 og var til  

 1. behandling den 7. februar 2002. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 5 møder.
Høring Lovforslaget blev sendt i høring samtidig med  

 fremsættelsen, og undervisningsministeren oversendte den 13. februar  

 2002 de indkomne høringssvar og den 18. februar 2002 et notat herom  

 til udvalget.
To af høringssvarene er optrykt som bilag 3 til  

 betænkningen.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Forstanderforeningen for VUC og Sammenslutningen  

 af mindre arbejdsgiverforeninger i Danmark.
Samråd Udvalget har stillet 1 spørgsmål til  

 undervisningsministeren til mundtlig besvarelse.
Ministeren har besvaret  

 spørgsmålet i et samråd med udvalget den 26. februar 2002.
Spørgsmål Udvalget har stillet 22 spørgsmål til  

 undervisningsministeren til skriftlig besvarelse, som denne har besvaret.
Et  

 af udvalgets spørgsmål til undervisningsministeren og dennes  

 svar herpå er optrykt som bilag 2 til betænkningen.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse med de stillede ændringsforslag.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.  

 Mindretallet vil dog stemme for de stillede ændringsforslag.
 Enhedslisten mener, at lovforslaget er et godt eksempel  

 på regeringens klare klasseprofil.
Erhvervslivet skal ikke længere betale et fast  

 bidrag til efteruddannelsen.
Til gengæld åbnes der for en  

 mulighed for indførelse af brugerbetaling for lønmodtagerne.  

 Kan det siges mere klokkeklart: Var der ikke klassekamp før, så  

 bliver der det i hvert fald nu.
 Regeringen mener tydeligvis ikke, at voksen- og  

 efteruddannelse (VEU) er særlig vigtig   i hvert fald ikke så  

 vigtig, at området skal friholdes for grønthøsteren.  

 Allerede nu spares der millioner på voksen- og efteruddannelsen, og det  

 skal fortsætte.
 Lovforslaget betyder, at den faste ramme til voksen- og  

 efteruddannelsesindsatsen ophæves, og at rammen skal skæres hvert  

 eneste år af grønthøsteren.
Lovforslaget betyder, at der åbnes op for mere  

 brugerbetaling på voksen- og efteruddannelse.
Det skal ske for at spare  

 erhvervslivet for at bidrage til VEU.
Deltagerbetaling er asocial som metode.
Den rammer  

 skævt, sådan at det er de mennesker, der har mindst og har  

 sværest ved at betale, der får mindst uddannelse i fremtiden.
Det  

 er jo netop de danskere, som vi på forhånd ved har mindst  

 uddannelse, og derfor ofte også har de dårligst betalte job.
Det  

 er dem, der er målgruppen for voksen- og efteruddannelse, og det er  

 dem, der i fremtiden måske skal betale brugerbetaling.
Der er et kæmpe behov for voksen- og efteruddannelse  

 i Danmark.
Der er over en million ufaglærte arbejdere i den danske  

 arbejdsstyrke.
Over halvdelen af de ufaglærte har aldrig fået  

 efteruddannelse, og ufaglærtes uddannelsesfrekvens er faldende.
 Det burde betyde, at der blev satset på mere og  

 bedre videre- og efteruddannelse   også mere og bedre, end VEU-aftalen  

 lagde op til.
Men det er regeringen ligeglad med.
Regeringen  

 ønsker i stedet at støtte erhvervslivets kortsigtede  

 interesser.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	undervisningsministeren, tiltrådt af  

udvalget:
Til § 4 1) I den under nr. 11 foreslåede ændring af  

§ 16, stk. 2, ændres »Arbejdsministeren« til:  

 »Undervisningsministeren«.
[Lovteknisk ændring] Til § 6 2) I stk. 1 ændres »1.  

 marts« til: »1.  

 april«.
[Udskudt ikrafttrædelsestidspunkt] Bemærkninger Til nr. 1 Med ændringsforslaget rettes en fejl i det fremsatte  

 lovforslag.
Til nr. 2 Med ændringsforslaget skydes lovens  

 ikrafttræden, i konsekvens af at lovforslaget først vil blive  

 tredjebehandlet i Folketinget i marts.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

  Karina Sørensen (DF) Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Jeppe Kofod (S)  

  Lene Jensen (S) Thomas Adelskov (S)  

  Aage Frandsen (SF)  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 78 Bilagsnr.
Titel 1 Henvendelse af 30/1-02 fra Sammenslutningen af mindre  

 arbejdsgiverforeninger i Danmark 2 Spm. 1 om kommentar til henvendelse fra Sammenslutningen af mindre  

 arbejdsgiverforeninger i Danmark, til undervisningsministeren 3 Bilag udgået 4 Bilag udgået 5 Spm. 3 om deltagerbetaling, til undervisningsministeren Spm. 4 om konsekvenserne af omlægning af et lovfastsat statstilskud  

 til en bevillingslov, til undervisningsministeren Spm. 5 om deltagerbetaling for arbejdsledige, til undervisningsministeren 6 Forslag til tidsplan for udvalgets behandling af lovforslaget 7 Høringssvar, fra undervisningsministeren 8 Henvendelse af 4/2-02 fra Forstanderforeningen for VUC 9 Spm. 6 om kommentar til henvendelse fra Forstanderforeningen for VUC, til  

 undervisningsministeren 10 Svar på spm. 1 om kommentar til henvendelse fra Sammenslutningen af  

 mindre arbejdsgiverforeninger i Danmark, fra undervisningsministeren 11 Høringsresumé, fra undervisningsministeren 12 Tidsplan for udvalgets behandling af lovforslaget 13 Samrådsspm.
A om uddybelse af de skriftlige besvarelser af udvalgets  

 spørgsmål, til undervisningsministeren 14 Spm. 7 om regler for deltagerbetaling, til undervisningsministeren Spm. 8 om, hvordan det skal være muligt at udbyde uddannelse med  

 fuldt tilskud uden deltagerbetaling, til undervisningsministeren Spm. 9 om, hvordan det skal være muligt at udbyde uddannelse med  

 delvist tilskud, uden at uddannelsesinstitutionerne selv fastsætter  

 deltagerbetalingen, til undervisningsministeren Spm. 10 om muligheden for at udbyde uddannelse med delvist tilskud, men  

 med fastsættelse af maks./min. deltagerbetaling, til  

 undervisningsministeren Spm. 11 om, hvordan den gruppe, der ikke tidligere har trukket på  

 uddannelseskontoen, sikres et uddannelsesniveau, der svarer til  

 erhvervsuddannelserne, til undervisningsministeren Spm. 12, om virksomhederne skal betale deltagergebyret i forbindelse med  

 diverse VEU-uddannelser under AUF, til undervisningsministeren Spm. 13, om det vil fremgå af loven, at det er virksomhederne, der  

 skal betale deltagerbetalingen, til undervisningsministeren Spm. 14 om deltagerbetalingens virkning i forhold til  

 VEU-uddannelsesindsatsen, til undervisningsministeren Spm. 15 om kompetenceudvikling af kortuddannede, når der  

 indføres individuel deltagerbetaling, til undervisningsministeren Spm. 16 om benyttelsen af deltagerbetalte uddannelser, til  

 undervisningsministeren Spm. 17, om deltagerbetaling for efter- og videreuddannelse kan  

 medføre problemer med at skaffe kvalificeret arbejdskraft, til  

 undervisningsministeren Spm. 18, om »grønthøsterbesparelserne« i 2002 er  

 gældende eller ej, til undervisningsministeren Spm. 19 om, hvordan ministeren har tænkt sig at udmønte  

 sammenlægningen mellem AMU og de tekniske skoler, til  

 undervisningsministeren Spm. 20 om, hvilke besparelser der fremkommer i forbindelse med  

 sammenlægningen af AMU og de tekniske skoler, til  

 undervisningsministeren 15 Svar på spm. 3 om deltagerbetaling, fra undervisningsministeren Svar på spm. 4 om konsekvenserne af omlægning af et lovfastsat  

 statstilskud til en bevillingslov, fra undervisningsministeren Svar på spm. 5 om deltagerbetaling for arbejdsledige, fra  

 undervisningsministeren 16 Ændringsforslag fra undervisningsministeren 17 Svar på spm. 7 om regler for deltagerbetaling, fra  

 undervisningsministeren Svar på spm. 8 om, hvordan det skal være muligt at udbyde  

 uddannelse med fuldt tilskud uden deltagerbetaling, fra  

 undervisningsministeren Svar på spm. 9 om, hvordan det skal være muligt at udbyde  

 uddannelse med delvist tilskud, uden at uddannelsesinstitutionerne selv  

 fastsætter deltagerbetalingen, fra undervisningsministeren Svar på spm. 10 om muligheden for at udbyde uddannelse med delvist  

 tilskud, men med fastsættelse af maks./min. deltagerbetaling, fra  

 undervisningsministeren Svar på spm. 11 om, hvordan den gruppe, der ikke tidligere har  

 trukket på uddannelseskontoen, sikres et uddannelsesniveau, der svarer  

 til erhvervsuddannelserne, fra undervisningsministeren Svar på spm. 12, om virksomhederne skal betale deltagergebyret i  

 forbindelse med diverse VEU-uddannelser under AUF, fra  

 undervisningsministeren Svar på spm. 13, om det vil fremgå af loven, at det er  

 virksomhederne, der skal betale deltagerbetalingen, fra  

 undervisningsministeren Svar på spm. 14 om deltagerbetalingens virkning i forhold til  

 VEU-uddannelsesindsatsen, fra undervisningsministeren Svar på spm. 15 om kompetenceudvikling af kortuddannede, når  

 der indføres individuel deltagerbetaling, fra  

 undervisningsministeren Svar på spm. 16 om benyttelsen af deltagerbetalte uddannelser, fra  

 undervisningsministeren Svar på spm. 17, om deltagerbetaling for efter- og videreuddannelse  

 kan medføre problemer med at skaffe kvalificeret arbejdskraft, fra  

 undervisningsministeren Svar på spm. 18, om »grønthøsterbesparelserne« i 2002  

 er gældende eller ej, fra undervisningsministeren Svar på spm. 19 om, hvordan ministeren har tænkt sig at  

 udmønte sammenlægningen mellem AMU og de tekniske skoler, fra  

 undervisningsministeren Svar på spm. 20 om, hvilke besparelser der fremkommer i forbindelse  

 med sammenlægningen af AMU og de tekniske skoler, fra  

 undervisningsministeren 18 Svar på spm. 6 om kommentar til henvendelse fra Forstanderforeningen  

 for VUC, fra undervisningsministeren 19 1. udkast til betænkning 20 Spm. 21 om en uddybelse af besvarelse af spørgsmål nr. 16 om  

 deltagerbetaling og kursusaktivitet på AMU-området, til  

 undervisningsministeren 21 Spm. 22 om uddannelsestaxametrene under AUF, til undervisningsministeren 22 Svar på spm. 22 om uddannelsestaxametrene under AUF, fra  

 undervisningsministeren 23 Svar på spm. 21 om en uddybelse af besvarelse af  

 spørgsmål nr. 16 om deltagerbetaling og kursusaktivitet på  

 AMU-området, fra undervisningsministeren 24 Notat om udmøntningen af besparelser på AUF i 2002, fra  

 undervisningsministeren 25 Orientering om ændringsforslag til finansloven for 2002 på  

 AUF, fra undervisningsministeren Bilag 2 Et af udvalgets spørgsmål og  

 undervisningsministerens svar herpå Spørgsmålet og svaret er optrykt efter ønske fra  

 udvalget.
 Spørgsmål 22:
Det fremgår af ministerens svar på  

 spørgsmål nr. 18, jf.
L 78   bilag 17, at uddannelsestaxametrene  

 under AUF friholdes for effektiviseringskravet på 3 pct.
Ministeren  

 bedes oplyse, om dette kun gælder for 2002 eller også for 2003,  

 2004 og 2005.
 Svar:
 Regeringens generelle effektiviseringskrav på 3 pct.  

 i 2002 er på ændringsforslaget (ÆF)   i modsætning  

 til uddannelser omfattet af finanslovsaftalen mellem regeringen og Dansk  

 Folkeparti   fastholdt på uddannelser under AUF-rammen.
 For at opretholde takstfællesskabet mellem en  

 række uddannelser omfattet af AUF og andre uddannelser er besparelsen  

 som følge af det generelle effektiviseringskrav imidlertid ikke  

 udmøntet på taxametrene, men i form af et reduceret skøn  

 for uddannelsesaktiviteten.
 Med L 78 indføres imidlertid nye  

 økonomistyringsredskaber, som dels bidrager til at kvalificere  

 efterspørgselen efter erhvervsrettet voksen- og efteruddannelse, dels  

 indebærer mulighed for tilvejebringelse af et marginalt  

 finansieringsbidrag i form af deltagerbetaling, som bl.a. vil gøre det  

 muligt at øge aktivitetsomfanget inden for AUF s ramme.
 Nedsættelsen af aktivitetsskønnet som  

 følge af det generelle effektiviseringskrav har således  

 primært karakter af en teknisk mellemregning i ÆF, da  

 aktivitetsomfanget må forventes at kunne øges tilsvarende ved  

 anvendelse af de nye økonomistyringsredskaber.
ÆF er budgetteret efter den nugældende  

 AUF-lov.
Det indebærer bl.a., at AUF-rammen ikke p/l-reguleres.
Med  

 lovændringen og indførslen af de nye  

 økonomistyringsredskaber skal uddannelsesaktiviteten og anvendelsen af  

 økonomistyringsredskaberne prioriteres med virkning for 2.  

 halvår 2002. Det vil i den forbindelse blive muligt ved hjælp af  

 f.eks. deltagerbetaling at skaffe medfinansiering til, at aktivitetsomfanget  

 øges i forhold til det, der fremgår af ÆF.
Jf.  

 lovforslagets § 6, stk. 7, vil undervisningsministeren således i 2002  

 kunne fastsætte reducerede takster for uddannelser under AUF, i det  

 omfang ministeren træffer beslutning om deltagerbetaling på de  

 pågældende uddannelser.
 Den konkrete taksfastsættelse, og dermed  

 fastsættelsen af niveauet for deltagerbetaling, sker efter  

 rådgivning fra AUF-bestyrelsen, jf. at bestyrelsen ifølge loven  

 rådgiver om den konkrete anvendelse af  

 økonomistyringsredskaberne i forhold til uddannelser under AUF.
Driftsdelen af AUF-rammen er fortsat i 2003-05 underlagt  

 effektiviseringskrav på hhv. 5, 7 og 9 pct., hvilket i 2005 svarer til  

 160 mio. kr.
AUF-rammen er i BO-årene budgetteret efter det  

 nugældende lovgrundlag, herunder at AUF-rammen ikke p/l-reguleres.
Der  

 er ikke taget stilling til eventuelle yderligere besparelser på  

 AUF-rammen i BO årene, og hvordan effektiviseringer skal  

 udmøntes inden for AUF-rammen i de kommende år.
Jeg vil dog fortsat tilstræbe, at institutionerne  

 sikres den samme økonomiske dækning for uddannelsesaktivitet  

 finansieret under AUF som uddannelser finansieret uden for AUF.
Således  

 er det hensigten, at skolerne opnår samme dækning for f.eks. en  

 erhvervsuddannelse, hvad enten den gennemføres som ungdomsuddannelse,  

 voksenerhvervsuddannelse eller GVU.
Under AUF-rammen kan en del af denne  

 dækning evt. finansieres via deltagerbetaling.
Bilag 3 Optryk af 2 høringssvar Høringssvarene er optrykt efter ønske fra  

 Socialdemokratiet.
Høringssvar fra Foreningen af forstandere og direktører  

 ved AMU-centrene Undervisningsministeriet Institutionsstyrelsen Frederiksholms Kanal 25 1220 København K 8. februar 2002 Foreningen af forstandere og direktører ved  

 AMU-centrene fremsender hermed høringssvar på lovforslagene om  

 ændringer i lov om bestyrelse for Arbejdsmarkedets  

 UddannelsesFinansiering og om efteruddannelsesudvalg m.fl.
Foreningen har i sit svar valgt at forholde sig til de  

 overordnede principper i forslagene.
Dette sker med udgangspunkt i  

 regeringsgrundlaget.
Her er uddannelsernes betydning som et af samfundets  

 vigtigste konkurrenceparametre blevet pointeret.
Nødvendigheden af en  

 høj kvalitet i uddannelsesindsatsen er således også blevet  

 understreget.
Målene for den erhvervsrettede voksen- og efteruddannelse Med hensyn til regeringens samlede mål for den  

 erhvervsrettede voksen- og efteruddannelsesindsats hersker der i foreningen  

 udelt enighed herom.
Vi kan således fuldt ud tilslutte os målet  

 om tilstedeværelsen af fleksible, relevante og fagligt stærke  

 uddannelser, der tilgodeser såvel langsigtede uddannelsesbehov som  

 aktuelle behov for målrettet, praksisnær kompetenceudvikling, der  

 spiller sammen med deltagernes eksisterende erfaringer og kompetencer.
Dette  

 mål er identisk med det grundlag, AMU-systemet arbejder ud fra.
AMU s omdrejningspunkt er ganske enkelt at medvirke til at  

 sikre konstant balance mellem udbud af og efterspørgsel efter  

 kvalificeret arbejdskraft.
Det arbejdsmarkedspolitiske sigte har  

 således været drivkraften igennem hele systemets virke.
Herudover  

 har det uddannelsespolitiske aspekt naturligvis også spillet en stor  

 rolle i forhold til at sikre befolkningen et samlet kompetenceløft,  

 som samtidig rummer et mere langsigtet uddannelsesperspektiv.
AMU-programmet er tilrettelagt sådan, at det retter  

 sig mod hele arbejdsmarkedet inden for den private og offentlige sektor  

 såvel i forhold til serviceopgaver som egentlig produktion.
AMU s  

 nuværende »fremtrædelsesform« er et synligt tegn på de  

 seneste års store forskydninger i erhvervsstrukturen, hvor service- og  

 IT-funktioner udgør en stadig større andel af de samlede jobs.  

   Forandringerne i erhvervsudviklingen har hidtil fundet sted uden alvorlige  

 balanceproblemer.
Bl.a. via AMU-centrenes tætte kontaktflader til de  

 private og offentlige virksomheder samt offentlige instanser har det  

 været muligt til stadighed at tilpasse udbudet af uddannelser til den  

 aktuelle efterspørgsel.
Derfor er det naturligt at påpege  

 systemets tilpasningsevne og fleksibilitet som en medvirkende årsag til  

 udeblevne flaskehalsproblemer.
Det har således været muligt at  

 agere i forhold til den økonomiske højkonjunktur, der har  

 indfundet sig, hvor landets status som et vækst- og  

 velfærdssamfund er blevet fastslået.
Helt i tråd med VEU-reformen, som der var politisk  

 flertal for og konsensus omkring, har AMU spillet en ikke uvæsentlig  

 rolle med hensyn til at sikre mulighederne for en generel  

 kompetenceudvikling.
Dette gælder i særdeleshed for den million  

 af kortuddannede, der var hovedgenstand for reformens tilblivelse, og hvis  

 fortsatte tilstedeværelse på arbejdsmarkedet er en  

 forudsætning for den fremtidige vækst og velfærd.
Denne  

 gruppe har indtil videre kun trukket på en forholdsmæssig lille  

 andel af statens uddannelsesmidler.
Målet er stadig, at denne gruppe  

 når et niveau, der svarer til en erhvervsuddannelse.
I praksis må det derfor dreje sig om at foretage de  

 uddannelsesmæssige og økonomiske prioriteringer, der sikrer, at  

 såvel de arbejdsmarkeds- som de uddannelsespolitiske mål  

 nås.
I disse bestræbelser må man komme i hu, at de  

 kortuddannede først og fremmest er motiverede for at erhverve  

 kompetencer, som har en umiddelbar anvendelsesværdi på  

 arbejdsmarkedet.
Strukturmål I forhold til de mere strukturelle mål kan  

 foreningen tilslutte sig regeringens bestræbelser på at skabe fagligt og økonomisk bæredygtige og  

 regionalt forankrede uddannelsesinstitutioner øge overskueligheden og effektiviteten i voksen-  

 og efteruddannelsessystemet sikre et geografisk og fagligt udbud, der er  

 dækkende og hænger sammen optimere kapacitetsuddannelsen samt forenkle  

 administrationen.
Midlerne i den erhvervsrettede voksen- og  

 efteruddannelsesindsats Den enighed, foreningen kan fremvise i forhold til  

 målene, gælder imidlertid ikke, når vi retter blikker mod  

 de midler, som ifølge lovforslagene tænkes anvendt til  

 indfrielsen.   I det følgende vil vi derfor fokusere på de for  

 os væsentligste instrumenter fra middelsiden og de  

 uhensigtsmæssigheder, der kan være forbundet hermed.
Deltagerbetaling/diffentierede tilskud Forslag til lov om ændring af lov om bestyrelse for  

 Arbejdsmarkedets UddannelsesFinansiering og efteruddannelsesudvalg er  

 udformet sådan, at det ikke længere skal være muligt for  

 AUF-bestyrelsen at indstille om opkrævning af et arbejdsgiverbidrag.  

 Dette ville være nødvendigt, såfremt den forventede  

 aktivitet samt de besparelser, der forventes gennemført på  

 finansloven, skal effektueres og man altså ikke vælger at  

 beskære aktiviteterne.   I stedet for arbejdsgiverbidrag og  

 aktivitetsbeskæringer har man ønsket at øge muligheden  

 for at anvende andre styringsredskaber, heriblandt  

 deltagerbetaling/differentierede tilskud.
Af forslaget fremgår, at  

 ministeren bl.a. har lovhjemmel til at fastsætte regler om deltagerbetaling, herunder  

 størrelsen at udbyde uddannelse med fuldt tilskud uden  

 deltagerbetaling at udbyde uddannelse med delvist tilskud med mulighed  

 for uddannelsesinstitutionerne for selv     at fastsætte  

 deltagerbetalingen at udbyde uddannelse med delvist tilskud, men med  

 fastsættelse af maks./min. deltagerbetaling.
I forslaget er der ingen præcisering af, hvorvidt  

 deltagerbetalingen skal bindes op på den enkelte deltager eller  

 på de respektive virksomheder.
Generelt er foreningen imidlertid  

 bekymret for de virkninger, deltagerbetalingen kan få i forhold til  

 målet om, at den erhvervsrettede voksen- og efteruddannelsesindsats  

 skal medvirke til at sikre tilstedeværelsen af et velfungerende  

 erhvervsliv og arbejdsmarked.
Nedenfor skal vi således anføre  

 nogle af vores bekymringspunkter.
Deltagerbetaling og de kortuddannede I forbindelse med omstillingen til ny teknologi og nye  

 produktionskoncepter har tendensen hidtil været, at virksomhederne i  

 stor udstrækning klarer disse udfordringer ved hjælp af en  

 personalestrategi, hvor det især er nøglemedarbejderne, som  

 løbende opkvalificeres.
Virksomhederne har i den sammenhæng vist  

 sig parate til at finansiere/medfinansiere den nødvendige  

 uddannelsesindsats for disse medarbejdere.   Anderledes forholder det sig,  

 når der er tale om kortuddannede, timelønnede medarbejdere.
Her  

 har den offentlige finansiering af såvel undervisning som  

 godtgørelse været en forudsætning for, at denne gruppe har  

 kunnet opnå uddannelse.   Selv om stort set alle kortuddannede i deres  

 overenskomster har nedfældet krav om/ret til uddannelse med løn,  

 er der stadig mange, som ikke får udnyttet denne mulighed.
Når ikke betingelserne for en fuld finansiering af  

 uddannelsesindsatsen er til stede, er der grund til at frygte, at mange  

 kortuddannede slet ikke vil gennemgå nogen kompetenceudvikling.
Dette  

 vil medføre en stor risiko for udstødning, da livslang  

 uddannelse kombineret med jobudøvelse er en forudsætning for at  

 være aktiv på arbejdsmarkedet.
Uddannelse er således en  

 krumtap, der skal medvirke til at sikre den faglige mobilitet, sådan at  

 der er relevant arbejdskraft til at dække de skiftende behov.
Mange små og mellemstore virksomheder foretager  

 imidlertid endnu ikke en systematisk uddannelsesplanlægning, selv om  

 bl.a. uddannelsesinstitutionerne tilskynder hertil og der også stadig  

 er foreslået offentlige midler til denne indsats.   På AMU tegner  

 der sig det billede, at mange kortuddannede frekventerer centrene, når  

 der er sæsonudsving inden for deres brancheområde.
Dette sker  

 dels på den enkeltes eget initiativ, dels på virksomhedens  

 foranledning, som på den måde fastholder og får  

 opkvalificeret sin arbejdskraft.
I den forbindelse kan deltagerbetaling  

 være en alvorlig forhindring for disse gruppers efteruddannelse.
Man  

 kan nære en begrundet frygt for, at virksomhederne vælger at  

 afskedige deres medarbejdere, hvis de skal betale en uddannelsesindsats helt  

 eller delvis.   Dette kan igen betyde, at der bliver problemer med at skaffe  

 kvalificeret arbejdskraft, når nedgangen vender.   Og hvor det ikke er  

 aktuelt at genansætte tidligere medarbejdere, er der risiko for, at  

 nogle bliver ledige i længere tid.
Hvis deltagerbetalingen overlades til den enkelte, kan den  

 bevirke, at det selvstændige initiativ til uddannelse udebliver.
Herved  

 kvalificeres man hverken til at foretage brancheskift eller til at bide sig  

 fast inden for den gamle branche.
På bare kort sigt stækker dette  

 arbejdsmarkedets dynamik.
Tilstedeværelsen af kvalificeret arbejdskraft  

 og lettilgængelige og velorganiserede uddannelsesmuligheder er  

 således en forudsætning for tiltrækning og udvikling af  

 erhvervene.
 De foreløbigt indhøstede erfaringer med  

 deltagerbetaling i AMU-systemet har indtil videre vist, at de uddannelser,  

 der bliver belagt med hel eller delvis betaling, stort set ikke benyttes.
 Grunden hertil er ikke, at de pågældende  

 uddannelser ikke er relevante, men at virksomhederne skal betale.
Argumentet om, at deltagerbetalingen skal medvirke til at  

 afdække den reelle efterspørgsel/uddannelsesbehov, kan  

 foreningen altså ikke tilslutte sig, når det gælder  

 uddannelse til de kortuddannede.
Her udviser virksomhederne, som  

 fremført, tilbageholdenhed.
Forstanderforeningen er indforstået med, at der sker  

 effektiviseringer i forhold til den erhvervsrettede voksen- og  

 efteruddannelsesindsats, sådan at den naturligvis gennemføres  

 på en rationel, hensigtsmæssig måde.
Men på grund af  

 de forhold, vi har skitseret ovenfor, hvor konsekvenserne for de  

 kortuddannede må vurderes at være uhensigtsmæssige i  

 relation til formålet, bifalder vi ikke forslaget om  

 deltagerbetaling.
Bureaukratiet og deltagerbetalingen I bestræbelserne på at forenkle bureaukratiet  

 må foreningen tilkendegive, at omkring deltagerbetalingen har dette  

 hidtil været meget omstændeligt.
Uden at komme ind på de  

 faktiske procedurer, har håndteringen ikke virket gennemtænkt.  

 Hertil kommer, at indtægten aldeles er blevet slugt af omkostningerne.  

  Bortfald af ramme 1 og 2 giver os i denne henseende anledning til bekymring.  

 Med ramme 2 var det mellem 5 og 10 % af uddannelserne, der skulle  

 administreres i henhold til reglerne om deltagerbetaling.
I det foreliggende  

 forslag er det i princippet alle uddannelser (100 %), der er i spil i forhold  

 til differentierede tilskud.
Forslaget fordrer således optimal  

 bureaukratisk smidighed.
Godtgørelse I stedet for indførelse af deltagerbetaling vil  

 foreningen pege på muligheden for gradueret lønrefusion til  

 virksomhederne som det redskab, der bruges med henblik på  

 finansieringen af VEU-indsatsen, selv om dette også har nogle  

 indbyggede ulemper.
Ud over at det er væsenligt for virksomhederne, at  

 uddannelsesmulighederne er fyldestgørende og gratis, er det lige  

 så væsentligt, at de får kompensation for den  

 lønudgift, de har til medarbejderne i forbindelse med aktiviteterne.  

 Såvel for de store som små og mellemstore virksomheder er det  

 ofte et afgørende vilkår, ikke mindst når det gælder  

 de kortuddannede.   I diskussionen omkring incitamenter til at forøge  

 de kortuddannedes uddannelsessaktivitet skal foreningen ikke undlade at  

 nævne, at ud over forslaget om midler til uddannelsesplanlægning,  

 som er indført, og som ifølge lovforslaget vil fortsætte  

 som en variabel størrelse, har det været drøftet at  

 indføre en godtgørelse svarende til 125 % af den maksimale  

 dagpengesats.
Af finansieringsmæssige og mere ideologiske grunde har  

 dette naturligvis været kontroversielt.
Der er imidlertid ingen tvivl  

 om, at det vil have den ønskede effekt i forhold til målgruppens  

 tilegnelse af kompetencer.
 Når foreningen imidlertid vil pege på  

 anvendelsen af styringsredskabet godtgørelse frem for  

 deltagerbetaling, er det for at understrege, at brugerbetalingen baseres  

 på virksomhedernes forpligtelser i forbindelse med den  

 arbejdsmarkedsrettede uddannelsesindsats.   Det virker ulogisk, at  

 enkeltpersoner, der i forvejen svarer arbejdsmarkedsbidrag, yderligere kan  

 afkræves betaling for uddannelse, som de selvfølgelig profiterer  

 af, men samtidig er målrettet virksomhedernes behov.
 Såfremt man ikke vil skævvride fordelingen af  

 uddannelsesgodet, er det vigtigt, at de personer, der selvstændigt  

 efterspørger de arbejdsmarkedsorienterede uddannelser, og som ikke vil  

 modtage løn i forbindelse med aktiviteten, herunder ledige med ret til  

 6 ugers selvvalgt uddannelse, kan modtage maksimal godtgørelse.   Hvis  

 ikke, bliver det vanskeligt at indfri målsætningen for den  

 erhvervsrettede voksen- og efteruddannelsesindsats.
Afslutning Som skitseret har AMU-uddannelserne løbende  

 tilpasset sig arbejdsmarkedets skiftende behov.
Tilpasning, fleksibilitet og  

 aktualitet er således kendetegn for uddannelserne.
En medvirkende  

 årsag hertil er den udprægede partsindflydelse, som altid har  

 gjort sig gældende i systemet.
Bl.a. har parterne stået som  

 garant for udvikling og ajourføring af uddannelserne, sådan at  

 de nævnte karakteristika er blevet en iboende del af systemet.
Derfor  

 er foreningen betænkelig ved, at bl.a.
AUF-bestyrelsens kompetence er  

 blevet indskrænket til at kun at omfatte rådgivning af ministeren  

 om behov og finansiering på det generelle plan (inden for  

 bevillingsrammen).
Med venlig hilsen Lars Bo Breddam formand Høringssvar fra LO Kære Birgit Bloch LO s bemærkninger til L 78: Forslag til lov om  

 ændring af lov om bestyrelse for Arbejdsmarkedets Uddannelses  

 Finansiering og om efteruddannelsesudvalg m.v.
 LO har følgende overordnede kommentarer til  

 lovforslaget.
 LO finder det bekymrende, at der med de foreliggende  

 FFL-tal er forudsat en yderligere stigende aktivitet på EUD-enkeltfag i  

 2002. Det er LO s vurdering, at det er tvivlsomt, i hvor høj grad en  

 yderligere stigning i aktiviteteten på EUD-enkeltfag vil styrke  

 opkvalificeringen til de erhvervsrettede voksen- og efteruddannelser.
 LO kan konstatere, at det af lovbemærkningerne  

 fremgår, at der på finanslovsforslaget for 2002 på den  

 erhvervsrettede voksen- og efteruddannelse er indlagt en samlet besparelse  

 på 55 mio. kr. i 2002, stigende til 160 mio. kr. i 2005. LO er bekymret  

 over både den generelle nedskæring i statens indsats på  

 voksen- og efteruddannelsesområdet, og LO vil udtrykke tvivl om,  

 hvorvidt det vil være muligt for skolerne at udføre deres  

 opgaver med de nu fastlagte taxametre, som er lavere end sidste år.
 LO finder, at der er en betydelig risiko for, at skolerne  

 ikke har mulighed for at finde de nu krævede yderligere besparelser, og  

 derfor vil komme ud af 2002 med et underskud, som ikke vil kunne dækkes  

 ind med den afsatte reserve på nu 35 mio. kr. til lån eller  

 tilskud til den samlede sektor: Erhvervsuddannelse og AMU.
LO kan med lovforslaget konstatere, at muligheden for at  

 indføre deltagerbetaling har fået en fremtrædende plads i  

 lovforslagets bemærkninger.
LO vil pege på, at det kan få  

 særdeles uheldige konsekvenser for AMU-målgruppens tilgang til  

 den erhvervsrettede efteruddannelse, og herunder er LO meget bekymret for de  

 konsekvenser, det kan få for opkvalificeringen af medarbejdere inden  

 for hospitalsområdet, ældreområdet og børne- og  

 ungdomsområdet.
LO er bekymret for, at de knappe uddannelsesressourcer  

 vil finde vej til opkvalificering af medarbejdere med længerevarende  

 uddannelser og ikke de kortuddannede.
LO finder det uheldigt, at der med lovforslaget  

 indføres en mulighed for brugerbetaling på  

 opskolingsuddannelserne til social- og sundhedshjælper og -assistent  

 samt merituddannelsen til PGU.
LO mener, at muligheden for brugerbetaling  

 på disse uddannelser er i modsætning til de uddannelsespolitiske  

 intentioner om at styrke opkvalificering af arbejdskraften samt i  

 modsætning til mulighederne i VEUD, der med lovforslaget er trukket ud  

 af AUF-finansieringen.
 LO mener, at deltagerbetaling på dette område  

 vil være en yderligere barriere for rekruttering til uddannelserne, og  

 dermed også for arbejdsområdets generelle image.
 Mvh.
