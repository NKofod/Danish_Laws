Sambeskatning   udenlandsk registreret selskab  

   koncernintern overdragelse Ligningsrådet har taget stilling til en anmodning om bindende  

 forhåndsbesked vedrørende selskabsskattelovens § 31, stk. 1, 6.  

 pkt.
Spørgsmål 1. 	Er eller har C A/S været hjemmehørende i udlandet i  

 relation til selskabsskattelovens § 31, stk. 1, 6. pkt.? 2. 	Er selskabsskattelovens § 31, stk. 1, 6. pkt. til hinder for  

 sambeskatning mellem A A/S og B A/S, hvis sidstnævnte er et direkte  

 helejet datterselskab? 3. 	Er selskabsskattelovens § 31, stk. 1, 6. pkt. til hinder for  

 sambeskatning mellem A A/S  og C Ltd., hvis sidstnævnte er et direkte  

 helejet datterselskab? 4. 	Er selskabsskattelovens § 31, stk. 1, 6. pkt. til hinder for  

 sambeskatning mellem A A/S og datterselskaberne, hvis B A/S og C Ltd. er  

 søsterselskaber? Ligningsrådet besvarede spørgsmål 2-4 benægtende.  

 Spørgsmål 1 var herefter ikke relevant, hvorfor  

 spørgsmålet ansås for bortfaldet.
Beskrivelse af de faktiske forhold Det danske selskab A A/S købte i sommeren 2000 alle aktier i det  

 danske selskab B A/S med det tilhørende datterselskab C Ltd., som var  

 indregistreret i udlandet.
B A/S var stiftet i 1998 i forbindelse med afviklingen af aktiviteterne i  

 et andet selskab, Z A/S.
Som led i afviklingsplanen overdrog Z A/S sit  

 helejede datterselskab, C Ltd., til B A/S, der blev stiftet til  

 formålet.
B A/S med tilhørende datterselskab C Ltd. blev  

 herefter overdraget til en kreditor i boet, som efterfølgende overdrog  

 aktierne i B A/S med det tilhørende datterselskab til den  

 nuværende ejer, A A/S .
 A A/S påtænkte nu at inddrage B A/S og C Ltd. i sambeskatning  

 med virkning fra og med indkomståret 2002. I denne forbindelse  

 ønskede man at overdrage aktierne i C Ltd. til A A/S, der  

 således ville blive direkte moderselskab til begge datterselskaber.
 Den interne overdragelse i 1998 af C Ltd. til B A/S forud for A A/S'  

 erhvervelse af selskaberne, indebar imidlertid, at B A/S havde erhvervet  

 aktierne i det udenlandsk registrerede selskab, C Ltd., fra et dengang  

 koncernforbundet selskab, ligesom A A/S ved en overdragelse af aktierne i C  

 Ltd. fra B A/S ville være et koncerninternt salg af et udenlandsk  

 selskab.
 Spørgsmålet var herefter, om selskabsskattelovens § 31, stk.  

 1, 6. pkt. ville være til hinder for sambeskatning mellem A A/S og de  

 to datterselskaber enten samlet eller enkeltvis i 2002.
Told- og Skattestyrelsens indstiling og begrundelse Told- og Skattestyrelsen bemærkede, at det af selskabsskattelovens §  

 31, stk. 1, 6. pkt. følger, at "(t)illadelse til sambeskatning med  

 et datterselskab, der er eller har været hjemmehørende i  

 udlandet, ikke kan meddeles, hvis mere end 50 pct. af aktiekapitalen i  

 datterselskabet er erhvervet fra et eller flere koncernforbundne selskaber  

 m.v., jf. kursgevinstlovens § 4, stk. 2, medmindre moderselskabet direkte  

 eller indirekte har ejet mere end 50 pct. af aktiekapitalen i datterselskabet  

 i hele perioden, hvor moderselskabet har været koncernforbundet med  

 datterselskabet, jf. kursgevinstlovens § 4, stk. 2." Af bestemmelsens 2. led følger således, at sambeskatning kun  

 kan opnås, hvis moderselskabet direkte eller indirekte har ejet mere  

 end 50 pct. af aktiekapitalen i datterselskabet i hele perioden, hvor  

 moderselskabet har været koncernforbundet med datterselskabet.
Ad spørgsmål 2 B A/S er hjemmehørende i Danmark, jf. selskabsskattelovens § 1,  

 stk. 1, nr. 1, da selskabet er indregistreret i Danmark.
Da A A/S endvidere  

 ikke havde erhvervet B A/S fra et med A A/S koncernforbundet selskab, fandt  

 Told- og Skattestyrelsen, at selskabsskattelovens § 31, stk. 1, 6. pkt. ikke  

 var til hinder for sambeskatning mellem A A/S og B A/S.
Ad spørgsmål 3 I nærværende sag var C Ltd. erhvervet fra B A/S, som var et  

 koncernforbundet selskab.
A A/S, som var moderselskabet for sambeskatningen,  

 havde imidlertid indirekte ejet 100 pct. af aktiekapitalen i selskabet i hele  

 den periode, hvor A A/S og C Ltd. havde været koncernforbundne (siden  

 den samlede aktieerhvervelse i 2000).
 Betingelsen i 2. led af § 31, stk. 1, 6. pkt. var derfor opfyldt i dette  

 tilfælde, og der kunne derfor opnås sambeskatning mellem A A/S og  

 C Ltd.
Ad spørgsmål 4 I nærværende sag var moderselskabet for sambeskatningen, A  

 A/S, ikke omfattet af ordlyden i selskabsskattelovens § 31, stk. 1, 6. pkt.
 Da A A/S endvidere indirekte havde ejet mere end 50 pct. af aktiekapitalen  

 i C Ltd. i hele perioden, hvor A A/S havde været koncernforbundet med C  

 Ltd., jf. ovenfor under spørgsmål 3, og da B A/S ikke var  

 erhvervet fra et koncernforbundet selskab, jf. ovenfor under  

 spørgsmål 2, var selskabsskattelovens § 31, stk. 1, 6. pkt.  

 efter styrelsens opfattelse ikke til hinder for sambeskatning mellem A A/S og  

 datterselskaberne, hvis sidstnævnte var søsterselskaber.
På baggrund af ovenstående indstillede styrelsen, at  

 spørgsmål 2-4 blev besvaret benægtende.
Besvarelsen af  

 spørgsmål 1 var herefter ikke relevant, hvorfor  

 spørgsmålet ansås for bortfaldet.
Ligningsrådets afgørelse Ligningsrådet tiltrådte Told- og Skattestyrelsens  

 indstilling.
