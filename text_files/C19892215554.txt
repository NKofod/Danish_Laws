(Til alle amtsråd og  

 kommunalbestyrelser) Hermed følger Undervisnings- og Forskningsministeriets cirkulære af 13.  

 marts 1989 om ændring af cirkulære af 30. maj 1988 om klassificering af  

 tjenestemandsstillinger i folkeskolen.
 Mellem Finansministeriet og Lærernes Centralorganisation er der den 27.  

 december 1988 indgået aftale om klassificeringen af stillinger som  

 førstelærer, skoleinspektør og viceskoleinspektør. Ændringerne omfatter § 2  

 og § 3.
 Eksisterende stillinger klassificeres pr. 1. april 1988 i overensstemmelse  

 med de i dette cirkulære fastsatte regler og på grundlag af det for skolen  

 pr. 1. august 1987 efter det i § 27, stk. 6 i reglerne i cirkulære af 30. maj  

 1988 om klassificering af tjenestemandsstillinger i folkeskolen beregnede  

 pointtal.
 Tjenestemænd i stillinger som førstelærer i lønramme 18/24/26 indplaceres  

 1. april 1988 i lønramme 19/24/28 på nærmeste højere skalatrin og bevarer den  

 hidtidige dato for oprykning til næste skalatrin.
 Ved ansættelse i en stilling som førstelærer i folkeskolen tildeles der  

 tjenestemanden den lønanciennitet, som den pågældende har eller ville få  

 tillagt i en stilling som lærer/overlærer i lønrammeforløbet 13/21/23/24.
 Oprykning til lønramme 24 sker, når der er optjent 6 års lønanciennitet i  

 lønramme 19. Efter yderligere 6 års forløb sker der oprykning til lønramme  

 28.
Skoleinspektører ved skoler med indtil 250 point, der er aflønnet efter  

 lønramme 27, hvortil der som en personlig ordning er ydet et særligt tillæg  

 på 1.222,52 kr. årlig, indplaceres 1. april 1988 efter reglerne i § 3 i  

 førstelærerlønforløbet på skalatrin 40, jf. ændringscirkulærets § 1, nr. 2.  

 Ved skoler med 150 - 249 point ydes et særligt tillæg på 7.329,85 kr.
Det  

 personlige tillæg på 1.222,52 kr. bortfalder 1. april 1988.
 Tjenestemænd, der pr. 1. april 1988 er aflønnet efter højere lønramme  

 og/eller med højere særligt tillæg, end klassificeringen af de pågældendes  

 stillinger samme dato giver grundlag for, bevarer den hidtidige aflønning.
Mellem Finansministeriet og Lærernes Centralorganisation er der den 27.  

 december 1988 indgået aftale om klassificering af stillinger som ledende  

 skoleinspektør i folkeskolen.
Aftalen indebærer ingen ændringer i  

 stillingernes hidtidige klassificering.
Der er alene foretaget de ændringer  

 af cirkulærets § 15, stk. 2, som omklassificeringen af stillingerne som  

 skoleinspektør nødvendiggør.
 Mellem Finansministeriet og Lærernes Centralorganisation er der den 6.  

 september 1988 indgået aftale om ændret klassificering af stillingen som  

 skoledirektør i Ballerup Kommune. Ændringen omfatter § 17, stk. 4. Den  

 nuværende stillingsindehaver af stillingen som skoledirektør i Ballerup  

 bevarer dog for embedstid den hidtidige aflønning.
 Mellem Finansministeriet og Lærernes Centralorganisation er der den 2.  

 november 1988 indgået aftale om ændring af tillægget til amtscentralledere.  

 Der vil skulle ydes et særligt tillæg på 22.005,17 kr. årlig til stillingen  

 som amtscentralleder i stedet for det særlige tillæg på 11.002,58 kr., som  

 tidligere blev ydet. Ændringen omfatter § 24 jf. § 1, nr. 5 i ændringscirkulæ  

 ret.
Aftalen om klassificering af stillinger som førstelærer, skoleinspektør og  

 viceskoleinspektør finansieres indenfor rammerne af de inden for Lærernes  

 Centralorganisations forhandlingsområde pr. 1. april 1988 værende  

 puljemidler.
Med henblik på endelig afregning af aftalen har  

 Finansministeriet anmodet Undervisningsministeriet om at indhente oplysninger  

 om omklassificeringer pr. 1. april 1988 i medfør af aftalen fra kommunerne.  

 Skema herom vil blive udsendt senere.
 De i cirkulæret nævnte tillæg er beregnet i grundbeløb pr. 1. oktober  

 1984.
 Cirkulæret har virkning fra 1. april 1988.
 P. m. v.
 e. b.
Alice Skovbjerg fm.
 Bilag.
