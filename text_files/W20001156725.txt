Kendelse fra Pressenævnet i sag nr.  

 98/2000 [K] har klaget til Pressenævnet over en artikel  

 bragt i Ekstra Bladet den 13. august 2000, idet han mener, at god presseskik  

 er tilsidesat.
 Af en artikel bragt i Ekstra den 13. august 2000 med  

 overskriften "Studerende   næh tak" fremgår bl.a. at:
 "Palæejere i Hellerup har skam sympati for unge i  

 bolignød, men ingen ønsker at leje ud   det kniber nemlig  

 fælt med pladsen.
 Studerende? Næh tak   ellers tak.
Beboerne omkring Hambros Allé i Hellerup, der  

 gennemgående består af store, mondæne palæer med  

 mange værelser, lejer ikke ud til studerende.
Og har heller ikke  

 tænkt sig at gøre det, trods den aktuelle   og akutte  

 bolignød, der er værre i år end nogensinde tidligere.
Det viser en rundspørge, Ekstra Bladet har  

 foretaget hos borgerne i kvarteret, der tæller historiske gadenavne som  

 Richelieus Allé og A.N.
Hansens Allé.
ENTREPRENØR I KÆMPEKASSE A.N.
Hansens Allé 37 træffer vi  

 entreprenør [K] i en kæmpekasse af et palæ.
 Han vil ikke lige hoste op med størrelsen på  

 ejendommen, men her må være mindst 400 kvm.
Vi lejer ikke ud til studerende, nej.
Vi er i forvejen to  

 voksne og to børn her, siger [K] på klingende bornholmsk.
 Så kunne der vel også snildt klemmes et par  

 studerende ind?.
Måske, måske, men det vil mine børn da  

 ikke kunne lide.
Næ, rummene er allerede optaget af os selv.  

 Sådan er det, fastslår [K] og ligner én, der vil  

 sælge os en halt hest med kalveknæ.
Heller ikke han vil fotograferes, men modsat mange naboer  

 skilter han dog med navn.
Tilmed oplyses det, at palæet også  

 rummer [K]'s familiefond.
Det er noget jeg har stiftet for at understøtte  

 mine børns uddannelse og den slags ting, forklarer  

 entreprenøren." Klageren har anført, at bladets omtale kan  

 læses således, at han er en hårdhjertet person, som ikke  

 forstår de studerendes problemer, eller at bladet kan læses som  

 om, at klageren i det skjulte og uden at angive indtægten udlejer til  

 studerende.
Sætningen om den fuldt lovlige familiefond insinuerer  

 også et eller andet, men klageren har svært ved at sætte  

 fingeren på, hvad det er.
 Klageren har endvidere anført, at  

 bemærkningen om, at han "ligner en, der vil sælge os en halt hest  

 med kalveknæ" er injurierende og udtryk for en overtrædelse af  

 straffeloven, idet klageren hænges ud med sit fulde navn og adresse  

 samt med et let genkendeligt foto af hans hjem.
 Klageren har endelig anført, at han er en lovlydig  

 borger, som har arbejdet hårdt for sine penge, hvorfor omtalen i bladet  

 er i strid med god presseskik.
 Indklagede har oplyst, at ideen til artiklen var i en  

 munter tone at spørge en række ejere af store villaer i Hellerup  

 om, hvordan de stiller sig til at leje et værelse ud til  

 hjemløse studerende.
Indklagede har anført, at god presseskik ikke er  

 tilsidesat, idet man blot har refereret samtalen med klageren.
Teksten  

 indeholder således ingen kommentarer, men er alene en beskrivelse af  

 faktiske forhold samt et loyalt referat af klagerens udtalelser.
 Indklagede har endvidere anført, at man ikke mener  

 at have krænket klagerens personlige anseelse eller hans privatliv,  

 idet klageren selv indvilligede i at udtale sig til avisen.
 I sagens behandling har følgende  

 nævnsmedlemmer deltaget: Per Sørensen, Tage Clausen, Finn Rowold  

 og Kirsten Dyregaard.
 Pressenævnet udtaler:
 Indledningsvis bemærkes, at Pressenævnet ikke  

 har kompetence til at tage stilling til, om straffelovens bestemmelser er  

 overtrådt med udtalelsen om, at klageren "ligner en, der vil  

 sælge os en halt hest med kalveknæ".
Pressenævnet er ikke enig med klageren i, at det kan  

 udledes af artiklen, at klageren i det skjulte og uden at angive  

 indtægten lejer ud til studerende.
Efter en samlet vurdering, finder  

 Pressenævnet herefter ikke, at god presseskik er tilsidesat.
 Afsagt den 11. oktober 2000.
