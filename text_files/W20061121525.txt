Landsskatteretskendelse vedr.
Ansøgning om omlægning af  

 regnskabsår Klagen vedrører afslag på omlægning af  

 regnskabsår.
Landsskatterettens afgørelse Afgørelsen stadfæstes.
Sagens oplysninger Klagerens repræsentant har i  

 brev af 31. maj 2005 anmodet om tilladelse til omlægning af klagerens  

 regnskabsår fra 1. juni - 31. maj til 1. oktober - 30. september.
For  

 indkomståret 2005 ønskes indkomsten opgjort for en 16 måneders periode fra 1.  

 juni 2004 til den 30. september 2005, således at de løbende indtægter og  

 udgifter i klagerens landbrugsvirksomhed omregnes med 12/16 dele.
Klageren havde oprindelig ved  

 brev af 11. august 1993 fået tilladelse til at anvende regnskabsåret 1. juni  

 -  

 31. maj.
Omlægningen skyldes, at klagerens ægtefælle havde købt ½ ideel  

 anpart  

 af landbrugsvirksomheden B, og at medinteressenten anvendte regnskabsåret 1.  

 juni - 31. maj.
Virksomhedens drift vedrørte kun planteavl.
 Skattemyndigheden afslog den  

 28. juni 2005 at imødekomme anmodningen.
Skattemyndighedens afgørelse Til støtte for ikke at  

 imødekomme anmodningen har myndigheden anført, at tilladelse til ændring af  

 regnskabsår fra en brudt periode til en anden brudt periode kræver, at der  

 foreligger ekstraordinære forhold som nødvendiggør omlægningen.
En omlægning  

 af  

 regnskabsåret må ikke stille den skattepligtige ringere eller bedre, end hvis  

 omlægningen ikke havde fundet sted.
Der gives derfor ikke tilladelse til  

 omlægning i indkomstår, hvor der foreligger ekstraordinære forhold, herunder  

 ekstraordinær sammensætning af indtægter og udgifter.
Klagerens nuværende  

 regnskabsår med afslutning 31. maj anvendes af landbrug med den begrundelse,  

 at  

 der på det tidspunkt er et minimum af indhøstede beholdninger, og at man  

 dermed  

 lettere og mere korrekt kan opgøre det skattepligtige resultat.
Da  

 overskudandele fra slagteri først bliver endelig fastsat på  

 generalforsamlingen  

 efter regnskabsårets udløb, vil det ikke skattemæssigt indgå i samme  

 indkomstår  

 for klageren som for slagteriet.
Udbetaling af EU-hektarstøtte starter først  

 i  

 november måned.
Da beskatningen sker i udbetalingsåret vil beskatningen heraf  

 først ske året efter høståret, hvis regnskabsåret slutter 30. september.
Ved  

 valg af regnskabsår er det rigtigt, at det er mest hensigtsmæssigt, at  

 momsterminerne følges.
Da det ikke er noget nyt, at klagerens  

 momsangivelsesperioder  

 ikke følger regnskabsperioden, anses dette for at være af mindre betydning.  

 En  

 regnskabs-omlægning til 1. oktober - 30. september kan give en mindre  

 retvisende skatteopgørelse, end det nuværende 1. juni - 31. maj regnskabsår.  

 Tilladelse til at ændre regnskabsår bør alene gives, når anmodningen er  

 begrundet i forhold, der gør opgørelse af skatteregnskabet mere  

 hensigtsmæssigt.
Ønsket om at udarbejde et  

 driftsøkonomisk regnskab med et andet statustidspunkt anses ikke i sig selv  

 for  

 at være begrundelse for at ændre skattemæssigt regnskabsår.
Klagerens  

 ansøgning  

 om omlægning af regnskabsår kan derfor ikke imødekommes.
Der er henvist til  

 kildeskatteloven § 22, stk. 2 samt sagsudlægningsbekendtgørelsen.
Skattemyndigheden har  

 efterfølgende i en udtalelse til klagen anført, at tilladelse til omlægning  

 af  

 indkomstår hovedsageligt støtter sig på praksis, idet kildeskatteloven samt  

 Told- og Skattestyrelsens Ligningsvejledning ikke giver nogen nærmere  

 retningslinier for, hvornår der skal gives tilladelse til at omlægge  

 regnskabsåret.
Ligningsvejledningen har tidligere henvist til  

 "Helkett". Afgørelsen er truffet på grundlag af hidtil praksis på  

 området, der blandt andet fremgår af Helkett 15. udgave, side 126.  

 Skattemyndigheden mener ikke, at omlægningen kan begrundes af driftsmæssige  

 hensyn, hvorfor en omlægning af regnskabsåret kun bør tillades, hvis det  

 brudte  

 regnskabsår ønskes ændret til kalenderårsregnskab med de fordele dette  

 indebærer nu og for fremtiden.
Klagerens påstand og argumenter Klagerens repræsentant har  

 fremsat påstand om, at klageren tillades at omlægge regnskabsåret således, at  

 indkomståret 2005 dækker perioden fra 1. juni 2004 til den 30. september  

 2005.  

 Til støtte herfor har repræsentanten anført, at anmodningen både har en  

 driftsøkonomisk og skattemæssig begrundelse.
Klageren har en  

 landbrugsproduktion med levering af ca. 37.000 slagtesvin, samt et markbrug  

 på  

 ca. 500 ha.
Af driftsøkonomiske årsager ønskes et regnskab, der har  

 afslutning  

 umiddelbart efter høst, samt at regnskabet følger slagteriåret med status  

 30/9.  

 Klageren ønsker således hurtigst muligt at få en årsrapport over resultatet  

 for  

 driftsåret, der naturligt går fra efteråret, hvor marken forberedes til næste  

 års afgrøde er høstet.
Klagerens høstudbytte bliver indvejet i forbindelse  

 med  

 høsten, således at han hurtigt kender høstresultatet.
Når landbrugere  

 tidligere  

 havde sommerregnskab skyldes det primært, at høsten først blev vejet i  

 forbindelse med salget, hvorfor man ønskede mindst mulige beholdninger ved  

 regnskabsårets udløb for at sikre sig et korrekt og retvisende regnskab.  

 Denne  

 problemstilling eksisterer ikke i samme omfang i dag, da landbrugeren kender  

 høstudbyttet  

 nøje på høsttidspunktet.
Hvis  

 klageren tillades regnskabsomlægning vil der ske periodisering af  

 efterbetaling  

 fra slagteri samt hektartilskud, således at beløbene indtægtsføres og  

 medtages  

 som tilgodehavender.
På den måde sikres, at alle relevante tal, der vedrører  

 aktuel høst- og slagteriår medregnes i det driftsøkonomiske resultat.
Den  

 regnskabsmæssige hensigtsmæssighed i forhold til momsopgørelsen øges  

 endvidere  

 ved at regnskabsåret efter omlægning følger kvartalet.
Hensynet til revisorens  

 arbejde kan i sig selv være en begrundelse for omlægning af regnskabsår, jf.  

 punkt 2.2.5 i Tom Anchers artikel fra 1979 om forskudt regnskabsår.
Tom  

 Ancher  

 var ansat i Statsskattedirektoratet.
Ved regnskabsår 1/10  30/9 kan  

 regnskabskontoret udarbejde regnskabet inden nytår, således at kontorets  

 travleste periode i foråret undgås.
Kalenderårsregnskab ønskes ikke af hensyn  

 til dels revisorens arbejde, dels landmandens mulighed for at få regnskabet  

 kort tid efter regnskabsårets udløb.
Repræsentanten har oplyst, at der ikke  

 har  

 været nogen ekstraordinære forhold i perioden fra 1. juni 2004 til den 30.  

 september 2005. Der er kun sket opførsel af en bygning.
Landsskatterettens bemærkninger og begrundelse Det lægges til grund, at der  

 som oplyst ikke har været nogen ekstraordinære indkomstforhold i perioden fra  

 1. juni 2004 til den 30. september 2005, der kan medføre at en  

 regnskabsomlægning bør udskydes til en senere periode.
I henhold til  

 kildeskattelovens § 22, stk. 2, er indkomståret det kalenderår, der går forud  

 for den endelige ligning.
Består skattepligten kun i en del af et år, er  

 indkomståret det nævnte tidsrum.
Told- og skatteforvaltningen (før 1.  

 november  

 2005 skatteministeren  delegeret til den kommunale skattemyndighed, jf.  

 § 10 i  

 bekendtgørelse nr. 520 af 25. juni 2002 om myndighedsinddeling og  

 sagsudlægning) kan tillade, at en skattepligtig, der fremsætter begæring  

 herom,  

 anvender et andet indkomstår end kalenderåret.
Det således valgte indkomstår  

 kan ikke senere fraviges uden tilladelse fra told- og skatteforvaltningen.  

 Det  

 er en betingelse for godkendelse af et indkomstår, der afviger fra  

 kalenderåret, at det begynder den første i en måned.
Klageren har tidligere i  

 henhold til praksis vedrørende landbrugere fået tilladelse til at omlægge  

 regnskabsåret  

 til sommerregnskab, idet beholdningerne for virksomheder med markbrug er  

 mindst  

 om sommeren.
Landbrugsvirksomheden havde tidligere udelukkende markbrug, men  

 virksomheden har nu også produktion af ca. 37.000 slagtesvin.
Virksomhedens  

 høstudbytte indvejes tilmed i forbindelse med høsten, hvorfor der ikke  

 længere  

 er åbenbare fordele ved det nuværende regnskabsår.
Klagerens nuværende  

 sommerregnskabsår er ikke er sammenfaldende med nogen af momsopgørelserne,  

 der  

 udarbejdes for hvert kvartal.
Klagerens  

 formål med den ønskede regnskabsomlægning kan lige så vel opfyldes ved et  

 regnskabsår med status den 31. december som ved statustidspunkt den 30.  

 september.
Ved et kalenderårsregnskab sker der tilpasning til  

 momsopgørelserne,  

 og hensynet til at få efterbetaling af hektartilskud og slagterafregninger  

 indpasset i årsregnskabet tilgodeses, idet afregningerne er modtaget inden  

 den  

 31. december.
Hensynet til landbrugsrådgivningens arbejdsbyrde efter  

 kalenderårets udløb, samt klagerens mulighed for at få regnskabet kort tid  

 efter regnskabsårets udløb, taler ikke i tilstrækkelig grad for fravigelse af  

 udgangspunktet om kalenderårsregnskab, jf. kildeskattelovens § 22, stk. 2.  

 Den  

 påklagede afgørelse stadfæstes derfor.
