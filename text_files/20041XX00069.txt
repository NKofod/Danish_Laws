Skriftlig fremsættelse (28. oktober 2004) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
 Forslag til lov om  

 ændring af lov om aktindsigt i miljøoplysninger ( Gennemførelse af direktiv  

 vedr. Århus-konventionen).
(Lovforslag nr.
L 60).
 Formålet med lovforslaget er at justere den gældende  

 lovgivning om aktindsigt i miljøoplysninger, således at de danske regler  

 bringes i overensstemmelse med Europa-Parlamentes og Rådets direktiv 2003/4/  

 EF  

 af 28. januar 2003 om offentlig adgang til miljøoplysninger og om ophævelse  

 af  

 Rådets direktiv 90/313/EØF.
 Direktivet gennemfører dele af Århus-konventionens  

 bestemmelser om adgang til oplysninger, offentlig deltagelse i  

 beslutningsprocesser samt adgang til klage og domstolsprøvelse på  

 miljøområdet.  

 Danmark har ved lov nr. 447 af 31. maj 2000 gennemført konventionen i dansk  

 ret  

 og tiltrådte konventionen den 29. december 2000.
Direktivet er imidlertid ikke kun en ordret implementering  

 af konventionen, men supplerer og fortolker denne.
Konsekvensen er, at  

 direktivet ikke på alle punkter svarer til den danske implementering af  

 konventionen.
På baggrund af direktivet foreslås, at myndighederne i hver  

 enkel sag om aktindsigt i miljøoplysninger skal afveje de offentlige  

 interesser, der varetages ved udlevering overfor de interesser, der varetages  

 ved af afslå udlevering.
Myndighederne skal også fortolke undtagelser fra  

 adgangen til aktindsigten restriktivt under hensyn til samfundets interesse  

 i,  

 at miljøoplysningerne offentliggøres.
I tilknytning hertil, foreslås en  

 samtykkeregel  

 om statistikoplysninger ændret til en høringsregel.  

 Endvidere lægger lovforslaget op til en udvidet  

 adgang til aktindsigt i oplysninger om emissioner til miljøet.
 Og på baggrund af direktivet foreslås også en række formelle  

 regler om aktindsigt, som ikke modsvares af gældende danske regler.
Lovforslaget lægger endelig op til nye generelle  

 bestemmelser om miljøoplysningers kvalitet og myndighedernes aktive  

 formidling  

 af miljøoplysninger, navnlig elektronisk.
I den forbindelse foreslås en  

 bemyndigelse, som forventes udnyttet til at fastsætte regler om  

 myndighedernes  

 aktive formidlingspligt af miljøoplysninger på miljøområdet.
 Idet der i øvrigt henvises til lovforslaget med  

 bemærkninger, anbefaler jeg det til Folketingets velvillige behandling.
