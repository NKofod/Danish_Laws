 Ved kongelig resolution af 3. juli 1970 er biskopperne bemyndiget til  

 efter forudgående forhandling med vedkommende menighedsråd hver for sit stift  

 at træffe bestemmelse om lempelser i de gældende regler om ringning og  

 kimning med kirkeklokker i tilfælde, hvor hensynet til beboerne i kirkens  

 nærhed skønnes at tale derfor.
 Hvilket herved meddeles til efterretning.
 Man vedlægger til orientering afskrift af en af ministeriets konsulent i  

 sager vedrørende kirkeklokker, organist Hans Nyholm, udarbejdet redegørelse  

 af 9. september 1967, idet man for så vidt angår det i redegørelsen anførte  

 om ændring af bestående og udførelse af nye klokkeanlæg iøvrigt henviser til  

 forskrifterne i det senere udsendte cirkulære af 15. juli 1969 om affattelse  

 af tilbud vedrørende levering og istandsættelse af kirkeklokker m.v.
 Det tilføjes, at den biskopperne meddelte bemyndigelse ikke omfatter  

 bestemmelser, som er eller måtte blive fastsat om ringning m.v. med  

 kirkeklokker i verdsligt øjemed, f.eks. ringning i anledning af mobilisering,  

 klemten til varsling om radioaktivt nedfald o.lign.
 Kirkeministeriet, den 9. juli 1970.
 P.M.V.
 E.B.
 Arne Truelsen.
