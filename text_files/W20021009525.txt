 Landsskatteretskendelse af 26. februar 2002 vedr. hæftelse  

 for told, afgifter og moms ved tyveri af container indeholdende cigaretter.
 Klagen vedrører spørgsmålet om Xs Havns hæftelse for told,  

 afgifter og moms på i alt 8.006.510 kr. i forbindelse med, at en container  

 indeholdende cigaretter er bortkommet fra X Frihavn.
 Det er oplyst, at frihavnen er en del af X Havns havneområde.  

 Fra den 1. juli 1979 og frem til den 1. januar 1997 blev frihavnen drevet  

 gennem et datterselskab til X Havn, B A/S, der havde koncession på driften,  

 jf.  

 bekendtgørelse nr. 144 af 31. marts 1980. Med virkning fra 1. januar 1997  

 trådte dette selskab i frivillig likvidation således, at X Havn herefter  

 overtog B A/Ss rettigheder og forpligtelser.
 Af det indledende afsnit i bekendtgørelse af koncession for B  

 A/S til i frihavnen at udøve frihavnsvirksomhed, der fortsat er gældende,  

 fremgår følgende:
 Virksomheden omfatter opførelse og drift af pakhuse, skure samt  

 andre bygninger, opstilling og drift af kraner og andet laste- og  

 lossemateriale, anlæg og drift af jernbanespor og befæstelse m.v. af kajgader  

 og pladser til godsoplægning og transport samt udførelse af alt arbejde med  

 hensyn til losning og lastning om bord og i land, derunder alt arbejde i  

 forbindelse med ind- og udlevering til og fra selskabets pakhuse og pladser.
 Frihavnens område betragtes med hensyn til told og afgifter som  

 udland.
Varer, der fra frihavnen indføres til toldområdet, omfattes af  

 de gældende told- og afgiftslove. Det fremgår samtidig af den nævnte bekendtgørelses § 7, at:
 Enhver er berettiget til mod erlæggelse af de fastsatte  

 afgifter og under iagttagelse af de gældende reglementer at benytte  

 frihavnen.
Frihavnsselskabet skal tilstede, at varer, der henligger i  

 frihavnen på lejede pladser eller i lejede rum uden at være optaget på  

 selskabets lagre, bearbejdes af dem, der har rådighed over varerne eller af  

 repræsentanter for disse  Det er endvidere oplyst, at der ved skrivelse af 13. august 1992  

 blev givet B A/S tilladelse til at drive lager i frihavnen.
Tilladelsen blev  

 bl.a. betinget af:
- at der føres et af de statslige told- og skattemyndigheder  

 godkendt lagerregnskab, og - at der svares told og/eller afgifter af varer, der måtte blive  

 i manko. Det er yderligere oplyst, at toldcenteret i 1999 har udarbejdet  

 en rapport om forholdene i frihavnen.
Af denne fremgår det bl.a. under afsnit  

 5.1.1. om det legale grundlag for X Havn, at:
X Havn har en bevilling til at drive lagervirksomhed, og af  

 denne bevilling fremgår det, hvilket regnskab de skal føre.
Bevillingen  

 gælder  

 for al lagervirksomhed, X Havn fører i frihavnen, såvel stykgods som  

 containere, hvis der foregår en direkte oplagring af godset. Det er herefter anført, hvilke krav, der stilles til det  

 regnskab, der skal føres.
 Herefter fremgår det, at:
 Da X Havns aktiviteter omfatter såvel oplagring af stykgods og  

 trailere som containere, skal virksomheden føre selvstændig lagerregnskab for  

 hver enkelt aktivitet, således at der for både stykgods, trailere og  

 containere  

 fremkommer et regnskab, der opfylder ovenstående bestemmelser.
Dog skal X Havn ikke føre det detaljerede regnskab efter Rådets  

 forordning 2913/92 artikel 176, stk. 1, og Kommissionens forordning 2454,  

 artikel 817, stk. 3, for så vidt angår containere og andre varer, der kun er  

 under kortvarig oplagring efter omladning.
Således følger det af  

 Toldkodeks  

 artikel 176, stk. 2, at I tilfælde af omladning af varer i en frizone  

 holdes  

 de dertil hørende dokumenter til rådighed for toldmyndighederne.
Kortvarig  

 oplagring af varer i forbindelse med en sådan omladning anses for at udgøre  

 en  

 del af omladningen. Ved X Havns containerterminal ankommer/afgår dagligt containere  

 med skib med henblik på videreudskibning eller videretransport med bane eller  

 pr. lastvogn.
Disse containere losser/laster X Havn og placerer dem på deres  

 areal i frihavnen for senere på dagen eller et par dage senere at sende dem  

 ud  

 af frihavnen igen.
I gennemsnit står en container 2-3 dage i frihavnen, men  

 det  

 sker at containere først sendes videre eller afhentes efter flere uger eller  

 måneder.
Spørgsmålet er, hvornår X Havn har pligt til at føre et  

 detaljeret regnskab over de enkelte containere, det vil sige, hvad der  

 forstås ved  

 kortvarig oplagring.
Af bemærkningerne til Toldkodeks  

 Zollkodex  mit  

 Durchführungsverordnung und Zollbefreiungsverordnung von professor Dr.
Peter  

 Witte, fremgår det at kortvarig oplagring er en kortvarig  

 oplagring i  

 forbindelse med omladning af varer.
Det vil sige, at så længe hovedformålet  

 er  

 omladning og ikke oplagring, vil en kortvarig oplagring kunne sidestilles med  

 en omladning, og derved være medtaget under undtagelsen i Artikel 176, stk.  

 2.  

 Dog er Dr.
Peter Witte af den opfattelse, at oplagringen ikke bør strække sig  

 ud over 3 dage.
Denne antagelse er dog ikke entydig i Europa, idet en længere  

 oplagring i praksis vil kunne falde ind under artikel 176, stk. 2, jf.  

 Dorsch/Lichtenberg.
Det vil sige, at de forskellige medlemslande fortolker  

 udtrykket  

 kortvarig oplagring forskelligt.
Der er således et behov for at definere, hvornår X Havn skal  

 føre regnskab over containerne.
I dag har X Havn den politik, at en container  

 kan stå på deres areal i forbindelse med omladning i 5 dage, hvorefter der  

 vil  

 blive opkrævet leje.
Denne grænse på 5 dage vil umiddelbart være i  

 overensstemmelse med reglerne i Kodeks, ud fra ovenstående  

 fortolkningsbidrag.
Konklusionen må derfor være, at X Havn er pligtig til at føre  

 det detaljerede regnskab efter artikel 176, stk. 1 i Toldkodeks, når varer  

 opholder sig længere end 5 dage i X Havns varetægt, også når oplagringen er i  

 forbindelse med omladning. Af rapporten fremgår videre under afsnit 5.1.5 om håndtering,  

 udgående varer følgende:
 Proceduren for håndtering af containere i X Havns varetægt er  

 som følger:
Ankomst til Checkpoint Når containeren ankommer til checkpoint, skal vognmanden  

 forevise ladeseddel og oplyse linienummeret på det skib, containeren skal  

 udføres på.
Herefter bliver containeren registreret i X Havns edb-system.
Der  

 bliver angivet vægt, indhold, speditør, størrelse, linieagent og ejerforhold.  

 Samtidig kontrolleres containeren for skader.
Vognmanden får en kopi af  

 registreringen, og containeren bliver af systemet tildelt en placering på  

 containerpladsen.
Ved indlevering af reefercontainere registreres hvilken  

 temperatur, disse skal have.
Hvis det ikke fremgår nogen steder, modtages  

 containeren ikke.
Mens containeren er i X Havns varetægt, kontrolleres  

 temperaturen 3 gange i døgnet.
Opmagasinering Containeren henstår på containerpladsen, indtil afskibningen  

 finder sted.
Såfremt containeren flyttes rundt på pladsen af movere inden  

 afskibningen, registreres dette på computerterminalen i moverens kabine.  

 Terminalen har direkte forbindelse til X Havns edb-system, så containerens  

 nye  

 placeringsnummer bliver registreret med det samme.
De fleste containere til  

 udførsel bliver dog afskibet samme dag, som de bliver indleveret.
Afskibning Ved afskibningen hentes containerne af movere i henhold til  

 skibets ladeliste.
Det er skibsformanden, der dirigerer, hvilken rækkefølge  

 containere skal afhentes i (under hensyntagen til placering i skib  

 mv.). Det er herudover oplyst, at X Havn i frihavnen den 14. maj 1999  

 modtog en container fra C indeholdende 6.010.000 stk. cigaretter.
Containeren  

 blev transporteret med D.
Ved ankomsten til frihavnen blev ladesedlen  

 underskrevet af en person fra frihavnen samt afstemplet af personale fra  

 toldcentret.
Det fremgår af havnens computersystem, at containeren blev  

 registeret  

 og herved fik en plads på frihavnens lager.
Det er oplyst, at containeren  

 blev  

 anbragt i en containerbane under åben himmel, der normalt benyttes til  

 henstilling af containere med henblik på snarlig afskibning.
Da containeren den 15. maj 1999 skulle videre med skib, var den  

 forsvundet fra frihavnen.
Containeren er senere fundet uden cigaretter i Y.  

 Tyvene er efterfølgende blev anholdt og dømt for tyveriet.
En af X Havns  

 havnearbejdere er ligeledes blevet anholdt og dømt for medvirken til  

 tyveriet.  

 I denne forbindelse er der i sagen fremlagt dom afsagt af byretten den 3.  

 februar 2000 samt retsbogsudskrifter af henholdsvis den 2. september 1999 og  

 31. januar 2000.
Af dom af 3. februar 2000 er tiltalte bl.a. fundet skyldig i  

 tyveri efter straffelovens § 276, jf. § 286 ved den 14. maj 1999 midt på  

 dagen  

 i forening med 2 navngivne personer og en eller flere uidentificerede  

 personer,  

 i X Frihavn at have stjålet en 40-fods-container indeholdende 6.010.000 stk.  

 cigaretter samt diverse reklamevarer til en samlet afgiftsberigtiget værdi af  

 ikke under 9.165.250 kr.
Det fremgår ligeledes af dommen, at tiltalte er  

 fundet  

 skyldig i indsmugling af særlig grov karakter efter straffelovens § 298, 2.  

 led, jf. toldlovens § 73, stk. 2, smh. med stk. 1, nr. 1, ved med forsæt til  

 at  

 undgå betaling af told og afgifter at have fraført X Frihavn 6.010.000 stk.  

 cigaretter uden angivelse over for told- og skattemyndighederne, hvorved den  

 danske statskasse blev unddraget told og afgifter for et samlet beløb på  

 7.839.057,86 kr.
 Toldcentret har ved den påklagede afgørelse fundet, at X Havn må  

 anses for at hæfte for betalingen af told og tobaksafgifter samt moms på i  

 alt  

 8.006.510 kr., der ved de omhandlede varers forsvinden herved er unddraget  

 statskassen.
 Toldcentret har som hjemmel for opkrævningen af told, afgifter  

 og moms henvist til Rådets forordning (EØF) nr. 2913/92 af 12. oktober 1992  

 om  

 indførsel af en EF-toldkodeks art. 205, stk. 3, 2. afsnit, virksomhedens  

 tilladelse af 13. august 1992 til at drive frihavnslager samt bekendtgørelse  

 nr. 467 af 15. juni 1999 om toldbehandling § 79 og 80. Toldcentret har  

 herudover henvist til tobaksafgiftslovens § 31, stk. 2, og momslovens § 12.
Toldcentret har som begrundelse for sin afgørelse henvist til,  

 at det væsentligste for toldcentret er, at der altid er nogen, der hæfter for  

 told og afgifter mv.
I dette tilfælde var afsenderen frigjort for hæftelsen,  

 da  

 varerne blev overladt til X Havn og toldmyndighederne havde stemplet  

 papirerne,  

 hvorefter der alene var X Havn tilbage, der kunne hæfte for afgifterne.
Toldcentret har for så vidt angår toldskylden særligt anført, at  

 der er opstået toldskyld efter toldkodeksens art. 205, stk. 3, 2. afsnit, der  

 er subsidiær i forhold til 1. afsnit.
Imidlertid er toldskylden opstået  

 allerede på det tidspunkt, hvor de omhandlede varer blev fraført frihavnen,  

 og  

 det er herefter underordnet, om man efterfølgende har fundet tyvene og senere  

 fået disse dømt, idet der alene kan blive tale om et regreskrav fra X Havns  

 side imod tyvene.
Toldkodeksens art. 202, og art. 205, stk. 3, 1. afsnit,  

 finder derfor ikke anvendelse, ligesom toldkodeksens art. 233, om ophør af  

 toldskyld ikke omfatter tilfælde, hvor varerne er forsvundet ved tyveri,  

 hvorfor toldskylden efter denne bestemmelse ikke kan være ophørt.
Det må  

 derfor  

 være toldkodeksens art. 205, stk. 3, 2. afsnit, der er gældende i sagen.
Toldcentret har samtidig anført, at de omhandlede cigaretter er  

 blevet opbevaret af X Havn, og at havnen derfor har haft varerne i sin  

 besiddelse, uanset om der i øvrigt er sket en kortvarig eller længerevarende  

 oplagring.
Den sondring, som klagerens advokat har anlagt, mellem kortvarig  

 oplagring i forbindelse med omladning og længerevarende oplagring har ikke  

 nogen hjemmel i lovgivningen.
Det fremgår samtidig klart af lovgivningen, at  

 den, der har haft varerne i sin besiddelse, hæfter for told og afgifter m.v.,  

 hvorfor Grundlovens krav til lovhjemmel i § 43 er opfyldt.
Ordet  

 besiddelse  

 skal ikke kun forstås som ejerskab.
Blot det, at man har haft rådighed over  

 varerne, er tilstrækkeligt til, at man er omfattet.
Der er således ikke noget  

 grundlag for at fortolke ordet besiddelse i lovgivningen,  

 herunder i  

 toldkodeksen, indskrænkende.
Toldcentret har i øvrigt til støtte for sin afgørelse henvist  

 til dom afsagt af Vestre Landsrets 11. afdeling, den 5. oktober 2001 (Sag nr.  

 B-2553-99). I denne sag har Landsretten afgjort, at en agent, der håndterede  

 et  

 parti cigaretter til omladning på et skib i Århus Havn med henblik på  

 afskibning til Letland, hæftede for de på varerne hvilende told- og  

 afgiftsbeløb, da partiet blev stjålet, mens det stod på havnen.
Af  

 afgørelsen,  

 særligt 2. præmis fremgår det, at Landsretten har lagt til grund, at agenten  

 har udøvet en så konkret rådighed over containerne og på en sådan måde, at  

 agenten må anses for at hæfte for told og afgifter efter toldlovens § 39,  

 stk.  

 1, nr. 3. Den i dommen nævnte situation må kunne sidestilles med nærværende  

 sag, idet X Havn på lignende måde, som agenten nævnt i dommen, har haft  

 rådighed over varerne.
Toldcentret har endelig oplyst, at udregningen af afgifterne er  

 foretaget på baggrund af antallet af forsvundne cigaretter samt deres  

 toldværdi  

 og detailpris pr. stk.
Toldværdien er et gennemsnit af eksportværdien for  

 Danmarks cigareteksport i de første tre kvartaler af 1997, og som er hentet  

 fra  

 Danmarks Statistik.
Detailprisen pr. stk. er hentet fra detailprisliste  

 oplyst  

 af C, som var gældende fra 4. maj 1999. Toldcentret har for så vidt angår  

 cigaretafgiftsberegningen henvist til lovbekendtgørelse nr. 635 af 21. august  

 1998 om tobaksafgifter § 1, stk. 1A.
 Toldcentret har ved skrivelse af 3. februar 2000 korrigeret  

 kravet til 7.839.057,86 kr., idet den oprindelig beregnede toldværdi var  

 beregnet ud fra 1998-værdien, og ikke den korrekte 1999-toldværdi.
 Virksomhedens advokat har over for Landsskatteretten nedlagt  

 påstand om, at der ikke påhviler X Havn nogen hæftelse for de af toldcentret  

 opkrævede told- og afgiftsbeløb.
For så vidt angår opkrævningen af told er der til støtte herfor  

 principalt gjort gældende, at artikel 202 i toldkodeksen finder anvendelse i  

 nærværende sag.
Det fremgår af artikel 202, at toldskyld ved indførsel  

 opstår,  

 når en importafgiftspligtig vare, der er anbragt i frizone eller frilager,  

 føres ind i en anden del af toldområdet på en ikke forskriftsmæssig måde.  

 Denne  

 bestemmelse må blandt andet kunne finde anvendelse i en situation som den  

 aktuelle, idet tyveriet og transporten til Y er at betragte som indførsel i  

 en  

 anden del af toldområdet på en ikke forskriftsmæssig måde.
 Debitor er i medfør af toldkodeksens artikel 202, stk. 3  

 følgende:
den person, der på ikke forskriftsmæssig måde har ført den  

 pågældende vare ind i Fællesskabets toldområde de personer, der har medvirket til denne indførsel, og som  

 vidste eller med rimelighed burde have vidst, at det foregik på ikke  

 forskriftsmæssig måde samt de personer, der har erhvervet eller opbevaret den  

 pågældende vare, og som på det tidspunkt, hvor de erhvervede eller modtog  

 varen, vidste eller burde have vidst, at det drejede sig om en vare, der var  

 indført på ikke forskriftsmæssig måde.
 Advokaten har gjort gældende, at efter denne bestemmelse er det  

 således de dømte gerningsmænd, der er debitorer i forhold til toldskylden.  

 Når  

 gerningsmændene til tyveriet er debitorer for toldskylden i henhold til  

 artikel  

 202, stk. 3, kan X Havn ikke tillige være debitor for toldskylden.
Det er subsidiært gjort gældende, at såfremt Landsskatteretten  

 måtte finde, at toldkodeksens art 202, ikke kan finde anvendelse, må det være  

 toldkodeksens artikel 205, stk. 3, 1. afsnit og ikke artikel 205, stk. 3, 2.  

 afsnit, der finder anvendelse.
Det er hertil anført, at art. 205, stk. 3, 2.  

 afsnit kun finder anvendelse, hvis det ikke er muligt at anvende bestemmelsen  

 i  

 artikel 205, stk. 3, 1. afsnit om, at debitor er den person, der har forbrugt  

 eller anvendt varen, samt de personer, der har medvirket til dette forbrug  

 eller anvendelse, og som vidste eller med rimelighed burde have vidst, at  

 dette  

 forbrug eller denne anvendelse fandt sted på andre betingelser end dem, der  

 følger af gældende forskrifter.
 Advokaten har hertil anført, at der må antages at foreligge  

 forbrug, når varerne retsstridigt er unddraget de gældende toldmæssige  

 forpligtelser, og da gerningsmændene er udpeget og dømt, er det i den  

 konkrete  

 sag muligt at anvende artikel 205, stk. 3, 1. afsnit, og dermed at betragte  

 gerningsmændene som debitorer.
Advokaten har mere subsidiært gjort gældende, at såfremt  

 Landsskatteretten måtte finde, at toldkodeksens artikel 205, stk. 3, 1.  

 afsnit,  

 ikke finder anvendelse, men det derimod må være 2. afsnit, har X Havn ikke  

 haft  

 varerne i sin besiddelse i den nævnte bestemmelses forstand.
Af bestemmelsen  

 fremgår det, at når toldmyndighederne i tilfælde af varernes forsvinden anser  

 dem for at være forbrugt eller anvendt i frizonen eller frilageret, og er det  

 ikke muligt at anvende første afsnit, skal toldskylden betales af den person,  

 der så vidt myndighederne ved, sidst var i besiddelse af varerne.
Det er i denne forbindelse anført, at toldkodeksen ikke  

 definerer begrebet besiddelse, og at begrebet benyttes ikke i  

 andre af  

 bestemmelserne om toldskyld.
Toldkodeksens artikel 202, taler om de  

 personer,  

 der har erhvervet eller opbevaret den pågældende vare, .
Samme  

 formulering  

 benyttes i toldkodeksens artikel 203. På baggrund heraf har advokatens  

 anført,  

 at det er nærliggende at antage, at besiddelse er et andet og  

 snævrere begreb  

 end opbevaring.
At begrebet besiddelse må fortolkes  

 indskrænkende,  

 understøttes efter advokatens opfattelse tillige af de engelske, tyske og  

 franske versioner af toldkodeksen artikel 205, der forudsætter en vis  

 ejermæssig råderet over de pågældende varer.
Det er i denne forbindelse anført, at man af den engelske  

 version af toldkodeksens artikel 205, kan læse, at betingelsen er   to  

 have  

 been in possession of the goods.
Ifølge Longman  

 Dictionary of English language and culture,  

 2. udgave 1998, betyder in possession: the state of having,  

 holding or  

 owning something; ownership Endvidere kan man af den franske version af toldkodeksens  

 artikel 205, læse, at betingelsen er  .á la connaissance de ces  

 authorités,  

 état en possession des marchandises..
Ifølge Robert Methodique  

 Dictionaire  

 méthodique du francais actuel, udgave fra 1989, forklares en  

 possession med:  

 Entrer en possession d´un appartement.  

 Avoir des biens en sa possession.
 Af den tyske version af toldkodeksen artikel 205, fremgår det,  

 at den person, der er betalingspligtig er den person, der als letzte im  

 Besitz  

 der Waren war.  

 Af Deutsches  

 Wörterbuch, 1974, fremgår det, at im Besitz betyder  

 Gebrauchs- und  

 Nutzungsrecht man hat; alles; worüber man (begrentzt) verfügen darf.
Advokaten har heraf udledt, at besiddelseskravet i artikel 205,  

 stk. 3, 2. afsnit, må forstås således, at den, der sidst har været ejer af  

 varerne, hæfter for tolden.
I denne forbindelse har X Havn ikke på noget  

 tidspunkt været i besiddelse af varerne, ligesom havnen ikke har haft nogen  

 beføjelser til at disponere over den omhandlede container, bortset fra den  

 havnemæssige håndtering, der var nødvendig i forbindelse med afskibningen.
Advokaten har endvidere henvist til bekendtgørelse af 31. marts  

 1980 om koncession for B A/S § 7, hvorefter enhver er berettiget til mod  

 erlæggelse af de fastsatte afgifter og under iagttagelse af den gældende  

 reglementer at benytte frihavnen.
Det er samtidig anført, at efter de nu  

 godkendte takstbestemmelser, må containere henstå pladslejefrit i op til 5  

 kalenderdage før afskibning.
Det er herefter gjort gældende, at virksomheden  

 ikke har haft mulighed for at kræve de pågældende varer fjernet eller at  

 opkræve betaling for, at varerne henstod på frihavnsområdet, hvorefter der  

 ikke  

 kan være tale om besiddelse.
Advokaten har i forbindelse med toldcentrets henvisning til § 79  

 og § 80 i bekendtgørelse nr. 467 af 15. juni 1999 kapitel 7 anført, at denne  

 bestemmelse  

 omhandler hæftelsen for de virksomheder, der indfører højt beskattede varer  

 til  

 X Frihavn, i de tilfælde, hvor varerne ikke tilføres med skib, og oplosses af  

 B  

 A/S, og opbevares under dets varetægt.
Dette fremgår af bekendtgørelsens §  

 79,  

 stk. 1. De pågældende bestemmelser fastsætter således regler for de  

 virksomheder, der opererer i frihavnen, men regulerer ikke selve havnens  

 forhold.
For så vidt angår toldcentrets henvisning til frihavnens  

 tilladelse af 13. august 1992 er det anført, at hæftelsen heri svarer til den  

 hæftelse, der er fastsat i § 80 i bekendtgørelse om toldbehandling.
Hæftelsen  

 tager således udelukkende sigte på den situation, hvor der sker en egentlig  

 oplagring af varer efter anmodning fra den enkelte kunde, og hvor frihavnen  

 modtager  

 betaling for denne oplagring.
Henset til, at der i det foreliggende tilfælde  

 ikke er tale om varer, som frihavnen mod betaling opbevarer for den enkelte  

 kunde, men derimod om varer, der som led i den almindelige havnedrift henstår  

 på frihavnens arealer, og hvor frihavnen i henhold til koncessionen til at  

 drive virksomhed, er forpligtet til at modtage de pågældende varer, findes  

 der  

 heller ikke på grundlag af tilladelsen af 13. august 1992 at kunne statueres  

 nogen hæftelse for X Havn.
Advokaten har for så vidt angår tobaksafgiften anført, at i  

 henhold til tobaksafgiftslovens § 29, stk. 1, nr. 3, svares der ikke afgift  

 af  

 varer, der udføres til steder uden for EF.
I henhold til samme lovs § 34,  

 sidestilles X Frihavn med steder uden for EF.
Advokaten har herefter anført,  

 at  

 de tobaksvarer, der er omfattet af afgørelsen på tidspunktet for tyveriet  

 ikke  

 var tobaksafgiftspligtige, og der findes ikke at være hjemmel til at lade X  

 Havn hæfte for den afgift, der muligvis efterfølgende skulle svares i  

 tilfælde  

 af, at cigaretterne blev indført i Danmark eller et andet EU-land.
Det er endvidere anført, at tobaksvarerne under alle  

 omstændigheder ikke kan anses at have været i X Havns besiddelse som  

 beskrevet  

 i tobaksafgiftslovens § 31, stk. 2, der må fortolkes i overensstemmelse med  

 toldkodeksens art. 205, idet den danske regel må fortolkes ud fra et  

 EU-konformt fortolkningsprincip.
For så vidt angår tobaksafgiftslovens § 31,  

 stk. 3, fremgår det af denne bestemmelse, at afgiftspligten for den  

 virksomhed,  

 der har tilført varer til frihavnen, først bortfalder, når varerne er  

 overgået  

 til varemodtageren.
Det er således vareafsenderen og ikke X Havn, der bærer  

 den  

 fulde risiko for varerne, indtil disse er overgået til varemodtageren.
Da  

 varerne på tidspunktet for tyveriet ikke var overgået til varemodtageren, må  

 det være vareafsenderen, og ikke X Havn, der hæfter for tobaksafgiften,  

 hvilket  

 i øvrigt også syntes at have støtte i toldcentrets redegørelse til Told- og  

 Skattestyrelsen af 25/6-1999.
For så vidt angår momsen har advokaten gjort gældende, at det  

 fremgår af momslovens § 34, stk. 1, nr. 15, at levering af varer til  

 oplæggelse  

 i X Frihavn er fritaget for afgift.
X Havn er i denne forbindelse ikke  

 ansvarlig for efterfølgende dispositioner, som eventuelt måtte udløse  

 momspligt.
Det fremgår videre af momslovens § 46, stk. 1, nr. 3, at den  

 betalingspligtige person for varer, der fraføres frihavnen, er den person,  

 der  

 foranlediger varen fraført.
Momslovens § 61, stk. 1, angiver, at  

 afgiftspligtige varer, der indføres fra steder udenfor EU, afregnes efter  

 reglerne i toldlovens kap. 4. I toldlovens § 39, stk. 1, er angivet hvilke  

 personer, der hæfter for told- og afgiftsbeløb.
I hvert af de tilfælde, der  

 opremses, er der tale om enten en faktisk råden over varer eller ejeren af  

 transportmidlet, i hvilket der transporteres uberigtigede varer.
Advokaten  

 har  

 dertil anført, at X Havn ikke findes at falde ind under disse  

 hæftelsesbestemmelser, ligesom momslovens § 12, som toldcentret har påberåbt,  

 ikke kan anvendes som hjemmelsgrundlag for havnens hæftelse, idet denne  

 bestemmelse alene fastslår afgiftspligtens indtræden, men ikke siger noget  

 om,  

 hvem afgiften påhviler.
Endelig har advokaten gjort gældende, at den af toldcentret  

 påberåbte dom fra Vestre Landsret ikke kan anvendes i nærværende sag.
Det  

 fremgår klart af Landsrettens afgørelse, 1. præmis, at hverken  

 tobaksafgiftslovens § 31, stk. 2, eller momslovens § 46, stk. 4, fandt  

 anvendelse.
Den pågældende linieagent var således ikke omfattet heraf, men  

 alene på baggrund af toldlovens § 39, stk. 1, nr. 3, blev agenten gjort  

 ansvarlig.
Imidlertid kan X Havn ikke falde ind under nogle af de tilfælde,  

 der  

 er opremset i toldlovens § 39, ligesom agenten i dommen handlede som  

 rederiets  

 forlængede arm, mens X Havn ikke på nogen måde har virket i forlængelse af  

 vareafsenderen.
Man kan således ikke sidestille agenten i dommen med klageren  

 i  

 nærværende sag, hvorfor der ikke med baggrund i dommen er noget grundlag for  

 at  

 lade X Havn hæfte for told og afgifter.
Advokaten har i øvrigt oplyst, at den  

 pågældende dom er anket til Højesteret.
Sluttelig har advokaten anført, at det ikke kan nytte noget, at  

 toldmyndighederne blot har henvist til, at der altid er en, der skal hæfte  

 for  

 told og afgifter, når der ikke i den eksisterende lovgivning findes en klar  

 hjemmel, som må forudsættes efter Grundlovens § 43, for at kunne pålægge X  

 Havn  

 at hæfte for told og afgifter for de omhandlede varer.
Toldmyndighederne kan  

 ikke skabe et hjemmelsgrundlag blot ved at udvide fortolkningen af en række  

 begreber i lovgivningen, herunder i toldkodeksen.
 Told- og Skattestyrelsen har under sagens behandling udtalt, at  

 det fremgår af sagens materiale, at likvidationen af B A/S bl.a. skete med  

 henblik på, at X Havn kunne overtage samtlige af B A/S rettigheder og  

 forpligtigelser.  

 På dette grundlag må såvel driften af frihavnen som en del af X Havn, som  

 driften af frihavnsvirksomheden i toldmæssig henseende således i det hele  

 anses  

 at ske med klageren, som den forpligtede og den, der bl.a. i forhold til  

 Skatteministeriet hæfter for told og andre afgifter af uberigtigede varer,  

 som  

 ekspederes af klageren, som led i udøvelse af frihavnsvirksomheden.
Told- og Skattestyrelsen har videre anført, at det for  

 toldmyndighederne er afgørende, at der hele tiden er en fysisk eller juridisk  

 person, der hæfter for told og afgifter af uberigtigede varer, indtil varerne  

 enten told- og afgiftsberigtiges eller fx udføres af EU´s toldområde.
I den  

 foreliggende sag synes det afgørende at få fastslået, at C som brugeren af  

 proceduren for aktiv forædling, hæftede for de på varerne hvilende told- og  

 afgifter, indtil den told- og afgiftsmæssige hæftelse for denne virksomhed  

 ophørte ved toldmyndighedernes kvittering på ladeseddelen ved klagerens  

 modtagelse af varerne, og samtidige overtagelse af de på varerne hvilende  

 told  

 og afgifter.
Styrelsen har samtidig anført, at det er klageren, der har  

 kunnet  

 beslutte, hvorledes varerne skulle opbevares.
Hvorledes klageren i øvrigt,  

 men  

 forgæves måtte have søgt at sikre sig mod varernes bortkomst  og dermed  

 risikoen for aktualisering af hæftelsen, er ikke afgørende for, om kravet kan  

 rejses overfor klageren.
Det er efter styrelsens opfattelse uden betydning  

 for  

 hæftelsen, om klageren måtte have mulighed for at opkræve pakhusleje.
Endelig  

 ses sondringen mellem på den ene side en tidsmæssig kortvarig og på den anden  

 side en tidsmæssig længerevarende oplagring ikke at have nogen relevant  

 hjemmel  

 i den foreliggende lovgivning.
 Told- og Skattestyrelsen har herudover bl.a. anført, at  

 toldkodeksens art. 202, ikke er anvendelig i sagen, ligesom den omstændighed,  

 at der for så vidt angår det stedfundne tyveri eventuelt efterfølgende kan  

 opstå toldskyld på andet grundlag, ikke ændrer ved klagerens hæftelse.
Told- og Skattestyrelsen har yderligere for så vidt angår tobaksafgiften  

 anført, at denne afgift forfalder ved overgang til forbrug, og da tyveriet  

 har  

 fundet sted i Danmark, anses forbruget for at have fundet sted her i landet,  

 jf. tobaksafgiftslovens § 2. Efter tobaksafgiftslovens § 29, stk. 1, nr. 4  

 modsætningsvis, gives der ikke afgiftsfritagelse ved tyveri.
Samtidig fremgår  

 det af lovens § 31, stk. 1, at for betaling af afgift efter loven hæfter den,  

 der som ejer, forpagter eller lignende driver virksomheden for egen regning,  

 hvilket i denne sag er C.
Imidlertid er denne virksomhed frigjort for  

 hæftelsen  

 ved varernes ankomst til frihavnen og ved toldmyndighedernes afstempling,  

 hvorefter man må falde tilbage på lovens § 31, stk. 2, hvoraf det fremgår, at  

 for afgiftspligtige varer, der ikke er afgiftsberigtiget efter loven, og hvor  

 der ikke er sket registrering eller stillet sikkerhed, hæfter erhververen og  

 den, der er i besiddelse af varen.
 Landsskatteretten skal  

 udtale:
 I henhold til Rådets forordning (EØF) nr. 2913/92 om indførelse  

 af en EF-toldkodeks art. 167, stk. 1, kan medlemsstaterne på bestemte dele af  

 Fællesskabets toldområde oprette frizoner eller give tilladelse til  

 oprettelse  

 af frilagre.
 Efter toldkodeksens art. 171, stk. 1, kan varer opbevares i  

 frizoner og frilagre uden tidsbegrænsning.
Af toldkodeksen art. 176, stk. 1, fremgår det, at enhver person,  

 der udøver virksomhed i en frizone eller et frilager, det være sig oplagring,  

 bearbejdning, forarbejdning, salg eller køb af varer, skal i en af  

 toldmyndighederne godkendt form føre lagerregnskab.
Varerne skal, så snart de  

 ankommer til denne persons lokaler, bogføres i dette regnskab.
Regnskabet  

 skal  

 sætte toldmyndighederne i stand til at identificere varerne, og det skal vise  

 varebevægelserne.
Efter toldkodeksens art. 176, stk. 2, fremgår det, at i tilfælde  

 af omladning af varer i en frizone holdes de dertil hørende dokumenter til  

 rådighed for toldmyndighederne.
Kortvarig oplagring af varer i forbindelse  

 med  

 en sådan omladning anses for at være en del af omladningen.
 Af toldkodeksens art. 202, stk. 1 fremgår følgende:
Toldskyld ved indførsel opstår, når en importafgiftspligtig vare føres ind i Fællesskabets  

 toldområde på ikke forskriftsmæssig måde, eller hvis det drejer sig om en importafgiftspligtig vare, der er  

 anbragt i frizone eller frilager, når varen føres ind i en anden del af  

 toldområdet på ikke forskriftsmæssig måde. og videre af toldkodeksens art. 202, stk. 3 fremgår følgende:
 Debitorer er:
den person, der på ikke forskriftsmæssig måde har ført den  

 pågældende vare ind i Fællesskabets toldområde de personer, der har medvirket til denne indførsel, og som  

 vidste eller med rimelighed burde have vidst, at det foregik på ikke  

 forskriftsmæssig måde samt de personer, der har erhvervet eller opbevaret den  

 pågældende vare, og som på det tidspunkt, hvor de erhvervede eller modtog  

 varen, vidste eller med rimelighed burde have vidst, at det drejede sig om en  

 vare, der var ført ind på ikke forskriftsmæssig måde. Det fremgår herudover af toldkodeksens art. 205 følgende:
1. Toldskyld ved indførsel opstår, når en importafgiftspligtig vare forbruges eller anvendes i frizone  

 eller frilager på andre betingelser end dem, der følger af gældende  

 forskrifter.
 Forsvinder der varer, og kan denne forsvinden ikke begrundes  

 tilfredsstillende over for toldmyndighederne, kan disse anse varerne for  

 forbrugt eller anvendt i frizonen eller frilageret.
 2. Toldskylden opstår på det tidspunkt, hvor varen forbruges  

 eller anvendes for første gang på andre betingelser end dem, der følger af  

 gældende forskrifter.
 3. Debitor er den person, som har forbrugt eller anvendt varen,  

 samt de personer, der har medvirket til dette forbrug eller denne anvendelse,  

 og som vidste eller med rimelighed burde have vidst, at dette forbrug eller  

 denne anvendelse fandt sted på andre betingelser end dem, der følger af  

 gældende forskrifter.
Når toldmyndighederne i tilfælde af varernes forsvinden anser  

 dem for at være forbrugt eller anvendt i frizonen eller frilageret, og det  

 ikke  

 er muligt at anvende første afsnit, skal toldskylden betales af den person,  

 der, så vidt myndighederne ved, sidst var i besiddelse af varerne. I henhold til toldlovens § 41, stk. 2, kan frihavne kun oprettes  

 ved lov.
Dette er senest sket ved lov nr. 141 af 31. marts 1960 om frihavnen.  

 I  

 henhold til denne lovs § 2 kræves til driften af frihavnen en koncession.
Ved  

 bekendtgørelse nr. 144 af 31. marts 1980 er der givet B A/S koncession til i  

 frihavnen at drive frihavnsvirksomhed med virkning fra den 1. juli 1979. Pr.  

 1.  

 januar 1997 trådte B A/S i frivillig likvidation således, at X Havn herefter  

 overtog dette selskabs rettigheder og forpligtelser.
 Af indledningen i bekendtgørelse nr. 144 af 31. marts 1980,  

 fremgår det, at frihavnens område betragtes med hensyn til told og afgifter  

 som  

 udland.
I toldlovens § 47 fremgår det, at Skatteministeren kan fastsætte  

 regler om, i hvilket omfang og på hvilke betingelser højt beskattede varer,  

 der  

 særlig må frygtes at kunne gøres til genstand for indsmugling, kan oplægges i  

 en frihavn.
Denne bemyndigelse er udnyttet i den dagældende  

 toldbehandlingsbekendtgørelse nr. 675 af 12. juli 1996 §§ 77-80.
 Af bekendtgørelsens § 79 fremgår følgende:
 Højt beskattede varer, må kun opbevares i X Frihavn uden for B  

 A/Ss varetægt, når virksomheden har fået de statslige told- og  

 skattemyndighedernes tilladelse hertil.
Stk. 2. Opbevaringen er undergivet toldkontrol.
De statslige  

 told- og skattemyndigheder fastsætter de nærmere kontrolforanstaltninger og  

 kan  

 bl.a. bestemme, at der skal føres et særligt regnskab over varerne, og at  

 disse  

 skal opbevares særskilt i godkendte lokaler, samt at virksomheden til de  

 nævnte  

 myndigheder forud skal angive enhver tilførsel og fraførsel samt overførsel  

 til  

 eller fra anden virksomhed. Det fremgår videre af bekendtgørelsens § 80, at:
Virksomhederne hæfter for afgifter af varer, som ikke  

 forefindes ved de statslige told- og skattemyndigheders eftersyn, og som ikke  

 godtgøres at være fraført i overensstemmelse med de i medfør af § 79, stk. 2,  

 fastsatte regler, eller som ikke på en efter de statslige told- og  

 skattemyndigheders  

 skøn betryggende måde godtgøres at være forgået under opbevaringen i de af de  

 nævnte myndigheder godkendte lokaler af grunde, som kan henføres til varens  

 egen beskaffenhed, eller som følge af et hændeligt uheld eller force  

 majeure. Af tobaksafgiftslovens § 31, stk. 2, fremgår det, at for  

 afgiftspligtige varer, der ikke er afgiftsberigtiget efter loven, og hvor der  

 ikke er sket registrering eller stillet sikkerhed, hæfter erhververen og den,  

 der er i besiddelse af varen.
Endelig fremgår det af momslovens § 12, at der betales afgift af  

 varer, der indføres her til landet fra steder uden for EU.
I momslovens § 46,  

 er nærmere beskrevet, hvem afgiften påhviler.
Det fremgår videre af  

 momslovens  

 § 61, stk. 1, at afgiften af varer, der indføres fra steder uden for EU,  

 afregnes efter reglerne i toldlovens kapitel 4. I toldlovens kapitel 4, § 39,  

 stk. 1, hedder det:
 For de på varerne hvilende told- og afgiftsbeløb hæfter  

 følgende personer:
 1) Den, der i det danske toldområde indfører eller lader indføre  

 varer, som ikke er i fri omsætning i EUs toldområde.
 2) Den, der råder over varer, for hvilke der er meddelt betinget  

 told- og afgiftsfrihed.
 3) Den, der råder over varer, som i uberigtiget stand eller mod  

 told- og afgiftsgodtgørelse er under udførsel fra det danske toldområde med  

 henblik på udførsel fra EUs toldområde.
4) Føreren eller ejeren af et befordringsmiddel, hvor  

 uberigtigede varer eller betinget told- og afgiftsfri varer transporteres.  

 Tilsvarende gælder den person, der har rådighed over et sådant  

 befordringsmiddel. Landsskatteretten bemærker indledningsvis, at X Havn pr. 1.  

 januar 1997 overtog de rettigheder og forpligtelser, som indtil da påhvilede  

 B  

 A/S i henhold til koncessionen til i X Frihavn at udøve frihavnsvirksomhed,  

 jf.  

 bekendtgørelse nr. 144 af 31. marts 1980.
Landsskatteretten lægger til grund, at de omhandlede varer den  

 14. maj 1999 har været placeret på frihavnens område i en container med  

 henblik  

 på lastning ombord på et skib den 15. maj 1999, der skulle til Estland.  

 Landsskatteretten finder herefter, at denne kortvarige oplagring af de  

 omhandlede varer må anses at være en del af omladningen ved den  

 havnevirksomhed, som X Havn har koncession på at udføre.
Landsskatteretten  

 finder i denne forbindelse, at en sådan kortvarig oplagring ikke er omfattet  

 af  

 bestemmelsen i toldbehandlingsbekendtgørelsens § 80, der skal ses i  

 sammenhæng  

 med bekendtgørelsens § 79, ligesom de nævnte bestemmelser i øvrigt alene må  

 anses for at vedrøre de virksomheder, der opererer og opbevarer varer på  

 frihavnsområdet, men vedrører ikke selve frihavnsvirksomheden.  

 Landsskatteretten finder samtidig, at den kortvarige oplagring ikke er  

 omfattet  

 af B A/S tilladelse af 13. august 1992 til at drive frihavnslager.
Landsskatteretten finder imidlertid, at uanset, at der alene har  

 været tale om en kortvarig oplagring, har de omhandlede varer været placeret  

 på  

 frihavnens areal, og X Havn har udøvet en havnemæssige håndtering af varerne  

 som led i den frihavnsvirksomhed, som man har haft koncession til.  

 Landsskatteretten  

 finder som følge heraf, at X Havn har været i besiddelse af varerne, således  

 som besiddelse må forstås i toldkodeksen art. 205, stk. 3, 2. afsnit, og  

 tobaksafgiftslovens § 31, stk. 2, hvorfor X Havn hæfter for told og  

 tobaksafgiften af de omhandlede varer.
Landsskatteretten bemærker i denne  

 forbindelse, at udtrykket besiddelse ikke forudsætter en form for  

 ejendomsret  

 over varerne, men at det må være tilstrækkeligt for at være omfattet af  

 udtrykket, at man blot har haft en vis rådighed over varerne.
 Landsskatteretten bemærker samtidig, at den omstændighed, at  

 tyvene af de omhandlede varer senere er blevet fundet og dømt for tyveriet  

 ikke  

 herved findes at fritage X Havn for at hæfte for told og tobaksafgiften.
Landsskatteretten finder imidlertid ikke, at X Havn hæfter for  

 momsen af de omhandlede varer, idet der hverken i moms- eller i  

 toldlovgivningen findes et tilstrækkeligt klart hjemmelsgrundlag for en sådan  

 hæftelse.
Det bemærkes herved, at X Havns her omhandlede havnemæssige  

 håndtering af varer ikke findes at være omfattet af toldlovens § 39, stk. 1.
 Den påklagede afgørelse ændres i overensstemmelse med  

 ovennævnte.
