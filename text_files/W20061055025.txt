Klage over manglende information om risiko for nerveskade i forbindelse med en operation med indsættelse af en pulsåreprotese Nævnet fandt ikke grundlag for at kritisere den reservelæge, der inden operationen havde informeret patienten.
Nævnet lagde herved vægt på, at den indtrådte komplikation med nerveskade er meget sjældent forekommende i forbindelse med den type operation, som patienten fik foretaget.
På den baggrund var det nævnets opfattelse, at der ikke var pligt til at informere om risiko for denne komplikation.
