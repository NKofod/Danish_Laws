Bilag 1 Bekendtgørelse om standardvedtægt for erhvervsakademier for videregående uddannelser I medfør af 11, stk. 2, og § 45, stk. 2, i lov nr. 346 af 14. maj 2008 om erhvervsakademier for videregående uddannelser, fastsættes følgende:
Standardvedtægt § 1. Vedtægten for et erhvervsakademi skal være i overensstemmelse med standardvedtægten, jf. bilaget til denne bekendtgørelse.
 § 2. I bilaget til denne bekendtgørelse markerer:
1) Kantet parentes [], at erhvervsakademiet selv skal formulere teksten.
I de kantede parenteser er det med kursiv anført, hvad teksten skal vedrøre.
 2) Krøllet parentes {}, at bestemmelsen medtages, hvis det er relevant for erhvervsakademiet.
 § 3. Indholdet af standardvedtægtens krøllede parentes i standardvedtægtens § 6, stk. 2, 2. og 3. pkt., medtages kun i vedtægten for institutioner, hvor det er fastsat i vedtægtens § 4, stk. 2, nr. 1, at der udpeges bestyrelsesmedlemmer ved selvsupplering, jf. § 4.
 Stk. 2. Indholdet af standardvedtægtens krøllede parenteser i § 12, stk. 2 og 3, og § 18, stk. 2, medtages kun i vedtægten for institutioner, hvor det er fastsat i vedtægtens § 12, stk. 1, at der skal vælges en næstformand.
 § 4. Ved selvsupplering forstås, at de bestyrelsesmedlemmer, der er udpeget til den tiltrædende bestyrelse, i forening og i overensstemmelse med vedtægtens regler herom udpeger det antal udefrakommende medlemmer af bestyrelsen, der ifølge vedtægten skal udpeges ved selvsupplering.
 Stk. 2. Ved bestyrelsens beslutning om selvsupplering skal der være flertal af udefrakommende medlemmer.
 § 5. Undervisningsministeren kan fravige standardvedtægten for at sikre, at der ikke sker indskrænkninger i bestående rettigheder i henhold til de før den 31. december 2008 godkendte vedtægter.
Oplysninger på erhvervsakademiets hjemmeside § 6. Den godkendte vedtægt og den aktuelle oversigt over bestyrelsesmedlemmer skal oplyses på erhvervsakademiets hjemmeside på internettet på en lettilgængelig måde.
Ikrafttrædelse § 7. Bekendtgørelsen træder i kraft den 6.juli 2009.
Stk. 2. I den første vedtægt, der godkendes efter erhvervsakademiets oprettelse, jf. § 50, stk. 1, i lov om erhvervsakademier for videregående uddannelser, skal det fremgå af § 23, stk. 1, som 2. pkt.: »Den bestyrelse, der er nedsat i henhold til den midlertidige vedtægt fortsætter indtil den første ordinære funktionsperiode begynder, jf. § 6, stk. 1.« Stk. 3. Bekendtgørelse nr. 1135 af 27. november 2008 om standardvedtægt for erhvervsakademier for videregående uddannelser ophæves.
Undervisningsministeriet, den 30. juni 2009 P.M.V.Lars MortensenStyrelseschef / Jane Planck Bilag 1 Standardvedtægt for erhvervsakademier for videregående uddannelser Vedtægt for [Erhvervsakademiets navn][hvori skal indgå betegnelsen »erhvervsakademi«] Kapitel 1: Navn, hjemsted og formål § 1. [Erhvervsakademiets navn] er en selvstændig institution inden for den offentlige forvaltning med hjemsted i [Kommunens navn] i [Regionens navn], og omfattet af lov om erhvervsakademier for videregående uddannelser.
Erhvervsakademiets CVR-nummer er [Nummeret].
 § 2. Erhvervsakademiet er oprettet den 1. september 2008.
 § 3. Erhvervsakademiet har til opgave at udbyde erhvervsakademiuddannelser og efter- og videreuddannelser, der på et internationalt fagligt niveau imødekommer behovet for kvalificeret arbejdskraft i såvel den private som den offentlige sektor.
 Stk. 2. Erhvervsakademiet skal dække behovet for udbud af erhvervsakademiuddannelser og efter- og videreuddannelser i [den region eller den del heraf, som undervisningsministeren har fastsat som erhvervsakademiets geografiske dækningsområde].
 Stk. 3. Erhvervsakademiet skal dog efter undervisningsministerens bestemmelse sammen med et eller flere andre erhvervsakademier dække regionens eller et geografisk områdes behov for en eller flere af de nævnte uddannelser eller dække behovet i hele landet eller nærmere bestemte dele heraf for en eller flere af de nævnte uddannelser.
 Stk. 4. Erhvervsakademiet skal medvirke til at opfylde de studerendes behov for et varieret udbud af uddannelses- og studiemiljøer med forskellige identiteter.
Stk. 5. Erhvervsakademiet skal udvikle eksisterende og nye erhvervsakademiuddannelser og efter- og videreuddannelser, udføre udviklingsarbejde og varetage videncenterfunktioner.
Erhvervsakademiet skal bl.a. gennem nationalt og internationalt samarbejde samt viden- og kompetenceudvikling bidrage til regional og national udvikling og vækst af erhverv og professioner, herunder i udkantsområder.
Stk. 6. Erhvervsakademiet skal samarbejde strategisk og konkret med professionshøjskolerne, ingeniørhøjskolerne og universiteterne.
Erhvervsakademiet skal tillige samarbejde med de erhverv og professioner, som erhvervsakademiets uddannelser retter sig mod.
 Stk. 7. Erhvervsakademiet skal have et system til behandling af sager om merit og realkompetencevurdering, som er gennemskueligt og sammenhængende, og som giver de studerende en ensartet og hurtig behandling af ansøgninger på området.
 Stk. 8. Erhvervsakademiet skal have et system til kvalitetssikring og resultatvurdering af uddannelse, udviklingsarbejde og videncenterfunktion og er forpligtet til at informere herom.
{Stk. x1. Erhvervsakademiet skal endvidere i partnerskab med [navn på en professionshøjskole i den region, hvor erhvervsakademiet hører hjemme] dække behovet for udbud af tekniske og merkantile professionsbacheloruddannelser og de tilhørende efter- og videreuddannelser i regionen eller en del heraf og skal sammen med professionshøjskolen sikre, at uddannelsernes videngrundlag er karakteriseret ved professions- og udviklingsbasering, blandt andet gennem samarbejde med relaterede forskningsinstitutioner.
Erhvervsakademiet skal sammen med professionshøjskolen udvikle eksisterende og nye tekniske og merkantile professionsbacheloruddannelser og efter- og videreuddannelser i tilknytning hertil.} {Stk. x2. Erhvervsakademiet skal endvidere sammen med [navn på erhvervsakademi(er)] i partnerskab med [navn på professionshøjskole(r)] dække behovet for udbud af tekniske og merkantile professionsbacheloruddannelser og de tilhørende efter- og videreuddannelser i en region, et geografisk område eller i hele landet.
Erhvervsakademiet skal sammen med den eller de professionshøjskoler, som det har indgået partnerskabsaftale med, udvikle eksisterende og nye tekniske og merkantile professionsbacheloruddannelser og efter- og videreuddannelser i tilknytning hertil.} {Stk. x3. Erhvervsakademiets formål er endvidere varetagelse, i henhold til skriftlig aftale herom, af nærmere bestemte administrative opgaver for en eller flere andre uddannelsesinstitutioner, jf. § 9, stk. 1, i lov om erhvervsakademier for videregående uddannelser.} {Stk. x4. Erhvervsakademiet har til opgave at udbyde erhvervsrettede videregående uddannelser og efter- og videreuddannelser i tilknytning hertil i udlandet som særskilt indtægtsdækket virksomhed, jf. § 10 a i lov om erhvervsakademier for videregående uddannelser.} Kapitel 2: Bestyrelsens sammensætning § 4. Erhvervsakademiet ledes af en bestyrelse på [antal] stemmeberettigede medlemmer, jf. dog stk. 3, § 6 og bestemmelserne i §§ 15 og 16 i lov om erhvervsakademier for videregående uddannelser.
 Stk. 2. De bestyrelsesmedlemmer, der er nævnt i stk. 1, udpeges således:
1) 2) To medlemmer, der udpeges af og blandt erhvervsakademiets medarbejdere og medarbejderne på erhvervsakademiuddannelserne på de institutioner, der gennemfører uddannelser for erhvervsakademiet.
 3) To medlemmer, der udpeges af og blandt de studerende på erhvervsakademiuddannelser.
 Stk. 3. En institution for erhvervsrettet uddannelse, der ikke kan udpege medlemmer til bestyrelsen efter stk. 2, nr. 1, litra a, men som har indgået en aftale med erhvervsakademiet om at forestå udlagt undervisning, jf. § 14, stk. 3, nr. 2, i lov om erhvervsakademier for videregående uddannelser eller er blevet akkrediteret til at kunne gennemføre udlagt undervisning, jf. lovens § 14, stk. 3, nr. 3, kan udpege et medlem af bestyrelsen, jf. dog §§ 15, stk. 1, nr. 3, og § 16, stk. 2, i lov om erhvervsakademier for videregående uddannelser.
 Stk. 4. Bestyrelsen bør have en ligelig sammensætning af kvinder og mænd.
 Stk. 5. Deltagere i uddannelse ved erhvervsakademiet, erhvervsakademiets medarbejdere og medarbejdere på erhvervsakademiuddannelserne på de institutioner, der gennemfører uddannelser for erhvervsakademiet, kan ikke udpeges efter stk. 2, nr. 1.
 Stk. 6. Erhvervsakademiets rektor, jf. § 15, der er bestyrelsens sekretær, deltager i bestyrelsesmøderne uden stemmeret.
 Stk. 7. Opfylder bestyrelsen, jf. stk. 3, ikke længere kravet i lovens § 14, stk. 2, 2. pkt., om at medlemmer udpeget af institutioner for erhvervsrettet uddannelse skal udgøre et flertal af bestyrelsen, træffer de i bestyrelsen repræsenterede institutioner for erhvervsrettet uddannelse i fællesskab beslutning om supplering af deres repræsentation, så flertalskravet opfyldes.
§ 5. Bestyrelsens medlemmer skal tilsammen bidrage til at fremme erhvervsakademiets strategiske virke og faglige mål inden for akademiets uddannelsesområder med deres erfaring med og faglige indsigt i de tekniske og merkantile områder samt kendskab til arbejdsmarkedets behov for personer med uddannelser, der udbydes på et erhvervsakademi.
Medlemmerne skal tillige repræsentere faglige kvalifikationer, have erfaring med og indsigt i offentlig og privat virksomhed, strategisk ledelse, organisation og økonomi, herunder vurdering af budgetter og regnskaber.
 § 6. Bestyrelsens funktionsperiode er 4 år løbende fra førstkommende 1. maj efter, at valg til kommunalbestyrelser har været afholdt.
Stk. 2. Genudpegning kan finde sted {op til [antal] gange}. {For medlemmer, der er udpeget ved selvsupplering, kan genudpegning dog kun finde sted én gang.
Den nytiltrådte bestyrelse skal have foretaget udpegning af medlemmer, der udpeges ved selvsupplering, senest en måned inde i sin funktionsperiode.} Stk. 3. Hvis et medlem ikke længere opfylder betingelserne for at være medlem, jf. § 14, stk. 6, i lov om erhvervsakademier for videregående uddannelser, udtræder medlemmet øjeblikkeligt af bestyrelsen.
Den udpegningsberettigede skal hurtigst muligt udpege et nyt medlem for den resterende del af funktionsperioden.
Stk. 4. Hvis en medarbejder, jf. § 4, stk. 2, nr. 2, eller en studerende, jf. § 4, stk. 2, nr. 3, ikke længere opfylder betingelserne for at blive udpeget som medlem af bestyrelsen, ophører medlemskabet øjeblikkeligt.
Den udpegningsberettigede skal hurtigst muligt udpege et nyt medlem for den resterende del af funktionsperioden.
Kapitel 3: Bestyrelsens opgaver og ansvar § 7. Bestyrelsen har den overordnede ledelse af erhvervsakademiet.
 Stk. 2. Bestyrelsen fastlægger erhvervsakademiets målsætning og strategi for uddannelserne og tilknyttede aktiviteter på kort og på langt sigt.
 Stk. 3. Bestyrelsen indgår en udviklingskontrakt med undervisningsministeren.
 Stk. 4. Bestyrelsen udarbejder erhvervsakademiets vedtægt.
 Stk. 5. Bestyrelsen skal efter indstilling fra rektor fastlægge erhvervsakademiets organisering i vedtægtens kapitel 5. Erhvervsakademiets organisation skal opbygges, så den kan sikre:
1) at de studerendes behov for et varieret og lokalt udbud af forskellige uddannelses- og studiemiljøer med forskellige identiteter og kulturer opfyldes, 2) at erhvervsakademiet kan opfylde sine formål og varetage alle sine aktuelle og kommende opgaver, og 3) at de studerende får mulighed for indflydelse på uddannelse og undervisning.
Stk. 6. Bestyrelsen godkender studieordninger for de uddannelser, som erhvervsakademiet udbyder.
Bestyrelsen kan bemyndige rektor til at godkende studieordningerne.
 Stk. 7. Bestyrelsen godkender efter indstilling fra rektor det årlige budget.
 Stk. 8. Bestyrelsen fastsætter retningslinier for rektors virksomhed.
 Stk. 9. Bestyrelsen fastsætter kapaciteten på erhvervsakademiet, herunder for erhvervsakademiuddannelser på institutioner for erhvervsrettet uddannelse, hvortil undervisningen er udlagt.
 § 8. Bestyrelsen er over for undervisningsministeren ansvarlig for erhvervsakademiets drift, herunder for forvaltningen af de statslige tilskud m.v.
Stk. 2. Bestyrelsesmedlemmerne hæfter ikke personligt for erhvervsakademiets økonomiske forpligtelser.
For bestyrelsens medlemmer gælder dansk rets almindelige erstatningsregler.
§ 9. Bestyrelsen skal forvalte erhvervsakademiets midler, så de bliver til størst mulig gavn for erhvervsakademiets formål.
Inden for dette formål og under de vilkår, der er fastlagt i lovgivningen eller i medfør af denne, disponerer bestyrelsen frit ved anvendelse af de statslige tilskud og øvrige indtægter under ét.
 Stk. 2. Erhvervsakademiets midler anbringes med undtagelse af nødvendig kassebeholdning efter bestemmelserne i § 18, stk. 3 og 4, i lov om erhvervsakademier for videregående uddannelser.
 Stk. 3. Alle værdipapirer tilhørende erhvervsakademiet skal være noteret i erhvervsakademiets navn.
 § 10. Bestyrelsen ansætter og afskediger erhvervsakademiets rektor.
 Stk. 2. Bestyrelsen skal følge de af finansministeren fastsatte eller aftalte bestemmelser om løn- og ansættelsesvilkår, herunder om pensionsforhold for erhvervsakademiets ansatte.
 § 11. Bestyrelsen udpeger erhvervsakademiets interne revisor og foretager revisorskift under iagttagelse af § 34, stk. 2 og 3, i lov om erhvervsakademier for videregående uddannelser.
 Stk. 2. Bestyrelsen underretter Undervisningsministeriet og rigsrevisor om den udpegede interne revisor og om skift af intern revisor.
Kapitel 4: Bestyrelsens arbejde § 12. Bestyrelsen vælger blandt de udefrakommende medlemmer, jf. § 4, stk. 2, nr. 1, sin formand {og næstformand}.
Stk. 2. Formanden {- og i dennes fravær næstformanden -} indkalder til og leder bestyrelsens møder.
Der afholdes mindst 4 møder årligt.
Møde skal endvidere afholdes, når mindst [2 eller 3] bestyrelsesmedlemmer fremsætter krav herom.
Stk. 3. Bestyrelsen er beslutningsdygtig, når mindst halvdelen af medlemmerne er til stede.
Afgørelser træffes ved simpel stemmeflerhed, jf. dog stk. 4. I tilfælde af stemmelighed er formandens {- og i dennes fravær næstformandens -} stemme afgørende.
 Stk. 4. Til beslutning om ændring af vedtægten, om køb, salg eller pantsætning af fast ejendom og om sammenlægning eller spaltning samt om nedlæggelse kræves, at mindst 2/3 af samtlige bestyrelsesmedlemmer stemmer herfor.
Stk. 5. Bestyrelsens beslutninger optages i et referat, der underskrives af samtlige bestyrelsesmedlemmer.
Et bestyrelsesmedlem, der ikke er enig i bestyrelsens beslutning, har ret til at få sin mening ført til referat.
Stk. 6. Bestyrelsens mødemateriale, herunder dagsordener og referater, skal gøres offentligt tilgængelige på erhvervsakademiets hjemmeside.
Sager, dokumenter eller oplysninger, der er omfattet af lovgivningens bestemmelser om tavshedspligt, må dog ikke offentliggøres.
Personsager og sager, hvori indgår oplysninger om kontraktforhandlinger med private eller tilsvarende forhandlinger med offentlige samarbejdspartnere, kan undtages fra offentliggørelsen, hvis det på grund af sagens beskaffenhed eller omstændighederne i øvrigt findes nødvendigt.
 § 13. Der kan ydes vederlag til bestyrelsens medlemmer efter reglerne i Finansministeriets cirkulære om særskilt vederlag mv.
 Stk. 2. Bestyrelsesmedlemmernes rejseudgifter og øvrige udgifter i forbindelse med hvervet afholdes af erhvervsakademiet efter reglerne om godtgørelse af udgifter ved tjenesterejser i staten.
§ 14. Bestyrelsen fastsætter en forretningsorden og instrukser for sit virke.
Forretningsordenen og instrukserne skal som minimum fastlægge:
 1) Retningslinjer for arbejdsdelingen mellem på den ene side bestyrelsen og den anden side erhvervsakademiets rektor, herunder med angivelse af muligheder for delegering.
 2) Procedurer for stillingtagen til erhvervsakademiets administration, herunder regnskabsfunktionen, den interne kontrol, it, organisering og budgettering, samt erhvervsakademiets løn- og personalepolitik.
 3) Procedure for fremskaffelse af oplysninger, der er nødvendige for opfyldelse af bestyrelsens opgaver samt for bestyrelsens drøftelser om bestyrelsens kompetenceprofil.
 4) Procedure for opfølgning på planer, interne og eksterne evalueringer, rapporter om erhvervsakademiets uddannelsesresultater, budgetter, rapporter om erhvervsakademiets likviditet, aktivitetsudvikling, finansieringsforhold, pengestrømme m.v.
 5) Procedure for og indhold af revisionsprotokol m.v.
 6) Procedure for gennemgang af perioderegnskaber og lignende i løbet af regnskabsåret og herunder vurdering af budgettet og afvigelser herfra.
 7) Procedure for fremskaffelse af det nødvendige grundlag for revision.
Stk. 2. Hvis bestyrelsen nedsætter et forretningsudvalg, skal rammerne for dets nedsættelse, sammensætning og funktion fastlægges i forretningsordenen.
Forretningsudvalget kan alene have til opgave at forberede bestyrelsens møder og kan ikke tillægges beslutningskompetence i spørgsmål, der henhører under bestyrelsens kompetence.
 Stk. 3. Bestyrelsen kan bemyndige rektor til i et nærmere fastlagt omfang og under bestyrelsens ansvar at udøve de beføjelser, der er tillagt bestyrelsen, medmindre der er tale om konkrete handlepligter og lignende for bestyrelsen.
Kapitel 5: Erhvervsakademiets daglige ledelse, uddannelsesudvalg, studerendes råd {Erhvervsakademiets øvrige organisering, jf. § 7, stk. 5} § 15. Erhvervsakademiets rektor har den øverste daglige ledelse af erhvervsakademiet og er ansvarlig for virksomheden over for bestyrelsen.
Rektor eller den, som rektor anmoder herom, kan deltage i møder i kollektivt sammensatte organer, der er nedsat af bestyrelsen, i erhvervsakademiet.
 Stk. 2. Rektor forelægger det kommende års budget for bestyrelsen.
 Stk. 3. Rektor eller den, som rektor bemyndiger hertil, ansætter og afskediger det øvrige personale.
Stk. 4. Rektor har over for bestyrelsen ansvar for, at 1) uddannelserne og andre opgaver gennemføres i overensstemmelse med den lovgivning, der regulerer uddannelserne eller opgaverne, og de givne bevillinger, 2) det af bestyrelsen godkendte budget overholdes, og 3) erhvervsakademiets virksomhed i øvrigt er i overensstemmelse med bestyrelsens beslutninger og retningslinjer.
 § 16. Bestyrelsen nedsætter efter indstilling fra rektor følgende uddannelsesudvalg:
 Stk. 2. Uddannelsesudvalget{ene} rådgiver bestyrelsen, rektor og ledelsen af det pågældende uddannelsesområde om uddannelsernes indhold, profil, kvalitet, relevans samt om den regionale uddannelsesdækning.
 Stk. 3. Uddannelsesudvalget{ene} afgiver indstillinger om studieordninger inden for udvalgets område til bestyrelsens eller rektors godkendelse.
 § 17. De studerende har ret til på baggrund af valg at danne et råd.
 Stk. 2. De studerendes råd udpeger repræsentanter for de studerende til udvalg m.v., som erhvervsakademiet har nedsat til at behandle spørgsmål af betydning for de studerende.
 Stk. 3. Erhvervsakademiet stiller lokaler til rådighed for de studerendes råd og udleverer nødvendige materialer til brug for rådets arbejde.
{Øvrig organisering, jf. vedtægtens § 7, stk. 5} {Faglige enheder § x1. [Bestemmelse om faglige enheder e.l., jf. § 13, stk. 1, i lov om erhvervsakademier for videregående uddannelser, indsættes her]:
I. [Enhedens navn] II. [Enhedens navn]} {Studieråd § x2. [Bestemmelse om interne studieråd, jf. § 13, stk. 2 og 3, i lov om erhvervsakademier for videregående uddannelser, indsættes her.]} Kapitel 6: Tegningsret § 18. Erhvervsakademiet tegnes af rektor med undtagelse af dispositioner over fast ejendom, jf. stk. 2.
 Stk. 2. Erhvervsakademiet tegnes af bestyrelsens formand og rektor i forening {eller af en af disse i forening med bestyrelsens næstformand} ved dispositioner over fast ejendom.
Kapitel 7: Regnskab og revision § 19. Erhvervsakademiets regnskabsår er finansåret.
Stk. 2. Erhvervsakademiets regnskaber revideres af Rigsrevisionen i henhold til § 2, stk. 1, i lov om revisionen af statens regnskaber m.m.
Undervisningsministeren og rigsrevisor kan i henhold til § 9 i lov om revisionen af statens regnskaber m.m. aftale, at revisionsopgaver varetages i et nærmere fastlagt samarbejde mellem Rigsrevisionen og den i § 11 nævnte interne revisor.
Stk. 3. Ved regnskabsårets afslutning udarbejder erhvervsakademiet i overensstemmelse med regler fastsat af undervisningsministeren en årsrapport.
Erhvervsakademiets regnskabsføring skal følge de regler, der er fastsat af undervisningsministeren, og en regnskabsinstruks godkendt af bestyrelsen.
Stk. 4. Årsrapporten underskrives af samtlige bestyrelsesmedlemmer og af erhvervsakademiets rektor.
I forbindelse med indsendelse af årsrapporten skal bestyrelsesmedlemmerne afgive en erklæring på tro og love om, at de opfylder betingelserne for at være medlem af bestyrelsen, jf. § 14, stk. 6, i lov om erhvervsakademier for videregående uddannelser.
Kapitel 8: Sammenlægning, spaltning, nedlæggelse og formue § 20. Undervisningsministeren kan efter indstilling fra bestyrelserne tillade sammenlægning af to eller flere erhvervsakademier.
Undervisningsministeren kan efter indstilling fra bestyrelserne tillade, at et erhvervsakademi ved spaltning overdrager dele af sine aktiviteter med tilhørende aktiver og passiver til et andet erhvervsakademi.
 {Stk. 2. Følgende rettigheder til erhvervsakademiets formue udløses ikke ved sammenlægning og spaltning:
 1) [Beløbet]..kr. anvendes til: [Formål] [Oprindelse, herunder rettighedens opståen].
2) } § 21. Beslutning om nedlæggelse af erhvervsakademiet træffes af undervisningsministeren, jf. § 38 i lov om erhvervsakademier for videregående uddannelser.
Stk. 2. Ved erhvervsakademiets nedlæggelse forestås likvidationen af et likvidationsudvalg på 3 medlemmer, der udpeges af bestyrelsen.
Erhvervsakademiets bestyrelse fungerer, indtil likvidationsudvalget er nedsat.
 § 22. Formue hidrørende fra et erhvervsakademi tilfalder statskassen ved ophør, jf. dog stk. 2. Gaver skænket til erhvervsakademiet tilfalder statskassen, medmindre andet følger af dansk rets almindelige regler.
 Stk. 2. For erhvervsakademier, hvori der indgår en nettoformue fra en godkendt uddannelsesinstitution, der den 31. december 1990 var en selvejende institution, anvendes den del af erhvervsakademiets nettoformue, der svarer til institutionens nettoformue opgjort pr. 31. december 1990, til de formål, der var fastsat i vedtægten pr. 1. januar 1991.
1) For: [den tidligere institutions navn]: [nettoformue opgjort pr. 31. december 1990 til  kr.: Til ] 2) For [den tidligere institutions navn]: [nettoformue opgjort pr. 31. december 1990 opgjort til  kr.: Til ] 3) Stk. 3. Gaver i form af løsøre, fast ejendom og anlægstilskud til fast ejendom, der er skænket til de i stk. 2 nævnte uddannelsesinstitutioner efter 1. januar 1991 og indtil sammenlægningen til et erhvervsakademi, anvendes til de formål, der var fastsat i vedtægten for de pågældende institutioner pr. 1. januar 1991.
 Kapitel 9: Ikrafttrædelse mv.
§ 23. Denne vedtægt træder i kraft ved undervisningsministerens godkendelse. {Den siddende bestyrelse fortsætter dog indtil udløbet af sin funktionsperiode, jf. hidtil gældende vedtægt godkendt af undervisningsministeren den [Dato], hvor en ny bestyrelse tiltræder i overensstemmelse med denne vedtægts kapitel 2.} Stk. 2. Vedtægten kan ikke ændres uden undervisningsministerens godkendelse.
{Stk. 3. [Eventuelle yderligere overgangsregler afhængig af den enkelte institutions forhold, herunder for eksempel i forbindelse med sammenlægninger].} Således vedtaget på bestyrelsesmøde den [Dato] i overensstemmelse med hidtil gældende vedtægts regler om vedtægtsændringer.
[Underskrift fra bestyrelsens formand og bestyrelsens øvrige medlemmer.
Navne, og hvorvidt vedkommende er formand/næstformand, skal fremgå med maskinskrift.] Ved sammenlægning mellem to eller flere institutioner skal den nye vedtægt være vedtaget i bestyrelsen for hver af de deltagende institutioner.
I sådanne tilfælde skal ovenstående om vedtagelse formuleres således for hver af de deltagende institutioner:
 Bestyrelsen for [Institutionens navn] har på møde den [Dato] i overensstemmelse med hidtil gældende vedtægts regler om vedtægtsændringer vedtaget ovenstående vedtægt, hvorved [Institutionens navn] sammenlægges med [De andre deltagende institutioners navne].
