Tekstanmærkning nr. 2, 3, 50-71, 74, 76-79, 81-87, 89-95 til § 20 i  

 Finansloven for 1988 Til § 20. Undervisnings- og Forskningsministeriet.
 Dispositionsrammer m.v.
 Nr. 2. ad 20.03.74.01., 20.04.74.01 og 20.07.74.01.
 Undervisnings- og forskningsministeren bemyndiges til i 1988 inden for et  

 beløb af 63,5 mill. kr. at give tilsagn om lån i henhold til §§ 7, 8 og 9 i  

 LB 12 1971 om statsstøtte til visse private skoler, som senest ændret ved § 6  

 i L 217 1986, § 2, stk. 2, i LB 414 1979 om statsstøtte til visse private  

 seminarier, som senest ændret ved § 18 i L 217 1986 og §§ 106 og 107 i LB 329  

 1983 om fritidsundervisning m.v.
 Den omhandlede bemyndigelse omfatter endvidere tilsagn om lån til  

 sløjdlærer- og frie lærerskoler samt socialpædagogiske seminarier efter  

 tilsvarende regler og på samme vilkår som indeholdt i forannævnte  

 lovbestemmelser.
 Af de samlede bevillinger på ovennævnte 3 finanslovkonti kan beløb, der  

 ikke kommer til udbetaling til en bestemt skoleform anvendes til udbetaling  

 på afgivne lånetilsagn til en af de andre skoleformer.
 Nr. 3. ad 20.03.74.01., 20.04.74.01., 20.05.74.01., 20.06.74.01. og  

 20.07.74.01.
 Undervisnings- og forskningsministeren bemyndiges til i forbindelse med  

 nedlæggelse af tilskudsberettigede private skoler at give tilladelse til, at  

 ejere af disse skoler afhænder de af dem med statstøtte opførte  

 skolebygninger på vilkår, at de af statskassen ydede statslån, for hvilke  

 beløb der er udstedt tinglyste pantebreve, indfries.
 Finansministeren kan, hvor forholdene taler derfor og på nærmere i de  

 enkelte tilfælde fastsatte vilkår, tillade, at forannævnte statslån forbliver  

 indestående i bygninger ved salg af disse, såfremt bygningerne fortsat  

 anvendes til undervisningsformål.
 Andre bestemmelser.
 Nr. 50. ad 03.01.
 Der ydes jubilæumsgratiale til personale i folkeskolen efter lignende  

 regler, som er gældende for personale i statens tjeneste.
 Nr. 51. ad 03.01.
Undervisnings- og Forskningsministeriet bemyndiges til at tillade, at  

 udbetaling af lønninger finder sted indtil 6 søgnedage før den i  

 lærerlønningslovens § 21 anførte forfaldsdag.
I tilfælde af afskedigelse  

 eller dødsfald i tidsrummet mellem udbetaling og forfaldsdagen kan det  

 udbetalte beløb kræves tilbage.
 Nr. 52. ad 03.02.51.01.
 Undervisnings- og forskningsministeren bemyndiges til at yde tilskud til 6  

 timers nedsættelse af lærernes pligtige timetal til nydimitterede lærere ved  

 skoler, som er tilsluttet Deutscher Schul- und Sprachverein für  

 Nordschleswig til gennemførelse af den såkaldte »Zweite  

 Lehrerprüfung«.
 Nr. 53. ad 03.31.53.02.
 Af hensyn til en mere hensigtsmæssig udnyttelse af rådighedsbeløbet  

 tillades det, at et eventuelt restbeløb på kontoen for finansåret 1987  

 overføres til finansåret 1988.
 Nr. 54. ad 03.81. Driftsudgifter.
 Af kontoen kan der udredes vederlag til tjenestemænd i Undervisnings- og  

 Forskningsministeriet.
 Nr. 55. ad 04.11.51.01.
 Undervisnings- og forskningsministeren bemyndiges til uanset  

 bestemmelserne i L 336 1974 om ændring af lov om fritidsundervisning m.v.  

 fortsat i finansåret 1988 at yde tilskud til de kommunale ungdomskostskoler  

 efter de før 1. april 1975 gældende regler.
 Nr. 56. ad 04.89.52.01.
Af kontoen kan der ud over den statsstøtte, som den enkelte elev måtte  

 være berettiget efter de almindeligt gældende regler, ydes danske elever  

 statsstøtte til ophold af mindst 14 dages varighed på statsanerkendte  

 folkehøjskoler og landbrugsskoler i andre nordiske lande.
Støtten ydes med et  

 beløb svarende til 40 pct. af den til enhver tid godkendte ugentlige  

 elevbetaling.
Deltager eleven i et kursus på 5 uger og derover, kan der  

 tillige ydes et beløb til rejseomkostninger, svarende til de faktiske  

 rejseudgifter, dog højst udgiften til rejse til og fra vedkommende skole med  

 billigste offentlige transportmiddel.
Ingen kan dog få mere end 100 pct. af  

 den godkendte ugentlige elevbetaling samt rejsegodtgørelse.
 Nr. 57. ad 04.89.52.01.
 Undervisnings- og forskningsministeren bemyndiges til at yde statsstøtte  

 til de danske deltagere i de af foreningen »Nordisk Folkehøjskole«  

 i Geneve arrangerede kurser efter tilsvarende principper som til almindelige  

 højskolekurser under hensyntagen til de dermed forbundne udgifter.
 Nr. 58. ad 04.89.52.01.
 Til elever på folkehøjskoler, landbrugsskoler, husholdningsskoler og  

 efterskoler, der kun deltager i undervisningen, ydes statsstøtte i forhold  

 til den fastsatte elevbetaling for undervisning.
 Nr. 59. ad 05.02., 05.03, 05.11. og 07.01.
Undervisnings- og forskningsministeren bemyndiges til at omdanne det antal  

 lærerstillinger på overenskomstvilkår eller  

 tjenestemands/tjenestemandslignende vilkår i lønramme 16/21/29/31 til  

 lærerstillinger i lønramme 34 med et særligt tillæg, som svarer til det antal  

 fagkonsulenter, der i det pågældende finansår efter en beskikkelsesperiode på  

 mere end 3 år genindtræder i deres lærerstillinger.
For fagkonsulenter, der  

 blev beskikket i perioden fra 1. august 1980 - 31. december 1981, regnes  

 3-årsperioden fra beskikkelsen.
Undervisnings- og forskningsministeren bemyndiges til som en  

 overgangsordning at omdanne 24 lærerstillinger på seminarieområdet og 7  

 lærerstillinger på gymnasieområdet til midlertidige overtallige  

 studielektorstillinger i lønramme 36 med særligt tillæg.
Ved ledighed i en  

 ordinær studielektorstilling ved samme seminarium, gymnasium eller kursus  

 skal en tidligere fagkonsulent, der er ansat i en midlertidig overtallig  

 studielektorstilling, overgå til ansættelse i den ordinære stilling.
 Nr. 60. ad 05.03. Driftsudgifter.
Undervisnings- og forskningsministeren bemyndiges til at fravige  

 bestemmelserne om lektionslængden i gymnasieskolen, jf.
LB 370 1977, § 15.
 Nr. 61. ad 05.03. Driftsudgifter.
 Der kan ydes flyttegodtgørelse efter de herom gældende regler til lærere,  

 der overgår til en stilling ved Sorø Akademis Skole fra en stilling ved en  

 privat tilskudsberettiget skole eller ved Københavns kommunale skolevæsen.
 Nr. 62. ad 05.02.51.01.
 Undervisnings- og forskningsministeren bemyndiges til ved beregningen af  

 det for statstilskud efter LB 370 1977 om gymnasieskoler og studenterkurser  

 fornødne elevtal ved Det tyske gymnasium for Nordslesvig at fravige de  

 almindeligt om elevtallet gældende betingelser.
 Nr. 63. ad 05.21. Driftsudgifter.
 Der kan af denne konto udredes vederlag til lærere for kursusvirksomhed  

 m.v.
 Nr. 64. ad 06.01.52.01., 06.02. Driftsudgifter, 06.05.52.01. og 06.06.  

 Driftsudgifter, 06.31. Driftsudgifter, 06.81. Driftsudgifter.
 Af den del af kontiene, der påregnes at medgå til vederlag til censorer,  

 kan der udredes vederlag til tjenestemænd.
 Nr. 65. ad 06.02.
 I forbindelse med uddannelse i Danmark af grønlændere på  

 efg-basisuddannelsen inden for handel og kontor efter grønlandske regler  

 bemyndiges undervisnings- og forskningsministeren til, indtil udgangen af  

 juli 1989, at afholde de med undervisningen forbundne udgifter.
 Nr. 66. ad 06.06. Driftsudgifter.
I forbindelse med placering af efg-uddannelser på skoler godkendt under L  

 259 1970 bemyndiges undervisnings- og forskningsministeren til fuldtud at  

 afholde en forholdsmæssig andel af skolernes udgifter til afdrag på godkendte  

 lån.
Statens andel af afdragene beregnes på grundlag af efg-elevernes andel  

 af årselevtallet på skolerne.
De afholdte beløb opføres som gæld til staten i  

 skolens status, og tilbagebetalingskravet sikres f.eks. ved tinglyst pant,  

 deklaration el.lign. i skolernes ejendomme.
 Nr. 67. ad 06.12.
 I forbindelse med placering af efg-uddannelser på skoler godkendt i  

 henhold til L 259 1970 bemyndiges undervisnings- og forskningsministeren til  

 at afholde udgiften til efg-elevers ophold på skolerne under den skolemæssige  

 del af efg-uddannelsen efter reglerne om lærlinges og efg-elevers ophold på  

 skolehjem.
 Nr. 68. ad 06.12.
 I forbindelse med uddannelse i Danmark af grønlændere på  

 efg-basisuddannelsen inden for handel og kontor efter grønlandske regler  

 bemyndiges undervisnings- og forskningsministeren til, indtil udgangen af  

 juli 1989, at afholde udgifter og oppebære indtægter ved elevernes ophold på  

 skolehjem efter samme regler som gælder for danske efg-elever og lærlinge.
Nr. 69. ad 06.12. Driftsudgifter På forslag til tillægsbevillingslov skal der ske en nedsættelse af  

 driftsbevillingen i det omfang skolehjem ikke oppebærer indtægter fra  

 kursistbetaling svarende til de på finansloven forudsatte.
Tilsvarende kan  

 der optages merudgifter svarende til forøgede indtægter.
 Nr. 70. ad 07.01. Driftsudgifter.
 Statstjenestemandsansatte lærere ved statsøvelsesskoler tilbydes i  

 forbindelse med kommunal overtagelse af øvelsesskoledriften ansættelse ved  

 det Kommunale Skolevæsen, således at de ansættes i tjenestemandsstillinger i  

 folkeskolen med samme løn-, pensions- og øvrige ansættelsesvilkår som hidtil.  

 Såfremt en statstjenestemand ikke måtte ønske at overgå til ansættelse ved  

 det Kommunale Skolevæsen, opretholdes ansættelsesforholdet til staten, men  

 den pågældende har ikke krav på ventepenge, rådighedsløn eller pension som  

 følge af, at skolen er overtaget af kommunen.
 Nr. 71. ad 08.75. Driftsudgifter.
 Af kontoen kan ydes vederlag til tjenestemænd.
 I forbindelse med gennemførelsen af erhvervspilotuddannelsen i medfør af L  

 354 1986 bemyndiges undervisningsministeren til på forslag til lov om  

 tillægsbevillingslov at regulere udgifterne, herunder lønsum og  

 årsværksforbrug i takt med ændringer i uddannelsen under forudsætning af, at  

 udgifterne fuldt ud dækkes af indtægter.
 Nr. 74. ad 08.01., 08.03., 08.05., 08.07., 08.09., 08.21., 08.23., 08.25.,  

 08.29., 08.31., 08.33., 08.35., 08.41., 08.43., 08.45., 08.47., 08.51.,  

 08.53., 08.55., 08.57., 08.61., 08.63., 08.65. og 08.75.
 Undervisnings- og forskningsministeren bemyndiges til at lade  

 institutionerne indgå aftaler om boghandel- og forlagsvirksomhed i  

 overensstemmelse med de af finansudvalgets godkendte retningslinier.
 Nr. 76. ad 08.21. Driftsudgifter.
 Undervisnings- og forskningsministeren bemyndiges til efter indstilling  

 fra højskolen at udlåne eller udleje lokaler tilhørende Danmarks tekniske  

 Højskole til institutioner med tilknytning til højskolen.
 Man kan på disse konti kumulativt overføre fra et finansår til et andet  

 som disponibel beholdning, hvad der ikke måtte være anvendt.
 Nr. 78. ad 20.01.74.01.
 Statens Uddannelsesstøtte kan årligt yde statsgaranti for ca. 25 lån i  

 banker og sparekasser til trafikflyverelever under den praktiske del af  

 trafikflyveruddannelsen.
 Nr. 79. ad 30.01. Driftsudgifter.
Undervisnings- og forskningsministeren bemyndiges til at lade Stiftelsen  

 Sorø Akademi henlægge et beløb af sit driftsoverskud på indtil 2 pct. af den  

 offentlige vurdering af Stiftelsens bygninger til anvendelse i senere  

 finansår.
Det henlagte beløb må højst andrage det beløb, Stiftelsen Sorø  

 Akademi af sine indtægter har tilbage efter afholdelse af driftsudgifter samt  

 betaling af afdrag og renter af Stiftelsens mellemregningsgæld til  

 Undervisnings- og Forskningsministeriet.
 Nr. 81. ad 06.15. og 08.67.
 Undervisnings- og forskningsministeren bemyndiges til at lade de under  

 Undervisningsministeriet hørende ergo-, fysio- og fodterapeutskoler opkræve  

 følgende gebyrer: 200 kr. i gebyr for meddelelse af den i L 154 1968 § 1 om  

 terapiassistenter omhandlede autorisation og 200 kr. i gebyr for meddelelse  

 af den i L 142 1972, om fodterapeuter omhandlede autorisation.
 Nr. 82. ad 07.01. Driftsudgifter.
 Fra og med undervisningsåret 1984-85 oprettes der ikke hold for  

 førsteårsstuderende til uddannelsen til lærer i folkeskolen ved Ranum  

 statsseminarium, og der afholdes lærereksamen på seminariet sidste gang i  

 eksamensterminen maj-juni 1987.
 Nr. 83. ad 08.01., 08.03., 08.05., 08.07., 08.09., 08.21., 08.25., 08.29.,  

 08.31., 08.33., 08.35., 08.41., 08.43., 08.45., 08.47., 08.51., 08.53.,  

 08.73. og 08.75.
 Institutionens bibliotek bemyndiges til i sædvanligt omfang at forudbetale  

 for bøger og tidsskrifter, som leveres på et senere tidspunkt, således at  

 forudbetalingerne konteres på de respektive driftskonti.
 Nr. 84. ad 05.03., 06.31., 07.01. 07.04., 07.23., 07.31., 07.52., 08.01.,  

 08.03., 08.05., 08.07., 08.09., 08.21., 08.23., 08.25., 08.29., 08.31.,  

 08.33., 08.35., 08.41., 08.43., 08.45., 08.47., 08.51., 08.53., 08.55.,  

 08.57., 08.61., 08.63., 08.65., 08.67., 08.69., 08.73., 08.75., 08.81.,  

 08.83. og 09.01.52.01.
Undervisnings- og forskningsministeren bemyndiges til at godkende, at de  

 institutioner der er omfattet af cirkulære af 1. juli 1985 om administration  

 af tilskudsmidler, som uddannelsesinstitutioner m.fl. modtager ved gavebrev  

 eller lignende, kan afholde udlæg til aktiviteter, hvortil der foreligger  

 skriftligt tilsagn om ydelse af tilskud.
Udlæg kan tidligst afholdes 3  

 måneder før den forventede indbetaling af tilskuddet og kan maksimalt andrage  

 75.000 kr.
Institutionen træffer beslutning om afholdelse af udlæg og må  

 dække eventuelle tab inden for den ordinære driftsbevilling uden mulighed for  

 at optage beløbet på forslag til lov om tillægsbevilling.
 Nr. 85. ad 07.32., 08.29. og 08.31.
 Institutionerne har adgang til at føre lagerbeholdningskonti i  

 overensstemmelse med de af finansministeriet godkendte retningslinier.
 Nr. 86. ad 08.81. Driftsudgifter.
På forslag til tillægsbevillingslov skal der ske en nedsættelse af  

 driftsbevillingen i det omfang, Danmarks edb-center ikke oppebærer indtægter  

 svarende til de på finansloven anførte.
Tilsvarende kan der optages  

 merudgifter svarende til forøgede indtægter.
 Nr. 87. ad 06.06., 06.12. og 06.89.
 I forbindelse med forsøg med efg 2. delsuddannelsen, 90ernes  

 metalarbejder, bemyndiges Undervisnings- og Forskningsministeriet til på  

 forslag til lov om tillægsbevilling at regulere udgifterne ved forsøget,  

 herunder lønsum og årsværksforbrug, mod tilsvarende indtægter fra private  

 fonde.
 Undervisnings- og forskningsministeren bemyndiges til at overføre  

 eventuelt uudnyttede bevillinger på en af ovennævnte konti til et konkret  

 projekt, der oprettes som en særskilt sag, såfremt totaludgiften ikke  

 overstiger 5 mill. kr.
 Nr. 90. ad 20.08.70.09. og 20.08.70.51.
 Undervisnings- og forskningsministeren bemyndiges til at overføre  

 ikke-forbrugte bevillinger i et finansår til et efterfølgende.  

 Genbevillingsbeløbet kan prisreguleres efter montagehusindeksets  

 gennemsnitstal.
 Nr. 91. ad 20.06.62.01. og 20.06.74.01.
 Undervisnings- og forskningsministeren bemyndiges til at overføre  

 uudnyttede bevillinger mellem ovennævnte konti.
 Nr. 92. ad 20.08.62.13. og 20.08.74.13.
 Undervisnings- og forskningsministeren bemyndiges til at overføre  

 uudnyttede bevillinger mellem ovennævnte konti.
 Nr. 93. ad 20.08.62.18. og 20.08.74.18.
 Undervisnings- og forskningsministeren bemyndiges til at overføre  

 uudnyttede bevillinger mellem ovennævnte konti.
 Nr. 94. ad 01.05.51.01. og 51.02. samt 20.01.74.01., 74.02., 01.05.51.06.  

 og 20.01.74.07.
 Undervisnings- og forskningsministeren bemyndiges til at anerkende private  

 erhvervskompetencegivende uddannelser og private uddannelsesinstitutioner  

 under Undervisnings- og Forskningsministeriets ressort med henblik på, at  

 disse uddannelser kan godkendes som støtteberettigede efter lov om Statens  

 Uddannelsesstøtte, forudsat at de herfor fastsatte betingelser er opfyldt.
 Nr. 95. ad 08.01., 08.03., 08.05., 08.07., 08.09., 08.21., 08.23., 08.25.,  

 08.29., 08.31., 08.33., 08.35., 08.73. og 08.81.
 Institutionerne kan afholde udgifter i forbindelse med udtagning af patent  

 under forudsætning af, at de pågældende medarbejdere overdrager  

 patentrettighederne til en fond under institutionen.
