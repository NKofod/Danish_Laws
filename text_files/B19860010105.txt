 I henhold til § 8, stk. 2, i lov nr. 202 af 22. maj 1985 om frikommuner  

 meddeles:
 § 1.  Indenrigsministeren har den 27. februar 1986  

 godkendt frikommuneregulativ nr. 3 for Esbjerg kommune om  

 rammeanlægsbevillinger.
 § 2.  Det i § 1 nævnte frikommuneregulativ indebærer,  

 at følgende bestemmelser på særlige opgaveområder ikke gælder i Esbjerg  

 kommune:
 Indenrigsministeriets mindstekrav om afgivelse af anlægsbevilling for  

 hvert enkelt anlægsarbejde og bestemmelserne om kontering af udgifter og  

 indtægter i forbindelse hermed fastsat henholdsvis i afsnit 6.3.1. B og  

 afsnit 3 i indenrigsministeriets »Budget- og regnskabssystem for  

 kommuner og amtskommuner«, jfr. § 38, stk. 2, og § 54, stk. 1, i  

 lovbekendtgørelse nr. 313 af 20. juni 1984 om kommunernes styrelse.
 § 3.  Det i § 1 nævnte frikommuneregulativ træder i  

 kraft den 1. april 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jfr. lov  

 om kommunernes styrelse § 8, stk. 4.
