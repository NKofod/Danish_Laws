Nr BTL 130 Betænkning over Forslag til lov om pædagogiske centre   

 Nr L 130 1996-97, 1. samling Afgivet af Uddannelsesudvalget Afgivet: 19970506 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Endvidere har udvalget modtaget skriftlige henvendelser fra  

 Amtsrådsforeningen i Danmark og Dansk Teknisk Lærerforbund.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de stillede  

 ændringsforslag.
Flertallet understreger, at lovforslaget ikke alene vedrører betjening af  

 folkeskoleområdet, men også omfatter betjening af ungdoms-og  

 voksenuddannelsesområderne.
Siden den gældende lovs tilblivelse har ud over  

 folkeskolerne, de frie grundskoler m.fl., erhvervsskolerne og gymnasierne  

 også nye undervisningsinstitutioner som voksenuddannelescentrene (VUC) og  

 arbejdsmarkedsuddannelsescentrene (AMU) benyttet sig af amtscentralernes  

 tilbud.
Særligt benytter VUC i vid udstrækning amtscentralernes tilbud.  

 Universiteterne og de højere uddannelsesinstitutioner er ikke omfattet af lov  

 om amtscentraler for undervisningsmidler, men også de øvrige videregående  

 uddannelsesinstitutioner antages at have adgang til betjening fra  

 amtscentralerne.
En del af flertallet (Venstres, Det Konservative Folkepartis og Dansk  

 Folkepartis medlemmer af udvalget) understreger, at de pædagogiske centres  

 virksomhed ikke må være konkurrenceforvridende i forhold til private  

 virksomheder, f.eks. bogtrykkerier.
Bistand til en enkelt lærer til  

 fremstilling af undervisningsmidler vil naturligvis være en del af centrets  

 virksomhed, hvorimod fremstilling af informations- eller hvervemateriale for  

 uddannelsesinstitutioner m.v. falder uden for centrets opgaver.
Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet kan ikke  

 støtte lovforslagets model for ledelsen af centrene, hvor  

 bestyrelsesmedlemmerne ikke selv er direkte brugere af centrets tilbud.
 ÆndringsforslagAf undervisningsministeren, tiltrådt af et  

flertal (udvalget med undtagelse af EL):
 Til titlen 1) Titlen affattes således:
»Forslag til Lov om centre for undervisningsmidler m.v.« Til § 1 2) I stk. 1 ændres »pædagogiske centre«  

 til: »centre for undervisningsmidler«.
 3) I stk. 2 ændres »De pædagogiske centre« til:  

 »Centrene for undervisningsmidler«.
 4) I stk. 3 ændres »De pædagogiske centres  

 aktiviteter« til: »Aktiviteterne for centrene for  

 undervisningsmidler«.
 5) I stk. 4 ændres »de pædagogiske centre« til:  

 »centrene for undervisningsmidler«.
 Til § 2 6) I stk. 1 og to steder i stk. 2 ændres  

 »det pædagogiske center« til: »centret for  

 undervisningsmidler«.
 Til § 3 7) I stk. 1 ændres »det pædagogiske centers  

 virksomhed« til: »virksomheden for centret for  

 undervisningsmidler«.
 8) I stk. 2 og 5 ændres »det pædagogiske  

 center« til: »centret for undervisningsmidler«.
 9) I stk. 3 ændres »det pædagogiske centers leder og  

 øvrige medarbejdere« til: »leder og øvrige medarbejdere ved centret  

 for undervisningsmidler«.
 Til § 4 10) I 1. pkt. ændres »det pædagogiske  

 center« til: »centret for undervisningsmidler«.
 11) Efter 2. pkt. indsættes som nyt punktum:
»Lederen varetager sekretariatsforretningerne for bestyrelsen og  

 deltager i bestyrelsens møder uden stemmeret.« Til § 5 12) I 1. pkt. ændres »de pædagogiske centres  

 samling« til: »samlingen«.
 13) I 2. pkt. ændres »de pædagogiske centre« til:  

 »centrene for undervisningsmidler«.
 Til § 7 14) Stk. 2 affattes således:
»Stk. 2. Indtil valg af bestyrelse har fundet sted, jf. § 2,  

 stk. 3, ledes centret for undervisningsmidler af den hidtidige ledelse af  

 amtscentralen for undervisningsmidler, jf. lov nr. 239 af 12. juni 1975 om  

 amtscentraler for undervisningsmidler.« Bemærkninger Til nr. 1 Ændringsforslaget imødekommer et ønske om et ændret navn for  

 centrene.
 Til nr. 2-10, 12 og 13 Ændringsforslagene er en konsekvens af forslaget om  

 ændret titel.
 Til nr. 11 Ændringsforslaget slår fast, at lederen af centret for  

 undervisningsmidler varetager sekretariatsforretningerne for bestyrelsen for  

 centret.
 Til nr. 14 Ændringsforslaget understreger, at der ikke med valget af  

 bestyrelser pr. 1. april 1998 skal ske nyansættelse af lederne af centrene.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
