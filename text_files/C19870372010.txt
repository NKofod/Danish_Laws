I.
Orientering Inden for de seneste år har der overfor arbejdstilsynet været rejst en  

 række sager vedrørende risiko for smitte med Hepatitis B og indikationen for  

 at vaccinere ansatte mod denne sygdom.
Direktoratet skal derfor oplyse  

 følgende:
 Hepatitis B er en virussygdom, hvor smitteoverførsel fordrer kontakt med  

 blod eller sekreter fra personer, der er smittede.
 En nærmere beskrivelse af Hepatitis B, dens udbredelse og forebyggende  

 foranstaltninger findes i Sundhedsstyrelsens »Retningslinier for  

 beskyttelse mod Hepatitis«, august 1984.
 Hvor der er behov for nærmere oplysninger til brug for vurdering af en  

 konkret smitterisiko, påhviler det arbejdsgiveren at skaffe disse og betale  

 eventuelle omkostninger ved dette (§ 18 i bekendtgørelse nr. 323 af 7. juli  

 1983 om arbejdets udførelse, jfr. arbejdsmiljølovens § 21).
II.
Instruktion 1. kredsen skal samarbejde med den stedlige  

 embedslægeinstitution om vurdering af smitterisiko og behovet for  

 forebyggende foranstaltninger, idet embedslægeinstitutionen overvåger  

 forekomsten af smitsomme sygdomme.
2. Afhængigt af risikovurderingen kan kredsen vejlede  

 om almindelige hygiejniske foranstaltninger eller afgive påbud om  

 foranstaltninger til imødegåelse af smitterisiko.
Om fornødent kan kredsen  

 afgive påbud om, at arbejdsgiveren skal tilbyde de ansatte vaccination.
 Hjemmel findes i § 7, stk. 2, sammenholdt med § 13, nr. 4, i  

 bekendtgørelse nr 323 af 7. juli 1983 om arbejdets udførelse.
3. Inden kredsen anbefaler eller afgiver påbud om, at  

 de ansatte skal tilbydes vaccination, skal kredsens læge sammen med  

 embedslægen vurdere de konkrete forhold.
I denne risikovurdering skal indgå  

 en vurdering af antigenpositives (smittedes) adfærd samt en vurdering af,  

 hvorvidt arbejdet er tilrettelagt og bliver udført på en måde, som minimerer  

 risikoen for smitte.
III.
Ikrafttræden Straks.
