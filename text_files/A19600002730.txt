 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Den, der i Finland, Island, Norge eller Sverige  

 er sigtet, tiltalt eller dømt for en strafbar handling, og som opholder sig  

 her i landet, kan udleveres i overensstemmelse med denne lov.
 § 2.  Udlevering af en dansk statsborger kan kun ske,  

 såfremt han i de sidste 2 år forud for den strafbare handling har haft bopæl  

 i det land, hvortil udlevering ønskes, eller hvis handlingen eller en  

 tilsvarende handling efter dansk ret kan medføre højere straf end fængsel i 4  

 år.
 § 3.  Udlevering til strafforfølgning kan kun finde  

 sted for handlinger, der efter lovgivningen i det land, hvortil udlevering  

 ønskes, kan medføre højere straf end en bøde.
 Stk. 2.  Udlevering til fuldbyrdelse af en dom kan kun  

 ske, hvis dommen lyder på frihedsstraf eller anbringelse i anstalt, eller der  

 med hjemmel i dommen er truffet bestemmelse om sådan anbringelse.
 Stk. 3.  Ulvering til straforfølgning eller  

 straffuldbyrdelse for flere strafbare forhold kan finde sted, selv om  

 betingelserne i stk. 1 eller 2 kun er opfyldt med hensyn til et af  

 forholdene.
 § 4.  Udlevering for en handling, der udgør en  

 politisk lovovertrædelse, kan kun ske, såfremt en tilsvarende handling er  

 strafbar som politisk lovovertrædelse efter dansk ret og den, der begæres  

 udleveret, ikke er dansk statsborger.
§ 5.  Udlevering kan ikke ske, når den, der begæres  

 udleveret, her i landet er dømt eller frifundet for den i begæringen angivne  

 strafbare handlign.
Er tiltale mod ham frafaldet, kan udlevering kun finde  

 sted, hvis de i retsplejeloven fastsatte betingelser for omgørelse af  

 bestemmelsen om tiltalefrafald er opfyldt.
 § 6.  Udlevering kan kun ske på følgende vilkår:
 Stk. 2.  I øvrigt kan der til udleveringen knyttes  

 sådanne vilkår, som skønnes hensigtsmæssige.
 § 7.  Fremsættes flere af de i § 1 nævnte landes  

 begæring om udlevering af samme person, skal der ved afgørelsen af  

 spørgsmålet om, til hvilket land udlevering kan ske, særlig tages hensyn til  

 tiden og stedet for og beskaffenheden af det eller de strafbare forhold,  

 tidspunktet for begæringernes fremsættelse samt den pågældendes nationalitet  

 og bopæl.
 Stk. 2.  Angår begæringerne om udlevering forskellige  

 strafbare forhold, kan det som vilkår for udleveringen fastsættes, at den  

 pågældende efter retsforfølgning og fuldbyrdelse af straf eller anden  

 retsfølge i det ene land skal udleveres videre til det andet land.
 § 8.  Begæring om udlevering kan fremsættes af politi  

 eller anklagemyndighed i det land, hvortil udlevering ønskes, og rettes til  

 rigsadvokaten, statsadvokat eller politimester (i København  

 politidirektøren).
 Stk. 2.  Begæringen skal indeholde oplysning om tid og  

 sted for den strafbare handling, dennes beskaffenhed, de anvendelige  

 straffebestemmelser, nationalitet og - om muligt - opholdssted for den, der  

 begæres udleveret, samt sådanne oplysninger, som i øvrigt er nødvendige til  

 bestemmelse af hans identitet.
Stk. 3.  Såfremt den, der ønskes udleveret til  

 strafforfølgning, ikke i et retsmøde meddeler samtykke til udleveringen eller  

 erkender sig skyldig i det forhold, for hvilket udlevering begæres, skal der  

 som grundlag for begæringen foreligge en af en domstol truffet beslutning,  

 hvoraf fremgår, at domstolen har fundet rimelig grund til mistanke om, at han  

 har begået den strafbare handling.
Udlevering til strafforfølgning for flere  

 forhold kan dog finde sted, selv om der kun foreligger tilståelse eller  

 domstolsbeslutning med hensyn til et af forholdene.
§ 9.  Efter modtagelsen af en begæring om udlevering  

 iværksætter politi uden ophold den nødvendige undersøgelse.
For denne  

 undersøgelse gælder bestemmelserne i retsplejelovens 4. bog med de fornødne  

 lempelser.
§ 10.  Den, som begæres udleveret, kan forlange  

 rettens afgørelse af, om de i det foregående angivne betingelser for  

 udlevering er opfyldt.
Rettens afgørelse træffes ved kendelse.
 Stk. 2.  Den pågældende skal af politiet gøres bekendt  

 med den i stk. 1 hjemlede adgang til domstolsprøvelse.
§ 11.  Til fremme af undersøgelsen og for at sikre  

 udleveringen kan de i retsplejelovens kapitler 68, 69, 71 og 72 omhandlede  

 retsmidler anvendes i samme omfang som i sager vedrørende lovovertrædelser af  

 tilsvarende art, der forfølges her i landet.
Ved afgørelse af, om  

 betingelserne for anvendelse af et af disse retsmidler er opfyldt, kan den i  

 § 8, stk. 3, nævnte retsafgørelse lægges til grund uden yderligere prøvelse  

 af beviserne for den pågældendes skyld.
§ 12.  I sager om udlevering finder de i  

 retsplejelovens kapitel 66 indeholdte regler om beskikkelse og valg af  

 forsvarer tilsvarende anvendelse.
Offentlig forsvarer skal dog altid  

 beskikkes, når den, der begæres udleveret, fremsætter ønske herom.
 Stk.2  Udgifter til beskikket forsvarer og andre  

 sagsomkostninger afholdes af det offentlige, medmindre retten under særlige  

 omstændigheder bestemmer, at de skal udredes af den, som begæres udleveret.
 § 13.  Såfremt den, der begæres udleveret, i et  

 retsmøde meddeler samttykke til udleveringen og det findes utvivlsomt, at  

 betingelserne for udlevering er opfyldt, kan udleveringen iværksættes af  

 politiet efter nærmere af justitsministeriet fastsatte regler.
 Stk. 2.  I øvrigt forelægges spørgsmålet om, hvorvidt  

 udlevering skal finde sted, for justitsministeriet.
§ 14.  Når der er truffet bestemmelse om udlevering,  

 skal denne snarest muligt iværksættes.
Med henblik på at sikre udleveringens  

 gennemførelse kan de i retsplejelovens kapitler 71 og 72 omhandlede  

 retsmidler anvendes, såfremt handlinger svarende til den, for hvilken  

 udlevering er begæret, efter dansk ret kunne medføre højere straf end bøde  

 eller hæfte.
Den pågældende kan dog altid undergives anholdelse i indtil 24  

 timer.
 § 15.  I forbindelse med en beslutning om udlevering  

 kan det bestemmes, at genstande, som er beslaglagt eller taget i bevaring  

 under sagen, med forbehold af tredjemands eventuelle rettigheder skal  

 overgives til den myndighed, som har begæret udlevering.
 § 16.  Den, som af myndighederne i et af de i § 1  

 nævnte lande er efterlyst for en strafbar handling, som kan begrunde  

 udlevering efter denne lov, kan anholdes og fængsles i overensstemmelse med  

 reglerne i § 11.
 Stk. 2.  En i medføre af stk. 1 anordnet fængsling skal  

 ophæves, såfremt begæring om udlevering ikke er modtaget inden for en frist  

 af 2 uger.
 § 17.  Justitsministeriet kan efter begæring tillade,  

 at en person, der er udleveret efter reglerne i denne lov, drages til ansvar  

 eller udleveres videre til et andet af de i § 1 nævnte lande for en anden før  

 udleveringen begået strafbar handling end den, han er udleveret for.
Stk. 2.  Tilladelsen kan kun meddeles, såfremt  

 udlevering for den pågældende handling kunne have fundet sted efter  

 bestemmelserne i denne lov.
Bestemmelsen i § 10, stk. 1, finder tilsvarende  

 anvendelse.
Stk. 3.  Den i stk. 1 nævnte begæring skal indeholde  

 oplysning om tid og sted for den strafbare handling, dennes beskaffenhed og  

 de anvendelige straffebestemmelser.
I begæringen skal endvidere være angivet,  

 om den udleverede ønsker lovligheden af en eventuel tilladelse prøvet ved  

 domstolene i overensstemmelse med § 10.
 § 18.  Personer, som udleveres fra et af de i § 1  

 nævnte lande til et andet i samme paragraf nævnt land, kan uden særlig  

 tilladelse føres over dansk territorium.
§ 19.  Tidspunktet for lovens ikrafttræden bestemmes  

 af justitsministeren.
Loven kan sættes i kraft alene i forhold til et eller  

 nogle af de i § 1 nævnte lande.
 Stk. 2.  Loven har gyldighed for Færøerne og Grønland  

 med de afvigelser, der følger af de for Færøerne og Grønland gældende særlige  

 retsplejelove.
 Givet på Christiansborg slot, den 3.  

 februar 1960.
 Under Vor Kongelige Hånd og Segl.
 FREDERIK R.
 /Hans Hækkerup.
