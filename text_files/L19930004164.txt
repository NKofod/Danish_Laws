I tilslutning til Udenrigsministeriets bekendtgørelser nr. 79 af 24.  

 august 1982 og nr. 1 af 18. januar 1990, Lovtidende C, meddeles det, at der  

 ved noteveksling i New Delhi henholdsvis den 30. oktober og den 22. december  

 1992 er indgået en overenskomst mellem Danmark og Indien, ifølge hvilken den  

 danske regering yder støtte inden for et beløb af 42.930.340 kroner til  

 forlængelse af et sundhedsprojekt i Tamil Nadu.
Ligeledes i New Delhi er der  

 ved noteveksling den 22. og 23. december 1992 indgået en overenskomst mellem  

 Danmark og Indien, ifølge hvilken den danske regering yder støtte inden for  

 et beløb af 40.866.790 kroner til forlængelse af et sundhedsprojekt i Madhya  

 Pradesh.
Hovedformålet med projekterne er at forbedre serviceydelserne til den  

 fattige landbefolkning inden for den primære sundhedstjeneste.
Man forsøger  

 at inddrage befolkningen og sundhedspersonalet i aktiviteterne samt at  

 forbedre koordineringen inden for sundhedsvæsenet og mellem dette og andre  

 sektorer.
 Projekterne forlænges med 2 år til udgangen af marts 1994.
