Cirkulære om emballageafgift - tilbagebetaling af afgift af  

 emballager med koncentrat, der bruges til fremstilling af læskedrikke med  

 kulsyre  

1) 1. Afgift af emballager Efter § 1, nr. 2, i lovbekendtgørelse nr. 101 af 13.  

 februar 2001 om afgift af emballage mv. betales der afgift af salgsemballager  

 til mineralvand, limonade og andre varer, som indeholder kulsyre, der  

 forbruges  

 her i landet.
 Efter lovens § 1, nr. 3, betales der endvidere afgift  

 af emballager til mineralvand, limonade og andre varer, som er uden kulsyre,  

 saft, most samt koncentrater, der anvendes til fremstilling heraf.
2. Landsskatteretskendelse om afgift af  

 salgsemballager med koncentrat, der bruges til fremstilling af læskedrikke  

 med  

 kulsyre Landsskatteretten har den 25. november 2003 afsagt kendelse  

 i en sag om afgift af salgsemballager med koncentrat, der skal bruges til  

 fremstilling af mineralvand mv. med indhold af kulsyre.
Kendelsen er  

 offentliggjort den 18. december 2003, SKM.2003.575.
 Landsskatteretten fandt, at koncentratet ikke er omfattet af  

 emballageafgiftslovens § 1, således som bestemmelsen har været  

 formuleret  

 siden den 1. januar 1999, idet lovens § 1, nr. 2, alene omhandler  

 mineralvand mv., der indeholder kulsyre, men ikke koncentrater til  

 fremstilling  

 heraf, samt at lovens § 1, nr. 3, alene omhandler mineralvand mv., som  

 ikke indeholder kulsyre, saft og most samt koncentrater, der anvendes til  

 fremstilling heraf.
 Retten fandt ligeledes, at koncentratet ikke er omfattet af  

 nogle af de andre nævnte varegrupper i lovens § 1.
3. Kendelsens betydning Kendelsen får betydning for virksomheder, der er registreret  

 efter emballageafgiftsloven, og som efter den 1. januar 1999 har betalt  

 afgift  

 af emballager til koncentrater, der alene skal anvendes til fremstilling af  

 kulsyreholdige læskedrikke.
 Anmodning om tilbagebetaling skal indgives til de regionale  

 told- og skattemyndigheder.
 De regionale told- og skattemyndigheder anmodes om af egen  

 drift at genoptage og afgøre de sager, som de har kendskab til.
 Berettiget til at få tilbagebetalt afgift er  

 emballageafgiftsregistrerede virksomheder, som fejlagtigt har betalt afgift  

 af  

 de pågældende emballager.
 Det er en betingelse for tilbagebetaling af afgift, at  

 virksomhederne ikke har overvæltet afgiften på andre.
4. Oplysninger til brug for behandlingen af  

 tilbagebetalingskrav Det beror på en konkret vurdering af samtlige oplysninger i  

 sagen, om betingelserne for tilbagebetaling er opfyldt.
Det påhviler  

 virksomheden at fremkomme med de oplysninger, der er relevante for en konkret  

 bedømmelse af den enkelte sag.
 En virksomhed, der vil rejse krav om tilbagebetaling, må  

 dokumentere følgende:
 1.  

 	  

    

 Størrelsen af det  

 rejste krav, herunder oplysning om kravets fordeling på afgiftsperioder,  

 således at det udelukkende er tilbagebetalingsberettiget afgift, der indgår i  

 kravet.
 2.  

 	  

    

 Oplysninger om, at  

 virksomheden i den periode, kravet vedrører, har været afskåret fra at  

 overvælte emballageafgiften på dens kunder med det resultat, at virksomheden  

 har lidt et tab.
4.1. Dokumentationskravet konkret Virksomheden skal vedlægge følgende oplysninger som  

 dokumentation:
 1.  

 	  

    

 Oplysninger om og  

 dokumentation for størrelsen af det rejste krav gennem regnskabsmateriale for  

 den periode, kravet vedrører.
 2.  

 	  

    

 En beskrivelse af  

 virksomheden, dens arbejdsområde, kundegrundlag, prispolitik mv.
4.2. Øvrige oplysninger Eventuelle andre oplysninger, som de regionale told- og  

 skattemyndigheder må anse for nødvendige ved behandlingen af den konkrete  

 sag,  

 fx 1.  

 	  

    

 Oplysninger om navne  

 og beliggenhed for konkurrerende virksomheder, der efter virksomhedens  

 opfattelse hindrer virksomheden i at indregne emballageafgiften i dens  

 priser.
2.  

 	  

    

 Oplysninger om de  

 priser, herunder de af konkurrenternes priser, der er indgået i virksomhedens  

 prisfastsættelse.
Virksomheden skal i den forbindelse sandsynliggøre, at de  

 pågældende oplysninger rent faktisk er indgået i prisfastsættelsen.
 3.  

 	  

    

 Oplysninger om  

 konkurrenceforholdene konkret, herunder oplysninger om sammenlignelighed,  

 indtægts- og udgiftskalkuler, virksomhedens skønnede markedsandele o.l.
 4.  

 	  

    

 Oplysninger om  

 branchen generelt i form af omsætnings-, pris- og markedsudvikling.
5. Forældelse og forrentning I henhold til skattestyrelseslovens § 35 B,  

 stk. 2, kan der ske genoptagelse, hvis anmodning herom fremsættes inden  

 3  

 år efter angivelsesfristens udløb.
 Hvis fristen i skattestyrelseslovens § 35 B,  

 stk. 2, er udløbet, kan der i henhold til skattestyrelseslovens  

 § 35  

 C, stk. 1, nr. 1, efter anmodning ske ekstraordinær genoptagelse til  

 gunst  

 for den afgiftspligtige af opgørelsen af afgiftstilsvaret fra og med den  

 afgiftsperiode, der er helt eller delvist sammenfaldende med den  

 afgiftsperiode, der var til prøvelse i den første sag, der resulterede i  

 underkendelsen af praksis, eller den afgiftsperiode, der var påbegyndt, men  

 endnu ikke udløbet, 5 år forud for underkendelse af praksis.
Ekstraordinær genoptagelse kan dog kun ske, hvis  

 betingelserne herfor i skattestyrelseslovens § 35 C, stk. 1, nr. 1,  

 er opfyldt.
Landsskatterettens kendelse blev afsagt den 25. november 2003.
 Da lovgrundlaget blev ændret pr. 1. januar 1999 er første  

 afgiftsperiode for godtgørelse januar måned 1999.
 Anmodning om ekstraordinær genoptagelse skal fremsættes  

 under iagttagelse af bestemmelsen i skattestyrelseslovens § 35 C,  

 stk. 2, det vil sige, at anmodningen om genoptagelse skal fremsættes  

 inden  

 6 måneder efter, at den afgiftspligtige er kommet til kundskab om det  

 forhold,  

 der begrunder fravigelsen af den ordinære genoptagelsesfrist i  

 skattestyrelseslovens § 35 B.
 Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra offentliggørelsen  

 af  

 dette cirkulære på ToldSkats hjemmeside.
Tilbagebetalingskrav forrentes efter de almindelige regler  

 om forrentning, jf.
TSS-cirkulære nr. 2004-07 af 26. februar 2004 om  

 forrentning af visse tilbagebetalingsbeløb.
Forrentningen er skattepligtig  

 indkomst i forhold til statsskattelovens § 4, litra e.
6. Kompetence og klagefrister Virksomhedens tilbagebetalingskrav skal rejses over for  

 virksomhedens regionale told- og skattemyndighed, der træffer afgørelse i 1.  

 instans.
 Hvis en virksomhed ønsker at klage over den regionale told-  

 og skattemyndigheds afgørelse, gælder de almindelige klagebestemmelser.
Landsskatteretten behandler klager over de afgørelser, der  

 er nævnt i emballageafgiftslovens 21b.
Andre afgørelser, fx om overvæltning,  

 påklages til Told- og Skattestyrelsen.
 Klagefristen til Landsskatteretten og til Told- og  

 Skattestyrelsen er 3 måneder, jf. sagsudlægningsbekendtgørelsens § 20. I  

 øvrigt finder reglerne i skattestyrelseslovens kap. 3 og 3 A anvendelse.
7. Gyldighed Cirkulæret træder i kraft den 1. april 2004 og ophæves den  

 31. marts 2009.
Told- og Skattestyrelsen, den 23. marts  

 2004 Ole Kjær /Per Hvas 1)  

 I Told- og Skattestyrelsens interne nummerrække har cirkulæret nr. 2004-10.
