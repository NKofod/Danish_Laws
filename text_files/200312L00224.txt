Fremsat den 31. marts 2004 af  

 undervisningsministeren (Ulla Tørnæs) Forslag til Lov om ændring af lov om statens voksenuddannelsesstøtte  

  

 (SVU) og lov om godtgørelse ved deltagelse i erhvervsrettet  

  

 voksen- og efteruddannelse (Udvidelse af adgangen til SVU) § 1 I lov om statens voksenuddannelsesstøtte (SVU), jf.  

 lovbekendtgørelse nr. 654 af 6. juli 2003, foretages følgende ændringer:
 1.  

  

 I  

  

 § 2, stk. 2, § 5, stk. 2,  

  

 og  

  

 § 5, stk. 3  

  

 , indsættes efter  

 »voksenundervisning«: »eller specialundervisning for voksne«.
 2.  

  

 I  

  

 § 3, stk. 1,  

  

 indsættes efter  

 »kortuddannede«: », jf. dog stk. 4«.
 3.  

  

 I  

  

 § 3  

  

 indsættes som stk. 4:
»Stk. 4.  

  

 Undervisningsministeren kan fastsætte regler om, at der kan ses bort fra  

 betingelsen om, at den uddannelsessøgende skal være kortuddannet, når der  

 søges  

 SVU til forberedende voksenundervisning eller specialundervisning for voksne.  

 Undervisningsministeren kan herunder fastsætte regler om, hvilke grupper der  

 kan komme i betragtning, og om at der højest kan gives SVU i op til 18 uger,  

 omregnet til heltid.
Undervisningsministeren kan endvidere fastsætte regler  

 om,  

 at der gives SVU til de nævnte grupper inden for en af ministeren fastsat  

 ramme  

 for antallet af støttemodtagere.« 4.  

  

 I  

  

 § 11 a, stk. 1, 2.  

  

 og  

  

 3. pkt  

  

 ., ændres »uddannelsesinstitutionen« til:  

 »uddannelsesstedet«.
 5.  

  

 I  

  

 § 17, stk. 1,  

  

 ændres:  

 »Finansstyrelsen« til: »Økonomistyrelsen«.
§ 2 I lov om godtgørelse ved deltagelse i erhvervsrettet  

 voksen- og efteruddannelse, jf. lovbekendtgørelse nr. 106 af 18. februar  

 2004,  

 foretages følgende ændring:
 1.  

  

 I  

  

 § 10, stk. 5,  

  

 indsættes efter  

 »voksenundervisning«: »eller specialundervisning for voksne«.
§ 3 Loven træder i kraft den 1. juli 2004 og har virkning  

 for tildeling af SVU til forberedende voksenundervisning og  

 specialundervisning  

 for voksne, som begynder denne dato eller senere.
Bemærkninger til lovforslaget Almindelige bemærkninger 1.Lovforslagets baggrund og indhold Ordblinde og læsesvage er særligt udsatte på  

 arbejdsmarkedet, og som et led i regeringens udspil »Flere i beskæftigelse -  

 færre ledige« fra marts 2004 foreslår regeringen med dette lovforslag, at der  

 gennemføres en forbedring af læsesvage og ordblinde faglærtes (personer med  

 en  

 grundlæggende erhvervsrettet uddannelse) adgang til statens  

 voksenuddannelsesstøtte.
Efter den gældende SVU-ordning har kun de kortuddannede  

 adgang til at få støtte til forberedende voksenundervisning (FVU) og  

 specialundervisning for voksne.
Ved kortuddannede forstås personer, der har  

 indtil 7-8 års skolegang suppleret med en erhvervsrettet uddannelse, eller  

 9-10  

 års skolegang suppleret med 2 års erhvervsrettet uddannelse, eller en  

 forældet  

 erhvervsrettet uddannelse.
Undersøgelser peger imidlertid på, at der også i  

 andre grupper, herunder blandt de faglærte (personer med en grundlæggende  

 erhvervsrettet uddannelse), er en del læsesvage.
Med voksen- og efteruddannelsesreformen i 2000 skete der en  

 opprioritering af undervisningen af kortuddannede voksne i almene færdigheder  

 på grundlæggende niveau, bl.a. gennem etablering af en forberedende  

 undervisning for voksne, som der kunne gives SVU til.
Undervisningen skulle  

 give kortuddannede voksne mulighed for at forbedre og supplere deres  

 grundlæggende færdigheder med henblik på videre uddannelse, samt styrke  

 voksnes  

 forudsætninger for aktiv medvirken i alle sider af samfundslivet.
FVU i læsning og matematik er målrettet voksne, som enten  

 aldrig rigtig fik tilegnet sig tilstrækkelige læse- og regnefærdigheder i  

 grundskolen, eller ikke har holdt deres færdigheder ved lige, og som har brug  

 for at øge deres funktionelle færdigheder, inden de fx starter på anden  

 efteruddannelse.
Målet for undervisningen er, at deltagerne erhverver sig  

 veldefinerede færdigheder op til et niveau, der nogenlunde svarer til  

 niveauet  

 i slutningen af 9. klasse for så vidt angår de konkrete færdigheder.
Specialundervisningen for voksne tilbyder undervisning og  

 specialpædagogisk bistand, der tager sigte på at afhjælpe eller begrænse  

 virkningerne af handicap (kompenserende specialundervisning), herunder  

 læsehandicap.
Fx er ordblindeundervisningen målrettet voksne med specifikke  

 vanskeligheder med at læse og skrive.
Dvs. ordblinde voksne, der typisk vil  

 have behov for støtte hele livet, når de udsættes for nye læse- og skrivekrav  

 i  

 hverdagen.
Forudsætning for deltagelse i undervisningen er, at man har  

 læsebesvær, som undervisningen kan afhjælpe.
Undervisningen er  

 behovsorienteret, og der opstilles individuelle mål.
Så længe der er  

 progression i den voksnes læsefærdigheder, kan undervisningen fortsættes.
 Regeringen ønsker med dette lovforslag at gøre det muligt  

 for personer, der er ordblinde og læsesvage, og som derfor er særligt udsatte  

 på arbejdsmarkedet, at få støtte til at deltage i bl.a. ordblindeundervisning  

 efter lov om specialundervisning for voksne og i FVU, uanset at deres  

 uddannelsesbaggrund ikke opfylder kravene om kort uddannelse.
Målgruppen for SVU til FVU og specialundervisning for  

 voksne foreslås derfor udvidet til også at omfatte faglærte (personer med en  

 grundlæggende erhvervsrettet uddannelse), hvorved forstås personer, der har  

 gennemgået en uddannelse op til og med erhvervsuddannelsesniveau.
Gruppen  

 omfatter fx personer, der har en erhvervsuddannelse, en landmandsuddannelse,  

 en  

 social- og sundhedshjælperuddannelse, en grundlæggende søfartsuddannelse m.m.  

 Det afgørende er, at de pågældende ikke må have en uddannelse, der ligger  

 over  

 erhvervsuddannelsesniveau.
Herudover foreslås det, at der fastsættes en ramme for  

 antallet af støttemodtagere (2000 personer i 2004 og 3000 personer de  

 følgende  

 år), og at der desuden fastsættes en øvre grænse på 18 uger, omregnet til  

 fuldtidsundervisning, for at modtage støtte.
Det er hensigten, at rammen skal  

 administreres således, at det bliver de ansøgninger, der er modtaget først i  

 støtteåret, der kommer i betragtning.
Dem, der har behov for det, kan fortsat  

 deltage i såvel FVU som specialundervisning for voksne i længere tid end de  

 nævnte 18 uger, men det vil i givet fald ikke kunne ske med SVU.
Ordningen omfatter både faglærte (personer med en  

 grundlæggende erhvervsrettet uddannelse), der er i arbejde, og faglærte  

 (personer med en grundlæggende erhvervsrettet uddannelse), der er ledige, og  

 som har mulighed for 6 ugers selvvalgt uddannelse.
Desuden omfatter ordningen  

 unge i alderen 20-25 år og personer, der på grund af tidligere forbrug af  

 voksenuddannelsesstøtte (VUS) har opbrugt muligheden for SVU.
For de to  

 sidstnævnte grupper gælder det, at de kortuddannede vil blive omfattet af de  

 generelle SVU-regler, mens de faglærte (personer med en grundlæggende  

 erhvervsrettet uddannelse) vil blive omfattet af den ovennævnte ramme.
2. Økonomiske og administrative konsekvenser for  

 det offentlige Med en fast ramme på henholdsvis 2000 og 3000 personer  

 skønnes merudgifterne som følge af forslaget at være ca. 18,5 mio. kr. i 2004  

 og ca. 28 mio. kr. i hvert af de følgende år.
Specialundervisning for voksne og den forberedende  

 vokseundervisning foregår i regi af amterne, samt København og Frederiksberg  

 kommuner.
Udgifterne til den forberedende voksenundervisning refunderes af  

 staten med en årselevtakst på op til 54.494 kr. i 2004.
 Som følge af forslaget kan der forventes en merbelastning i  

 forbindelse med administrationen af ordningen i SUstyrelsen,  

 arbejdsløshedskasser og voksenuddannelsescentre (VUC). Hertil kommer mindre  

 administrative merudgifter til bl.a. edb-ændringer.
 Merudgifterne forventes at fordele sig på  

 forsørgelsesudgifter og drift (herunder administration) på følgende måde  

 (mio.  

 kr.):
2004 2005 2006 2007 SVU 8,5 13,0 13,0 13,0 Udgifter til fvu og specialundervisning m.m.
10,0 15,0 15,0 15,0 I alt 18,5 28,0 28,0 28,0 Der vil blive optaget forhandlinger med de amtskommunale  

 parter om forslaget.
3. Økonomiske og administrative konsekvenser for  

 erhvervslivet Lovforslaget har ingen økonomiske eller administrative  

 konsekvenser for erhvervslivet.
4. Administrative konsekvenser for borgerne Lovforslaget har ingen administrative konsekvenser for  

 borgerne.
5. Miljømæssige konsekvenser Lovforslaget har ingen miljømæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
7. Høring Lovforslaget er i forbindelse med fremsættelsen for  

 Folketinget sendt i høring hos følgende:
 Rigsrevisionen, Rådet om Kortuddannedes Fortsatte  

 Uddannelse, Danmarks Evalueringsinstitut, Arbejdsløshedskassernes Samvirke,  

 Arbejdsløshedskassen for Selvstændige, Dansk Arbejdsgiverforening, Dansk  

 Industri, Landsorganisationen i Danmark, Funktionærernes og Tjenestemændenes  

 Fællesråd, De Danske Landboforeninger, Dansk Familielandbrug,  

 Sammenslutningen  

 af Landbrugets Arbejdsgiverforeninger, Ledernes Hovedorganisation,  

 Håndværksrådet,  

 Det Centrale Handicapråd, Amtsrådsforeningen i Danmark, Kommunernes  

 Landsforening, Københavns Kommune, Frederiksberg Kommune,  

 Forstanderforeningen  

 for VUC, Handelsskolernes Forstander- og Inspektørforening,  

 Landssammenslutningen af kursusstuderende (LAK), Landsforbundet af Voksen- og  

 Ungdomsundervisere (LVU). Lovforslaget har desuden været til offentlig høring  

 på Undervisningsministeriets hjemmeside.
Vurdering af konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen 18,5 mio. kr. i 2004, samt 28 mio. kr. i hvert af de  

 følgende år.
Administrative konsekvenser for stat, kommuner og  

 amtskommuner Ingen Der forventes en merbelastning af VUC samt SUstyrelsen.
Økonomiske konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Efter de gældende regler kan de 20-25 årige og personer,  

 der har opbrugt deres muligheder for at søge SVU på grund af forbrug under  

 den  

 tidligere VUS-ordning, i dag alene søge SVU til forberedende  

 voksenundervisning.  

 Med forslaget får disse grupper også mulighed for at få SVU til  

 specialundervisning for voksne efter de almindeligt gældende regler i op til  

 18  

 uger.
Der henvises i øvrigt til bemærkningerne til nr. 3.
Til nr. 2 Der henvises til bemærkningerne til nr. 3.
 Til nr. 3.
Efter de gældende regler kan faglærte (personer med en  

 grundlæggende erhvervsrettet uddannelse), der ikke opfylder betingelsen om at  

 være kortuddannede, ikke få SVU.
Forslaget indebærer, at denne gruppe kan få  

 SVU til FVU og specialundervisning for voksne.
De får ikke mulighed for at få  

 SVU til andre af de uddannelser, der er nævnt i lovens § 4. Støtten  

 gives  

 efter regler fastsat af undervisningsministeren.
Ministeren kan herunder  

 fastsætte, hvilke grupper der kan komme i betragtning, og at der højest kan  

 tildeles SVU i 18 uger, omregnet til fuldtid.
Målgruppen er personer, der har  

 gennemgået en uddannelse op til og med erhvervsuddannelsesniveau.
Grænsen på 18 uger, omregnet til fuldtid, svarer til, at  

 det er muligt at gennemføre alle trin i en FVU.
Personer, der har behov for  

 eller ønske om yderligere deltagelse i enten FVU eller specialundervisning  

 for  

 voksne, har mulighed for det, men uden SVU.
Ministeren vil endvidere i givet fald kunne fastsætte en  

 ramme for antallet af støttemodtagere.
Det er hensigten, at den årlige ramme  

 for antallet af støttemodtagere fra 2005 og frem skal fastsættes til 3000  

 faglærte (personer med en grundlæggende erhvervsrettet uddannelse). I  

 indeværende år forventes rammen at blive fastsat til 2000 personer.
Uden for  

 rammen falder de uddannelsessøgende, som efter de gældende regler i lovens  

 § 3 har ret til SVU.
Det drejer sig om personer, som efter § 3,  

 stk. 2, betragtes som kortuddannede.
Endvidere drejer det sig om  

 personer,  

 der er omfattet af de regler, der er fastsat med hjemmel i lovens § 3,  

 stk. 3.
 De nærmere regler vil blive fastsat i bekendtgørelsesform.
 Til nr. 4.
 Der er tale om en redaktionel ændring.
 Til nr. 5.
 Bestemmelsen foreslås ændret, fordi Økonomistyrelsen og  

 Finansstyrelsen fra den 1. oktober 2003 er lagt sammen under navnet  

 Økonomistyrelsen.
Til § 2 Til nr. 1.
For unge under 25 år er der fastsat særlige regler om  

 fradrag i rettighederne til at deltage i uddannelse med støtte efter  

 henholdsvis lov om statens voksenuddannelsestøtte (SVU) og lov om godtgørelse  

 ved deltagelse i erhvervsrettet voksen- og efteruddannelse.
Forbrug efter den  

 ene lov medfører reduktion af rettighederne efter den anden lov.
I lov om  

 godtgørelse ved deltagelse i erhvervsrettet voksen- og efteruddannelse siges  

 det således, at de 20-25 åriges forbrug af SVU til deltagelse i FVU medfører  

 reduktion i det maksimale antal uger, som de unge kan modtage godtgørelse i.  

 Som en konsekvens af forslaget om at give de 20-25 årige mulighed for også at  

 deltage i specialundervisning for voksne med SVU, foreslås det at tilføje  

 specialundervisning for voksne som et forløb, der medfører reduktion af  

 muligheden for at modtage godtgørelse.
Til §3 Det foreslås, at ændringerne kommer til at gælde for  

 FVU-forløb og forløb inden for specialundervisning for voksne, der begynder  

 den  

 1. juli 2004 eller senere.
Det bemærkes, at SVU udbetales bagud for perioder  

 af  

 4-5 ugers længde.
Lovforslaget sammenholdt med gældende lov Gældende formulering Lovforslaget Lov om Statens Voksenuddannelsesstøtte § 2, stk. 2. Uddannelsessøgende, der er i alderen fra  

 20 år og op til 25 år, kan få SVU til forberedende voksenundervisning, jf.  

 § 5, stk. 2.
 1.  

  

 I  

  

 § 2, stk. 2, § 5,  

 stk. 2,  

  

 og  

  

 § 5,  

 stk. 3,  

  

 indsættes efter »voksenundervisning«: »eller specialundervisning  

 for voksne«.
 § 5, stk. 2. Uddannelsessøgende, der er i alderen fra  

 20 og op til 25 år, kan i indtil 18 uger omregnet til heltid få SVU til  

 forberedende voksenundervisning, jf. § 2, stk. 2. SVU tildelse  

 inden for den periode på 30 uger omregnet til heltid, der er nævnt i  

 § 10 i lov om godtgørelse ved deltagelse i erhvervsrettet voksen- og  

 efteruddannelse.
 § 5, stk. 3. Uddannelsessøgende, der ikke kan få SVU  

 inden for den periode, der er nævnt i stk. 1, 1. pkt., på grund af  

 fradrag efter § 6, stk. 1, af støtte udbetalt før den 1. juli 2000,  

 kan få SVU i op til 18 uger omregnet til heltid til forberedende  

 voksenundervisning.
 § 3.  

  

 For at få SVU efter bestemmelserne i kapitel 3 til uddannelse på  

 folkeskoleniveau og til gymnasial uddannelse skal de uddannelsessøgende være  

 kortuddannede.
 2.  

  

 I  

  

 § 3, stk. 1  

  

 , indsættes efter  

 »kortuddannede«: », jf. dog stk. 4«.
 3.  

  

 I  

  

 § 3  

  

 indsættes som stk. 4:
»Stk. 4.  

  

 Undervisningsministeren kan fastsætte regler om, at der kan ses bort fra  

 betingelsen om, at den uddannelsessøgende skal være kortuddannet, når der  

 søges SVU til forberedende voksenundervisning eller specialundervisning for  

 voksne.
Undervisningsministeren kan herunder fastsætte regler om, hvilke  

 grupper der kan komme i betragtning, og om at der højest kan gives SVU i op  

 til 18 uger, omregnet til heltid.
Undervisningsministeren kan endvidere  

 fastsætte regler om, at der gives SVU til de nævnte grupper inden for en af  

 ministeren fastsat ramme for antallet af støttemodtagere.« § 11 a.  

  

 Staten yder tilskud til dækning af deltagerbetaling til ledige  

 dagpengeberettigede, der modtager SVU til uddannelse efter kapitel 3 og 4.  

 Tilskuddet udbetales direkte til uddannelsesinstitutionen.
Det er en  

 betingelse, at den ledige afgiver en skriftlig erklæring om, at tilskuddet  

 skal udbetales direkte til uddannelsesinstitutionen.
 4.  

  

 I  

  

 § 11 a, stk. 1, 2.  

  

 og  

  

 3. pkt.,  

  

 ændres  

 »uddannelsesinstitutionen« til: »uddannelsesstedet«.
§ 17.  

  

 Misligholdt gæld efter § 16, herunder påløbne renter, kan inddrives af  

 Finansstyrelsen.  

 Gælden inddrives ved udpantning.
Inddrivelse kan endvidere ske ved  

 indeholdelse i løn m.v. hos den pågældende efter reglerne for inddrivelse af  

 personlige skatter i kildeskatteloven.
 5.  

  

 I  

  

 § 17, stk. 1,  

  

 ændres:  

 »Finansstyrelsen« til: »Økonomistyrelsen«.
Lov om godtgørelse ved deltagelse i erhvervsrettet  

 voksen- og efteruddannelse § 10, stk. 5. Ved opgørelsen af de 30 uger som nævnt i  

 stk. 3 medregnes det antal uger, som beskæftigede lønmodtagere,  

 selvstændige erhvervsdrivende og ledige med ret til selvvalgt uddannelse, jf.  

 § 2, stk. 1, nr. 3, der endnu ikke er fyldt 25 år, har anvendt til  

 deltagelse i forberedende voksenundervisning med støtte efter lov om statens  

 voksenuddannelsesstøtte.
 1.  

  

 I  

  

 § 10, stk. 5,  

  

 indsættes  

 efter »voksenundervisning«: »eller specialundervisning for voksne«.
