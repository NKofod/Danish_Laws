Fremsat den 4. oktober 2001 af IT- og  

 forskningsministeren (Birte Weiss) Forslag til Lov om ændring af lov om et  

 videnskabsetisk komitésystem og  

 behandling af biomedicinske forskningsprojekter (Ændring af reglerne om udpegning af medlemmer til de  

 regionale komitéer og formandskabet i Den Centrale Videnskabsetiske  

 Komité) § 1 I lov om et videnskabsetisk komitésystem og behandling af  

 biomedicinske forskningsprojekter, jf. lovbekendtgørelse nr. 69 af 8.  

 januar 1999, som ændret ved lov nr. 337 af 17. maj 2000, foretages  

 følgende ændringer:
 1. I § 3, stk. 1,ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora«.
 2. I § 3, indsættes efter stk. 1, som nyt  

 stykke:
»Stk. 2. Medlemmerne af de regionale komitéer skal have  

 tilknytning til den region, komitéen dækker, og de medlemmer,  

 der udpeges efter indstilling fra de relevante forskningsfaglige fora, skal  

 være forskningsaktive.« Stk. 2 - 5 bliver herefter stk. 3 - 6.
 3. I § 3, stk. 2, der bliver stk. 3,  

 ændres »Statens Sundhedsvidenskabelige Forskningsråd« til:  

 »relevante forskningsfaglige fora«.
 4. I § 3, stk. 3, der bliver stk. 4,  

 indsættes efter »næstformand«: »for en 2 årig periode.«.  

 Efter »næstformænd.« indsættes: »Der kan ske genvalg af  

 formand og næstformand.«.
5.I § 3, stk. 5, der bliver stk. 6,  

indsættes efter »den amtskommunale valgperiode«: », idet dog de  

 medlemmer, der udpeges efter indstilling fra relevante forskningsfaglige  

 fora, udpeges 2 år forskudt i forhold til den amtskommunale  

 valgperiode.
Amtsrådet kan vælge at udpege stedfortrædere  

 for medlemmerne.«.
 6. § 4, stk. 1, affattes således:
 »IT- og forskningsministeren nedsætter Den Centrale  

 Videnskabsetiske Komité og udpeger formanden og næstformanden.  

 Komitéen består herudover af 2 medlemmer udpeget af hver af de  

 regionale komitéer og 2 medlemmer udpeget af sundhedsministeren.«.
 7. I § 4, stk. 2 , ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora«.
 8. § 4, stk. 3, affattes således:
»Stk. 3. Formanden og næstformanden skal tilsammen  

 repræsentere statslige forskningsinteresser og folkeoplysende,  

 almenkulturelle eller sociale interesser, der er af betydning for den  

 centrale komités virke.
De 2 medlemmer, der udpeges af  

 sundhedsministeren, skal repræsentere folkeoplysende, almenkulturelle  

 eller sociale interesser, der er af betydning for den centrale komités  

 virke.
Formand, næstformand og medlemmerne udpeget af  

 sundhedsministeren må ikke have sæde i kommunale råd eller  

 i Folketinget.« 9. § 4, stk. 4, ophæves.
 Stk. 5 og 6 bliver herefter stk. 4 og 5.
 10. I § 4, stk. 6, der bliver stk. 5,  

 udgår: »svarende til den amtskommunale valgperiode«.
 11. I § 4 indsættes som stk. 6:
»Stk. 6. IT- og forskningsministeren fastsætter  

 nærmere regler om, hvilke fora der er relevante forskningsfaglige fora,  

 jf. § 3, § 4, stk. 2, og § 11, stk. 2.« 12. I § 11, stk. 2, ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora.« § 2 Loven træder i kraft den 15. december 2001.
 Stk. 2. Udpegningsperioden for de medlemmer af de regionale  

 komitéer og af Den Centrale Videnskabsetiske Komité, som er  

 udpeget efter indstilling fra Statens Sundhedsvidenskabelige  

 Forskningsråd, forlænges til den 31. december 2003.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse dele af riget med  

 de afvigelser, som de særlige færøske og  

 grønlandske forhold tilsiger.
Bemærkninger til lovforslaget Almindelige bemærkninger Lovforslagets formål og indhold Formålet med lovforslaget er at ændre  

 komitélovens bestemmelser om udpegning af medlemmer til de regionale  

 videnskabsetiske komitéer, således at de fagkyndige medlemmer og  

 de læge medlemmer udpeges 2 år forskudt i forhold til hinanden.  

 Med en forskudt udpegningsperiode er det hensigten i højere grad at  

 sikre kontinuiteten i komitéernes arbejde.
Efter den nugældende komitélov udpeges  

 samtlige medlemmer af de regionale komitéer for 4 år med  

 mulighed for genudpegning i 4 år.
Udpegningerne følger den  

 amtskommunale valgperiode.
En konsekvens heraf er, at samtlige  

 komitémedlemmer forlader komitéerne på én gang,  

 næste gang pr. 31. december 2001. Det foreslås derfor, at  

 komitéerne fremover får forskudte udpegningsperioder, idet  

 udpegningsperioden for de læge medlemmer af komitéerne fortsat  

 følger den amtskommunale valgperiode, mens udpegningsperioden for de  

 medlemmer, der er udpeget efter indstilling fra relevante forskningsfaglige  

 fora, ligger 2 år forskudt herfor.
 I sammenhæng hermed ændres bestemmelserne om  

 udpegning af formanden og næstformanden for Den Centrale  

 Videnskabsetiske Komité. Fremover vil formanden og næstformanden  

 for Den Centrale Videnskabsetiske Komité blive udpeget af IT- og  

 forskningsministeren.
 Erfaringerne fra komitésystemet med de  

 nuværende udpegningsperioder på 4 år med mulighed for  

 genudpegning i endnu 4 år har været gode, og regeringen  

 ønsker derfor ikke at ændre herpå.
 Af demokratiske hensyn foreslås valgperioden for  

 formand og næstformand for de regionale komitéer forkortet til 2  

 år, således at samtlige medlemmer får mulighed for at  

 få indflydelse på valg af formand og næstformand.
 Endvidere foreslås det, at det fremover er IT- og  

 forskningsministeren, der udpeger formand og næstformand for Den  

 Centrale Videnskabsetiske Komité. Baggrunden herfor er ønsket  

 om et formandsskab, som er uafhængig af de enkelte regionale  

 komitéer, sådan at andeninstansinhabilitet undgås,  

 specielt i tilfælde af indbringelse af enkeltsager for Den Centrale  

 Videnskabsetiske Komité, jf. forvaltningslovens § 3, stk.1, nr.  

 4.
 Balancen mellem lægmænd og eksperter i Den  

 Centrale Videnskabsetiske Komité berøres ikke af denne  

 ændring, idet formand og næstformand tilsammen skal  

 repræsentere såvel statslige forskningsinteresser som  

 folkeoplysende, almenkulturelle eller sociale interesser, der er af betydning  

 for den centrale komités virke.
Med lovændringen ønsker regeringen ligeledes  

 at præcisere kravene til medlemmerne af komitéerne.
De  

 medlemmer, som udpeges efter indstilling fra relevante forskningsfaglige  

 fora, skal være forskningsaktive og have deres virke i regionen.
De  

 øvrige medlemmer bør have virke, bopæl i regionen eller  

 anden lignende tilknytning.
Baggrunden for disse krav er dels behovet for  

 aktuel forskningsindsigt i komitéen, dels hensynet til  

 komitésystemets rødder i lokalmiljøet.
 Større lovændring planlægges i folketingssamlingen  

 2002-2003.
Siden komitélovens vedtagelse i 1992 og  

 ændringen af loven i 1996 er der høstet værdifulde  

 erfaringer med arbejdet i komitéerne.
På baggrund af disse  

 erfaringer har IT- og Forskningsministeriet modtaget en række  

 ønsker til ændringer af komitéloven fra  

 komitésystemet.
 På internationalt plan er der endvidere vedtaget nye  

 regelsæt inden for bioetikområdet:
Europarådet vedtog den 19. november 1996 konventionen om  

 menneskerettigheder og biomedicin, som Danmark har underskrevet og  

 ratificeret, jf.
Bekendtgørelse af Europarådets konvention af 4.  

 april 1997 om menneskerettigheder og biomedicin.
World Medical Association (Verdenslægeforeningen) vedtog i  

 oktober 2000 ændringer til Helsinkideklarationen, som er den  

 internationale lægeverdens regelsæt for biomedicinske  

 forskningsprojekter, jf.  http://www.arvo.org/helsinki.htm Rådet for Den Europæiske Union vedtog i januar 2001  

 et direktiv om god klinisk praksis ved gennemførelse af kliniske  

 forsøg med lægemidler til human brug, jf.
Europaparlamentets og  

 Rådet for Den Europæiske Unions direktiv 2001/20/EF af 4. april  

 2001, EF-Tidende nr.
L 121 af 01/01/2001 s. 0034 - 0044. Inkorporeringen af  

 direktivet i dansk ret skal ske inden 1. maj 2003.
Disse regelsæt skal indarbejdes i  

 komitéloven, for så vidt de er relevante for lovens område  

 og ikke allerede er indføjet heri.
Endelig forventes regeringens  

 arbejdsgruppe om biobanker under sundhedsministeren at afgive sin rapport i  

 efteråret 2001. Rapportens konklusioner vil eventuelt danne grundlag  

 for en ændring af visse bestemmelser i komitéloven.
Såvel ønskerne om ændringer fra  

 komitésystemet vedrørende komitéloven som den  

 internationale regulering af bioetikområdet berører  

 grundlæggende principper i komitéloven.
Regeringen ønsker  

 derfor, at disse emner gøres til genstand for en drøftelse  

 blandt Folketingets politiske partier, inden forslag om ændringer  

 fremsættes i Folketinget.
IT- og forskningsministeren har derfor  

 indledt politiske drøftelser med partierne i Folketinget om disse  

 øvrige ønsker til lovændringer.
Som opfølgning  

 herpå planlægger IT- og forskningsministeren at nedsætte et  

 udvalg, som skal se på forslag til en større revision af  

 loven.
Da fremsættelsen af en større  

 lovændring afventer et sådant arbejde, opdeles ændringen af  

 lov om et videnskabsetisk komitésystem og behandling af biomedicinske  

 forskningsprojekter i to etaper.
Første etape består af dette  

 lovforslag, der drejer sig om to mindre ændringer af reglerne om  

 udpegning i komitéloven, og anden etape vil være en  

 større substantiel ændring, som forventes fremsat i Folketinget  

 i folketingsåret 2002   2003. Begrundelsen for at fremsætte  

 første etape af lovændringen på nuværende tidspunkt  

 er, at udpegningsperioden for de siddende medlemmer udløber den 31.  

 december 2001. Med det foreliggende lovforslag sikres, at ikke alle medlemmer  

 af komitéerne går af på én gang.
Komitélovens baggrund Forslag L 59 (jf.
Folketingets Forhandlinger 1991-92, 767,  

 1143, 10538 og 11101) til lov om et videnskabsetisk komitésystem og  

 behandling af biomedicinske forskningsprojekter blev vedtaget d. 19. juni  

 1992.
Siden 1979 har der i Danmark eksisteret et videnskabsetisk  

 komitésystem bestående af 7 regionale og en central  

 komité, hvis sekretariater blev varetaget af det offentlige.
Med  

 vedtagelsen af komitéloven skete der i vidt omfang en  

 videreførelse af den praksis, som det videnskabsetiske  

 komitésystem havde fastlagt gennem sin ulovhjemlede virke.
Med loven  

 blev der imidlertid skabt retligt bindende rammer om systemet, således  

 at komitéernes virke blev en del af den offentlige forvaltning i  

 offentlighedslovens og forvaltningslovens forstand.
Loven indebar samtidig  

 enkelte væsentlige nydannelser vedrørende komitésystemet,  

 komitéernes sammensætning samt finansieringen af  

 komitéernes arbejde.
Loven blev ændret ved forslag L 179, fremsat den 17.  

 januar 1996 (1. behandling, jf.
Folketingstidende 1995-96, 4048), om  

 ændring af lov om et videnskabsetisk komitésystem og behandling  

 af biomedicinske forskningsprojekter (Nedsættelse, opfølgning m.  

 v.).
Med L 179 fastsattes bestemmelser om  

 afgørelsesmåden i Den Centrale Videnskabsetiske Komité i  

 de tilfælde, hvor der ikke kunne opnås enighed om  

 bedømmelsen af et projekt.
Samtidig skete der enkelte ændringer  

 i bestemmelserne om udpegning af medlemmer til de regionale komitéer,  

 en ændring af bestemmelserne om spørgeskemaundersøgelser  

 og registerforskningsprojekter samt en tilføjelse til bestemmelserne  

 om komitéernes opfølgning og kontrol med godkendte projekter.  

 Endvidere blev lovens kapitel 4 om forplantningsteknologi udskilt.
I fortsættelse af L 179 nedsatte regeringen under  

 sundhedsministeren og IT- og forskningsministeren et udvalg om udformningen  

 af de administrative regler vedrørende patientinformation og  

 indhentning af samtykke ved biomedicinske forsøg.
I forlængelse  

 af udvalgets anbefalinger udsendte IT- og forskningsministeren 12. oktober  

 2000 bekendtgørelse nr. 935 om information og samtykke ved inddragelse  

 af forsøgspersoner i biomedicinske forskningsprojekter og i  

 tilslutning hertil i november 2000 »Vejledning om biomedicinske  

 forsøg«.
Vejledningen indeholder praktiske anvisninger  

 vedrørende videnskabsetiske aspekter ved biomedicinske  

 forskningsprojekter og indeholder vejledende retningslinjer for alle faser af  

 biomedicinske forsøg fra planlægning af forsøget over  

 anmeldelse til de videnskabsetiske komitéer, til krav til information  

 og samtykke fra forsøgspersoner og komitésystemets kontrol med  

 godkendte forskningsprojekter.
Administrative og økonomiske konsekvenser for stat, amtskommuner  

 og kommuner Lovforslaget medfører ikke administrative eller  

 økonomiske konsekvenser for stat, amtskommuner eller kommuner.
Administrative og økonomiske konsekvenser for erhvervslivet Lovforslaget medfører ikke administrative og  

 økonomiske konsekvenser for erhvervslivet.
Miljømæssige konsekvenser Lovforslaget medfører ikke  

 miljømæssige konsekvenser.
Forholdet til EU-retten Lovforslaget indeholder ikke EU retlige aspekter.
Høring Fortegnelse over hørte myndigheder m.v. er medtaget  

 som bilag 1.
Samlet vurdering af lovforslagets  

 konsekvenser Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU retlige aspekter.
Bemærkninger til de enkelte  

 bestemmelser Til § 1 Til nr. 1 Forslaget indebærer, at de fagkyndige medlemmer af  

 de regionale videnskabsetiske komitéer fremover kan indstilles til  

 amtsrådet af flere forskellige forskningsfaglige fora inden for  

 sundhedsområdet.
Det er ønsket om at kunne rekruttere faglige  

 medlemmer fra en bredere kreds, der er baggrunden for dette forslag.
Derfor  

 foreslås det, at kredsen af indstillingsberettigede udvides.
Til nr. 2 De fagkyndige medlemmer af de regionale komitéer  

 skal være aktive forskere, det vil sige det fagkyndige medlem skal  

 være ansat i en forskerstilling eller på anden vis være  

 beskæftiget med konkret forskningsarbejde.
Medlemmerne bør have  

 virke eller bopæl i regionen eller anden lignende tilknytning for at  

 kunne varetage et medlemskab af den regionale videnskabsetiske  

 komité.
 Baggrunden herfor er dels behovet for, at de fagkyndige  

 medlemmer af komitéen har aktuel forskningsindsigt, dels hensynet til  

 komitésystemets rødder i lokalmiljøet.  

 Komitésystemet har fra sin begyndelse i 1979 haft sit fæste i  

 det regionale område med lokal repræsentation i komitéen.  

 Denne tilknytning ønskes også bevaret fremover.
Til nr. 3 Forslaget er en konsekvens af ændringen i nr. 1.
Til nr. 4 Som en konsekvens af de forskudte udpegningsperioder, jf.  

 nr. 5, ændres valgperioden for formand og næstformand i de  

 regionale komitéer til 2 år.
Baggrunden herfor er demokratiske  

 hensyn således, at samtlige medlemmer får mulighed for at  

 få indflydelse på valg af formand og næstformand.
Endvidere  

 foreslås det præciseret, at formand og næstformand kan  

 genvælges.
Til nr. 5 Med den nugældende lov følger  

 udpegningsperioden for samtlige komitémedlemmer den amtskommunale  

 valgperiode.
Dette betyder bl.a. at samtlige komitémedlemmer udskiftes  

 på en gang med den konsekvens, at den opbyggede ekspertise forsvinder.  

 For at sikre kontinuiteten i de regionale komitéer - herunder for at  

 undgå at samtlige komitémedlemmer udskiftes på en gang -  

 foreslås forskudte udpegningsperioder for de læge og de  

 fagkyndige medlemmer af komitéerne.
De læge medlemmer skal  

 fortsat udpeges svarende til den amtskommunale valgperiode, mens de  

 fagkyndige medlemmer foreslås udpeget 2 år forskudt herfor.  

 Udpegningsperioden er fortsat 4 år og amtsrådet kan vælge  

 at udpege stedfortrædere for såvel de fagkyndige som de  

 læge medlemmer af de regionale komitéer, hvis det  

 ønskes.
Til nr. 6 Den Centrale Videnskabsetiske Komité har bl.a. til  

 opgave at behandle forskningsprojekter, der forelægges komitéen,  

 fordi der ikke har kunnet opnås enighed i den regionale komité.  

 Ligeledes behandler den centrale komité en forskers klage over en  

 regional komités afgørelser.
Såfremt formanden er udpeget  

 af en regional komité, kan der opstå andeninstansinhabilitet,  

 jf. forvaltningslovens § 3, stk. 1, nr. 4.
Med henblik på at undgå habilitetskonflikter -  

 specielt ved behandling af konkrete projekter - for formand og  

 næstformand i Den Centrale Videnskabsetiske Komité skal disse  

 efter forslaget fremover udpeges direkte af IT- og forskningsministeren,  

 således at formanden og næstformanden tilsammen  

 repræsenterer statslige forskningsinteresser samt folkeoplysende,  

 almenkulturelle eller sociale interesser.
Tidligere medlemskab af en regional  

 komité udelukker ikke udpegning til formands- eller  

 næstformandsposten.
Til nr. 7 Forslaget er en konsekvens af ændringen i nr. 1.
Til nr. 8 Formanden og næstformanden skal tilsammen  

 repræsentere statslige forskningsinteresser samt folkeoplysende,  

 almenkulturelle eller sociale interesser.
Til nr. 9 Bestemmelsen foreslås ophævet som en  

 konsekvens af lovforslagets nr. 6.
Til nr. 10 Forslaget er en konsekvens af, at den amtskommunale  

 valgperiode ikke længere vil være gældende for de  

 fagkyndige medlemmer af Den Centrale Videnskabsetiske komité (CVK),  

 som udpeges af de regionale komitéer, jf. ændringen i § 3,  

 stk. 5. I en overgangsperiode betyder det for sammensætningen i  

 CVK, at de fagkyndige medlemmer fra de regionale komitéer får  

 forlænget deres medlemskab i en periode på 2 år for at  

 sikre kontinuiteten, jf. overgangsreglen i lovforslagets § 2, stk.2. Med  

 forslaget ændres ikke ved, at udpegningsperioden for CVKs medlemmer  

 fortsat er 4 år, ligesom genudpegning af medlemmerne kun kan ske en  

 gang.
Til nr. 11 Lovforslagets nr. 1 indebærer, at de fagkyndige  

 medlemmer af de regionale videnskabsetiske komitéer fremover kan  

 indstilles til amtsrådet af flere forskellige forskningsfaglige fora  

 inden for sundhedsområdet.
Det er ønsket om at kunne rekruttere  

 faglige medlemmer fra en bredere kreds, der er baggrunden for dette forslag.  

 Derfor foreslås det, at kredsen af indstillingsberettigede udvides.
IT- og forskningsministeren bemyndiges til i en  

 bekendtgørelse at opregne, hvilke forskningsfaglige fora der kan  

 være tale om.
Det er vanskeligt i lovteksten at opregne de relevante  

 fora udtømmende, da det kan variere mellem landsdelene og skifte over  

 tid.
Derfor foreslås denne bemyndigelse for ministeren til at udstede  

 en bekendtgørelse herom.
Til nr. 12 Forslaget er en konsekvens af ændringen i nr. 1.
Til § 2 Det foreslås, at lovforslaget træder i kraft  

 den 15. december 2001 inden udløbet den 31. december 2001 af  

 udpegningsperioden for de siddende medlemmer.
Derved sikres, at ikke alle  

 medlemmer af komitéerne går af på én gang.
For at sikre kontinuiteten i de regionale komitéers  

 og Den Centrale Videnskabsetiske Komités arbejde forlænges  

 udpegningsperioden for de medlemmer af komitéerne, som er udpeget  

 efter indstilling fra Statens Sundhedsvidenskabelige Forskningsråd med  

 2 år indtil 31. december 2003. Herved skabes endvidere en  

 overgangsordning til lovforslagets udpegningsregler, sådan at de  

 fagkyndige medlemmer af komitéerne i fremtiden udpeges 2 år  

 forskudt i forhold til de læge medlemmer og for den amtskommunale  

 valgperiode.
Ved udløb af den forlængede periode, foreslås  

 det, at genudpegning af de medlemmer, som er blevet forlænget, kan ske  

 en gang, dog med respekt af de fastsatte udpegningsperioder, jf.  

 lovforslagets § 3, stk. 6, og § 4, stk. 5.
Til § 3 Loven gælder ikke for Færøerne og  

 Grønland, men kan ved kongelig anordning sættes i kraft for  

 disse dele af riget med de afvigelser, som de særlige  

 færøske og grønlandske forhold tilsiger.
Bilag 1 Høringsliste til ændring af lov om et  

 videnskabsetisk komitésystem og behandling af biomedicinske  

 forskningsprojekter Offentlige myndigheder og  

 institutioner Arbejdsministeriet Bornholms Amt Erhvervsministeriet Finansministeriet Forskningsstyrelsen Frederiksberg Kommune Frederiksborg Amt Fyns Amt Fødevaredirektoratet Justitsministeriet Københavns Amt Københavns Kommune Lægemiddelstyrelsen Miljø- og Energiministeriet Ministeriet for Fødevarer, Landbrug og Fiskeri Nordjyllands Amt Patientforsikringen Patientklagenævnet Patientskadeankenævnet Ribe Amt Rigsombudsmanden i Grønland Rigsombudsmanden på Færøerne Ringkøbing Amt Roskilde Amt Socialministeriet Statsministeriet (Færøerne og Grønland) Storstrøms Amt Sundhedsministeriet Sundhedsstyrelsen Sønderjyllands Amt Udenrigsministeriet Vejle Amt Vestsjællands Amt Viborg Amt Århus Amt Universitetsinstitutioner Danmarks Farmaceutiske Højskole Danmarks Tekniske Universitet Den Kgl.
Veterinær- og Landbohøjskole Københavns Universitet Rektorkollegiet Roskilde Universitetscenter Syddansk Universitet Aalborg Universitet Aarhus Universitet Sektorforskningsinstitutioner mm.
Amternes og Kommunernes Forskningscenter Analyseinstituttet for Forskning Arbejdsmiljøinstituttet Center for Bioetik, Århus Center for Etik og Ret, København Dansk Polarcenter Det Danske Center for Menneskerettigheder Institut for Sundhedsvæsen Forskningscenter Risø John F.
Kennedy Instituttet Kommissionen for Videnskabelige Undersøgelser i Grønland Sektorforskningens Direktørkollegium Socialforskningsinstituttet Statens Institut for Folkesundhed Statens Serum Institut Statens Skadedyrlaboratorium Statens Veterinære Institut for Virusforskning Statens Veterinære Serumlaboratorium Patientforeninger Alzheimer Foreningen Astma Allergi Forbundet Bløderforeningen Dansk Handicapforbund De Samvirkende Invalideorganisationer Diabetesforeningen Gigtforeningen Hjerteforeningen Kræftens Bekæmpelse Kræftforeningen Tidslerne Landsforeningen af Turner kontaktgrupper i Danmark Landsforeningen til Bekæmpelse af Cystisk Fibrose Landsforeningen for Ufrivilligt Barnløse Landsforeningen LEV Landsforeningen SIND Nyreforeningen Parkinsonforeningen Patientforsikringsforeningen Scleroseforeningen Råd, fonde, organisationer mm.
Akademiet for de tekniske videnskaber Akademikernes Centralorganisation Amtsrådsforeningen Børnerådet Center for Ligebehandling af Handicappede Danmarks Forskningsråd Danmarks Grundforskningsfond Dansk Medicinsk Selskab Dansk Psykologforening Dansk Sygeplejeråd Den Almindelige Danske Jordemoderforening Den Almindelige Danske Lægeforening Den Centrale Videnskabsetiske Komité Den Videnskabsetiske Komité for Bornholms, Frederiksborg, Roskilde,  

 Storstrøms og Vestsjællands Amter Den Videnskabsetiske Komité for Københavns Amt Den Videnskabsetiske Komité for Københavns og Frederiksberg  

 Kommuner Den Videnskabsetiske Komité for Ringkøbing, Ribe og  

 Sønderjyllands Amter Den Videnskabsetiske Komité for Vejle og Fyns Amter Den Videnskabsetiske Komité for Viborg og Nordjyllands Amter Den Videnskabsetiske Komité for Århus Amt Den Videnskabsetiske Komité for Færøerne Det Centrale Handicapråd Det Etiske Råd Forskningsforum Hovedstadens Sygehusfællesskab Komitéen for Sundhedsoplysning Kommunernes Landsforening Lif - Lægemiddelindustriforeningen Ligestillingsafdelingen Lundbeckfonden Novo Nordisk Fonden Statens Sundhedsvidenskabelige Forskningsråd Sygekassernes Helsefond Teknologirådet Udvalget vedrørende Videnskabelig Uredelighed Internationale foreninger.
Den Europæiske Epidemiologiske Federation (v. professor Jørn  

 Olsen) Bilag 2 Lovforslaget sammenholdt med gældende lov Gældende formulering Lovforslaget Bekendtgørelse af lov om et videnskabsetisk komitésystem og  

 behandling af biomedicinske forskningsprojekter LBK nr. 69 af 8.januar1999,  

 som senest ændret ved § 20 med lov nr. 337 af 17. maj 2000.
I lov om et videnskabsetisk komitésystem og behandling af  

 biomedicinske forskningsprojekter, jf.
LBK nr. 69 af 8.januar1999 som senest  

 ændret med lov nr. 337 af 17. maj 2000, foretages følgende  

 ændringer:
Kapitel 1 Komitésystemet § 1. Loven har til formål at fastlægge de retlige  

 rammer for den videnskabsetiske bedømmelse af biomedicinske  

 forskningsprojekter.
 Stk. 2. Det videnskabsetiske komitésystems opgave er at  

 sikre beskyttelsen af forsøgspersoner, der deltager i biomedicinske  

 forskningsprojekter, samtidig med at der skabes mulighed for udvikling af ny,  

 værdifuld viden.
§ 2. Amtsrådene nedsætter regionale  

 videnskabsetiske komiteer.
Et amtsråd kan nedsætte en eller flere  

 komiteer inden for sit geografiske område.
En komité kan  

 også nedsættes af flere amtsråd.
 Stk. 2. Ved amtsråd forstås tillige  

 Københavns Borgerrepræsentation og Frederiksberg  

 Kommunalbestyrelse.
 § 3. En regional komité består af mindst 7  

 medlemmer, hvoraf de 3 indstilles af Statens Sundhedsvidenskabelige  

 Forskningsråd.
 1. I § 3, stk. 1,ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora«.
 2. I § 3, indsættes efter stk. 1, som nyt  

 stykke:
 »Stk. 2. Medlemmerne af de regionale komitéer skal have  

 tilknytning til den region, komitéen dækker, og de medlemmer,  

 der udpeges efter indstilling fra de relevante forskningsfaglige fora, skal  

 være forskningsaktive.«.
 Stk. 2 - 5 bliver herefter stk. 3 - 6.
Stk. 2. Skønner amtsrådet, at hensynet til en  

 regional komités virke, projekternes antal eller andre grunde taler  

 derfor, kan en komité bestå af 9, 11, 13 eller 15 medlemmer.
Ved  

 et medlemstal på 9, 11, 13 eller 15 indstilles 4 respektive 5, 6 eller  

 7 af Statens Sundhedsvidenskabelige Forskningsråd.
 3. I § 3, stk. 2, der bliver stk. 3,  

 ændres »Statens Sundhedsvidenskabelige Forskningsråd« til:  

 »relevante forskningsfaglige fora«.
Stk. 3. Den regionale komité vælger selv sin  

 formand og næstformand blandt de udpegede medlemmer.
Komiteen kan  

 vælge at udpege 2 næstformænd.
 4. I § 3, stk. 3, der bliver stk. 4,  

 indsættes efter »næstformand«: »for en 2 årig periode.«.  

 Efter »næstformænd.« indsættes: »Der kan ske genvalg af  

 formand og næstformand.«.
 Stk. 4. Den regionale komité udarbejder forslag til  

 vedtægter, der godkendes af den centrale komité.
Stk. 5. Komiteernes medlemmer udpeges for 4 år ad gangen  

 svarende til den amtskommunale valgperiode.
Genudpegning af medlemmerne kan  

 ske en gang.
5. I § 3, stk. 5, der bliver stk. 6,  

 indsættes efter »den amtskommunale valgperiode«: », idet dog de  

 medlemmer, der udpeges efter indstilling fra relevante forskningsfaglige  

 fora, udpeges 2 år forskudt i forhold til den amtskommunale  

 valgperiode.
Amtsrådet kan vælge at udpege stedfortrædere  

 for medlemmerne.«.
 § 4. Forskningsministeren nedsætter Den Centrale  

 Videnskabsetiske Komité. Komiteen består af 2 medlemmer udpeget  

 af hver af de regionale komiteer samt 2 medlemmer udpeget af  

 forskningsministeren og 2 medlemmer udpeget af sundhedsministeren.
 6. § 4, stk. 1, affattes således:
 »IT- og forskningsministeren nedsætter Den Centrale  

 Videnskabsetiske Komité og udpeger formanden og næstformanden.  

 Komitéen består herudover af 2 medlemmer udpeget af hver af de  

 regionale komitéer og 2 medlemmer udpeget af  

 sundhedsministeren.«.
Stk. 2. Af de medlemmer, der udpeges af de regionale komiteer,  

 vælges et blandt de medlemmer, der er indstillet af Det  

 Sundhedsvidenskabelige Forskningsråd.
Det andet vælges blandt  

 komiteens øvrige medlemmer.
 7. I § 4, stk. 2 , ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora«.
Stk. 3. Det ene af de medlemmer, der udpeges af  

 forskningsministeren, skal repræsentere statslige forskningsinteresser.  

 Det andet medlem samt de 2 medlemmer, der udpeges af sundhedsministeren, skal  

 repræsentere folkeoplysende, almenkulturelle eller sociale interesser,  

 der er af betydning for den centrale komités virke.
Disse medlemmer  

 må ikke have sæde i kommunale råd eller i Folketinget.
 8. § 4, stk. 3, affattes således:
»Stk. 3. Formanden og næstformanden skal tilsammen  

 repræsentere statslige forskningsinteresser og folkeoplysende,  

 almenkulturelle eller sociale interesser, der er af betydning for den  

 centrale komités virke.
De 2 medlemmer, der udpeges af  

 sundhedsministeren, skal repræsentere folkeoplysende, almenkulturelle  

 eller sociale interesser, der er af betydning for den centrale komités  

 virke.
Formand, næstformand og medlemmerne udpeget af  

 sundhedsministeren må ikke have sæde i kommunale råd eller  

 i Folketinget.« Stk. 4. Komiteen vælger selv sin formand og  

 næstformand blandt de udpegede medlemmer.
 9. § 4, stk. 4, ophæves.
 Stk. 5. Komiteen udarbejder forslag til vedtægter, der  

 godkendes af forskningsministeren.
 Stk. 5 og 6 bliver herefter stk. 4 og 5.
Stk. 6. Komiteens medlemmer udpeges for 4 år ad gangen  

 svarende til den amtskommunale valgperiode.
Genudpegning af medlemmerne kan  

 ske en gang.
 10. I § 4, stk. 6, der bliver stk. 5,  

 udgår: »svarende til den amtskommunale valgperiode«.
 11. I § 4 indsættes som stk. 6:
»Stk. 6. IT- og forskningsministeren fastsætter  

 nærmere regler om, hvilke fora der er relevante forskningsfaglige fora,  

 jf. § 3, § 4, stk. 2, og § 11, stk. 2.« § 5. Den centrale komité skal bl.a. ved fælles  

 møder samarbejde med Det Etiske Råd.
Komiteen og rådet  

 udarbejder sammen løbende rapporter om principielle etiske  

 problemstillinger, som har været drøftet i  

 fællesskab.
Kapitel 2 Anmeldelse og tilladelse § 6. Ethvert biomedicinsk forskningsprojekt, der  

 indebærer forsøg på 1)	levendefødte menneskelige individer, 2)	menneskelige kønsceller, der agtes anvendt til befrugtning,  

 menneskelige befrugtede æg, fosteranlæg og fostre, 3)	væv, celler og arvebestanddele fra mennesker, fostre og  

 lignende og 4)	afdøde, skal anmeldes til den regionale komité for det  

 område, hvori den projektansvarlige har sit virke.
 Stk. 2. Det samme gælder forskningsprojekter, hvori  

 biomedicinsk forskning som nævnt i stk. 1, udgør en  

 væsentlig bestanddel af det samlede projekt.
 Stk. 3. Spørgeskemaundersøgelser og  

 registerforskningsprojekter skal kun anmeldes til en regional komité,  

 såfremt projektet indeholder et væsentligt element af  

 biomedicinsk forskning eller udgør en del af et projekt, som  

 indeholder et væsentligt element af biomedicinsk forskning, og  

 såfremt projektet for den enkelte forsøgsperson indebærer  

 sundhedsmæssige risici eller på anden måde kan være  

 til belastning for den pågældende forsøgsperson.
 Stk. 4. Den centrale komité kan fastsætte regler  

 for den praktiske tilrettelæggelse af den videnskabsetiske  

 bedømmelse af projekter, der udføres på flere  

 forskningsinstitutioner (multicenterundersøgelser).
§ 7. Projekter, der er omfattet af § 6, må ikke  

 iværksættes, før der er foretaget en videnskabsetisk  

 bedømmelse heraf og givet tilladelse af den regionale komité  

 til iværksættelsen.
Den regionale videnskabsetiske komité  

 og den centrale komité kan kræve ændringer i projektet og  

 i øvrigt yde råd og vejledning med hensyn til dettes  

 udformning.
 Stk. 2. Projekter, der er tilladt efter stk. 1, må  

 ikke iværksættes og gennemføres med væsentlige  

 ændringer uden komiteens tilladelse.
Stk. 3. Ved projekter, hvori indgår klinisk  

 afprøvning af lægemidler, der er omfattet af lov om  

 lægemidler, afgiver den regionale komité en indstilling om den  

 videnskabsetiske bedømmelse af projektet til  

 Lægemiddelstyrelsen.
Indstillingen skal afgives senest 6 uger efter, at  

 den regionale komité har kunnet foretage bedømmelsen.  

 Lægemiddelstyrelsen giver den endelige tilladelse til  

 iværksættelsen af projektet.
 Stk. 4. Kan der ikke i en regional komité opnås  

 enighed om bedømmelsen af et projekt, eller finder komiteen, at  

 projektet rejser spørgsmål af principiel karakter,  

 forelægges projektet for den centrale komité, jf.  

 § 11.
 Stk. 5. Komiteerne skal gøre brug af konsulentbistand i  

 de tilfælde, hvor de ikke selv råder over fornøden faglig  

 ekspertise til at bedømme forelagte projekter.
Kapitel 3 Komitésystemets opgaver § 8. I bedømmelsen påser komiteerne især,  

 at 1)	de risici, der kan være forbundet med at gennemføre  

 projektet, er nøje vurderet og hverken i sig selv eller i forhold til  

 projektets forudselige fordele har et uforsvarligt omfang, 2)	de patienter eller raske forsøgspersoner, der deltager i  

 projektet, skriftligt og mundtligt vil blive orienteret om dettes indhold,  

 forudselige risici og fordele, og at deres frie og udtrykkelige samtykke vil  

 blive indhentet og givet skriftligt, jf. dog stk. 3, 3)	der i de tilfælde, hvor forsøget udføres under  

 omstændigheder, som udelukker information og indhentelse af samtykke  

 efter nr. 2, vil blive givet information til og indhentet samtykke fra  

 nærmeste pårørende eller en værge, såfremt der  

 er iværksat værgemål efter værgemålslovens  

 § 5, der omfatter personlige forhold, herunder beføjelse til at  

 meddele samtykke til deltagelse i biomedicinske forsøg, 4)	det klart fremgår af informationen, at patienter og raske  

 forsøgspersoner samt pårørende og værge, der har  

 givet samtykke efter nr. 3, på ethvert tidspunkt kan tilbagekalde sit  

 samtykke, 5)	det klart fremgår af den skriftlige information, hvilken  

 økonomisk støtte forskeren modtager fra private virksomheder,  

 fonde m.v. til gennemførelse af det pågældende  

 forskningsprojekt, og om forskeren i øvrigt har en økonomisk  

 tilknytning til private virksomheder, fonde m.v., som har interesser i det  

 pågældende forskningsprojekt, og 6)	projektet efter sit formål og med hensyn til sin metodik  

 repræsenterer god videnskabelig standard, samt at der er  

 tilstrækkelig grund til at gennemføre projektet.
 Stk. 2. Forskningsministeren kan fastsætte regler om  

 bestemmelserne i stk. 1, nr. 1-5.
 Stk. 3. Komiteen kan i særlige tilfælde bestemme,  

 at registerforskningsprojekter ikke er omfattet af reglen i stk. 1, nr.  

 2 og 3, om informeret samtykke.
 Stk. 4. Komiteen kan afkræve forskeren alle oplysninger,  

 der er nødvendige for bedømmelsen efter stk. 1.
 Stk. 5. Såfremt forsøgspersoner modtager vederlag  

 eller anden ydelse for at deltage i forsøget, skal komiteen godkende  

 dette og påse, at det ikke er egnet til at påvirke  

 samtykkeafgivelsen på utilbørlig vis.
 Stk. 6. Forskningsministeren kan fastsætte nærmere  

 regler om bestemmelserne i stk. 4.
 § 9. Komiteen påser, at projekter udføres i  

 overensstemmelse med den meddelte tilladelse, jf. § 7.
Stk. 2. En komité kan følge enkelte projekters  

 forløb og herunder forlange, at den afsluttende forskningsrapport  

 eller publikation sendes til komiteen.
Komiteen kan afkræve den  

 projektansvarlige en begrundet redegørelse i tilfælde, hvor  

 projektet ikke fuldføres.
 Stk. 3. Den Centrale Videnskabsetiske Komité afgiver  

 hvert år en redegørelse om et eller flere emner i relation til  

 komiteernes opfølgning og kontrol med de meddelte tilladelser.
 Stk. 4. Emnet eller emnerne for den årlige  

 redegørelse fastlægges efter nærmere aftale med  

 forskningsministeren.
 § 10. Komiteerne følger løbende udviklingen  

 inden for den biomedicinske forskning og virker inden for deres område  

 for udbredelsen af kendskabet til de etiske problemer, der kan være  

 forbundet hermed.
§ 11. Den centrale komité har til opgave at 1)	koordinere arbejdet i de regionale komiteer og fastsætte  

 retningslinier og rådgive disse i videnskabsetiske  

 spørgsmål, 2)	følge forskningsudviklingen og virke for forståelsen af  

 de etiske problemstillinger, udviklingen kan medføre i forhold til  

 offentligheden, myndigheder m.v., og 3)	behandle forskningsprojekter, som er forelagt komiteen efter  

 § 7, stk. 4 og § 12.
 Stk. 2. Kan der ikke i den centrale komité opnås  

 enighed om bedømmelsen af et projekt, kan komiteen træffe  

 afgørelse ved almindeligt flertal, såfremt flertallet omfatter  

 et flertal blandt såvel medlemmer udpeget efter indstilling fra Statens  

 Sundhedsvidenskabelige Forskningsråd som andre til Den Centrale  

 Videnskabsetiske Komité udpegede medlemmer, jf. § 4,  

 stk. 2.
12. I § 11, stk. 2, ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora.« Stk. 3. Den centrale komités afgørelse kan ikke  

 indbringes for anden administrativ myndighed.
 § 12. En forsker, der ikke har fået en regional  

 komités tilladelse til at iværksætte et projekt, kan  

 indbringe afgørelsen for den centrale komité. Et projekt kan  

 ligeledes indbringes for den centrale komité af enhver, der har en  

 særlig interesse heri.
§ 13. De regionale komiteer og den centrale komité  

 afgiver en årsberetning, der indeholder en redegørelse for  

 komiteernes virksomhed og praksis i det forløbne år.
I  

 årsberetningerne beskrives væsentlige videnskabsetiske problemer,  

 komiteerne har drøftet, og der redegøres for begrundelserne for  

 udfaldet af væsentlige sager.
Der optrykkes endelig en liste over alle  

 anmeldte projekter.
Kapitel 4 Forskning på befrugtede menneskelige æg og  

 menneskelige kønsceller, der agtes anvendt til befrugtning § 14. (Ophævet) § 15. (Ophævet) Kapitel 5 Finansiering § 16. Udgifterne til de regionale komiteer afholdes af  

 amtskommunerne.
Hovedstadens Sygehusfællesskab afholder en  

 forholdsmæssig del af udgifterne til den regionale komité, der  

 betjener sygehusfællesskabets institutioner.
Til delvis dækning  

 af udgifterne betaler statsinstitutioner samt private firmaer og hospitaler  

 et gebyr pr. projekt til vedkommende amtskommune.
Amtskommunen  

 fastsætter gebyrets størrelse, som ikke må overstige, hvad  

 der svarer til projektets forventede andel af den pågældende  

 komités samlede årlige udgift.
Stk. 2. Den centrale komités udgifter afholdes af  

 forskningsministeren.
Ministeren stiller den fornødne  

 sekretariatsbistand til rådighed.
Stk. 3. Medlemmerne af de regionale komiteer modtager  

 udgiftsgodtgørelse efter reglerne i § 16 a i den kommunale  

 styrelseslov.
Amtsrådet kan beslutte, at medlemmerne herudover ydes  

 diæter og erstatning for dokumenteret tabt arbejdsfortjeneste efter  

 reglerne i § 16 a i den kommunale styrelseslov.
Amtsrådet kan  

 endvidere beslutte, at hvervet som formand for de regionale komiteer  

 vederlægges med indtil 25.000 kr. årligt, og at hvervet som  

 næstformand vederlægges med indtil 20.000 kr. årligt.
En  

 vederlagt formand eller næstformand kan ikke samtidig modtage  

 diæter og erstatning for dokumenteret tabt arbejdsfortjeneste.
 Stk. 4. Medlemmerne af den centrale komité bortset fra  

 formanden og næstformanden ydes diæter, erstatning for  

 dokumenteret tabt arbejdsfortjeneste samt udgiftsgodtgørelse efter  

 reglerne i § 16 a i den kommunale styrelseslov.
 Stk. 5. Udgiften til vederlæggelse af medlemmerne af de  

 regionale komiteer og de medlemmer af den centrale komité, der er  

 medlemmer af en regional komité, afholdes af vedkommende amtskommune.  

 Udgiften til vederlæggelse af de øvrige medlemmer af den  

 centrale komité samt til fast vederlag til formanden og  

 næstformanden for den centrale komité afholdes af  

 forskningsministeren.
 Stk. 6. Forskningsministeren fastsætter regler om den i  

 stk. 1 nævnte finansieringsordning.
Kapitel 6 Straf § 17. Den, der iværksætter et projekt i strid med  

 §§ 6 og 7, kan straffes med bøde eller hæfte.
 Stk. 2. I forskrifter, der udstedes i medfør af loven,  

 kan der fastsættes straf af bøde.
Stk. 3. For overtrædelser, der begås af et  

 aktieselskab, andelsselskab eller lignende, kan der pålægges  

 selskabet som sådant bødeansvar.
Er overtrædelsen  

 begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.
Kapitel 7 Ikrafttræden m.v.
 § 18. Loven træder i kraft den 1. oktober 1992.
 § 19. I lov nr. 353 af 3. juni 1987 om oprettelse af et etisk  

 råd og regulering af visse biomedicinske forsøg, som  

 ændret i lov nr. 315 af 16. maj 1990, foretages følgende  

 ændringer:
 1. I § 1, stk. 1, 2. pkt., udgår »der er  

 oprettet efter Helsinkideklaration II«.
 2. § 4, stk. 2, ophæves.
 3. § 8, stk. 1, nr. 1, affattes  

 således:
1)	I samarbejde med de videnskabsetiske komiteer drøftes almene  

 etiske spørgsmål i forbindelse med forsøg på  

 mennesker.« 4. § 11 med tilhørende overskrift  

 ophæves.
 5. Efter § 11 ændres overskriften  

 »Straffebestemmelser« til: »Ikrafttrædelsesbestemmelser«.
 6. § 12 ophæves.
 § 20. Loven gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige færøske  

 og grønlandske forhold tilsiger.
 Lov nr. 499 af 12. juni 1996 indeholder følgende  

 ikrafttrædelsesbestemmelser:
§ 2 I lov nr. 353 af 3. juni 1987 om oprettelse af et etisk råd og  

 regulering af visse biomedicinske forsøg, som senest ændret ved  

 § 19 i lov nr. 503 af 24. juni 1992, foretages følgende  

 ændring:
 1. Lovens titel affattes således:
 »Lov om oprettelse af et etisk råd«.
§ 3 Loven træder i kraft den 1. oktober 1996, jf. dog stk. 2.
 Stk. 2. § 1, nr. 4, om en ændret affattelse af  

 § 8, stk. 1, nr. 3 og 4, i lov om et videnskabsetisk  

 komitésystem og behandling af biomedicinske forskningsprojekter  

 træder først i kraft den 1. januar 1997.
§ 4 Loven gælder ikke for Færøerne og Grønland, men  

 kan ved kongelig anordning sættes i kraft for Færøerne med  

 de afvigelser, som de særlige færøske forhold  

 tilsiger.
§ 2 Loven træder i kraft den 15. december 2001.
 Stk. 2. Udpegningsperioden for de medlemmer af de regionale  

 komitéer og af Den Centrale Videnskabsetiske Komité, som er  

 udpeget efter indstilling fra Statens Sundhedsvidenskabelige  

 Forskningsråd, forlænges til den 31. december 2003.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse dele af riget med  

 de afvigelser, som de særlige færøske og  

 grønlandske forhold tilsiger.
