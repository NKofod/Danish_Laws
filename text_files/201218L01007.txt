Ændringsforslag stillet den 31. maj 2013 Ændringsforslag til 3. behandling af Forslag til lov om ændring af lov om sikkerhed ved bestemte idrætsbegivenheder (Sikkerhedsmæssig afvikling af bestemte idrætsbegivenheder) [af justitsministeren (Morten Bødskov)]:
Til § 1 Af justitsministeren:
 1) I indledningen indsættes efter »I lov nr. 307 af 30. april 2008 om sikkerhed ved bestemte idrætsbegivenheder«: », som ændres ved det af Folketinget den 3. juni 2013 vedtagne forslag til lov om ændring af lov om sikkerhed ved bestemte idrætsbegivenheder (Forstærket indsats mod uroligheder i forbindelse med fodboldkampe),«.
[Redaktionel ændring] 2) I nr. 1 ændres i den indledende tekst »Efter kapitel 5 indsættes« til: »Efter § 8 a indsættes i kapitel 5 a«, og betegnelsen for den foreslåede bestemmelse ændres til § 8 b.
[Redaktionel ændring] 3) I det under nr. 4 foreslåede § 9, stk. 1, nr. 4, ændres »§ 8 a« til: »§§ 8 a eller 8 b«.
[Redaktionel ændring] Bemærkninger Til nr. 1 Det foreslås, at lovforslagets indledning ændres som konsekvens af Folketingets vedtagelse af forslag til lov om ændring af lov om sikkerhed ved bestemte idrætsbegivenheder (Forstærket indsats mod uroligheder i forbindelse med fodboldkampe) (L 208 A).
Til nr. 2 og 3 Ændringsforslagene er redaktionelle og skal ses som konsekvenser af Folketingets vedtagelse af forslag til lov om ændring af lov om sikkerhed ved bestemte idrætsbegivenheder (Forstærket indsats mod uroligheder i forbindelse med fodboldkampe) (L 208 A).
