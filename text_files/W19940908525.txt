 Told- og Skattestyrelsen fandt, at den pågældende groft uagtsomt havde  

 overtrådt skattekontrollovens § 16, stk. 2.
Valgbarhedsnævnet fandt, at den pågældende var valgbar I brev af 5. juli 1994 har byrådet i henhold til § 101, stk. 4, i den  

 kommunale valglov indberettet, at byrådsmedlem NN har vedtaget et af Told- og  

 Skattestyrelsen meddelt bødeforlæg på 3.500 kr. for overtrædelse af  

 skattekontrollovens § 16, stk. 2.
 Det fremgår af sagen, at den pågældende ikke har selvangivet indtægter på  

 i alt 47.193 kr. ved udlejning af sommerhus i indkomstårene 1988-1991.
De herved unddragne skatter udgør i alt 21.938 kr.
Det begåede forhold er  

 betragtet som groft uagtsomt.
Bøden er beregnet til ca. 1/6 af  

 skatteunddragelsen.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
