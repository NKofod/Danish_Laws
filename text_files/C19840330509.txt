Arbejdsformidlingskontorerne De statsanerkendte arbejdsløshedskasser I tilslutning til direktoratets bekendtgørelse nr. 182 af 29. april 1982  

 om ledige arbejdsløshedskassemedlemmers forpligtelse til at stå til rådighed  

 for arbejdsmarkedet som betingelse for udbetaling af dagpenge, jfr.  

 arbejdsløshedslovens § 62 fastsættes følgende regler for rådighedsvurderinger  

 i forbindelse med sygdom.
 Indhentelse af lægeerklæringer.
1. Direktoratet skal henlede arbejdsløshedskassernes  

 opmærksomhed på, at Den almindelige danske Lægeforening har pålagt sine  

 medlemmer at undlade udstedelse af raskmeldinger eller  

 arbejdsdygtighedserklæringer til brug for arbejdsløshedskasserne.
Dette vil  

 sige, at et medlems ret til dagpenge eller overgang til efterløn efter  

 længere tids fravær på grund af sygdom ikke kan gøres betinget af eller alene  

 bero på en raskmelding fra en læge, men må bero på en konkret  

 rådighedsvurdering, som foretages af arbejdsløshedskassen.
 2. I visse situationer kan tilvejebringelse af en  

 lægeerklæring dog være et afgørende led i arbejdsløshedskassens vurdering, og  

 efter forhandling med lægeforeningen er der opnået tilsagn om, at læger da  

 vil udstede erklæringer til brug for forsikringssystemet  

 (arbejdsløshedskasserne).
I de tilfælde, hvor et bestående arbejdsforhold er bragt til ophør, eller  

 ønskes bragt til ophør af en i øvrigt rask person, som påberåber sig visse  

 indskrænkninger i erhvervsevnen, f.eks. overfølsomhedsreaktioner, kan  

 arbejdsløshedskassen forlange en lægeerklæring.
Denne lægeerklæring skal så  

 vidt muligt indeholde en udtalelse om, hvilke påvirkninger medlemmet bør  

 undgå i forbindelse med en arbejdssituation.
Rådighedsvurdering før udbetaling af dagpenge eller overgang til efterløn.
3. Ved arbejdsløshedskassens vurdering af, hvorvidt et  

 medlem er til rådighed for arbejdsmarkedet, skal kassen være opmærksom på, at  

 der er tale om en konkret vurdering, hvor alle relevante oplysninger skal  

 indgå.
Arbejdsløshedskassen er ansvarlig for, at disse oplysninger indhentes,  

 ligesom medlemmet er forpligtet til at medvirke positivt hertil.
4. Et medlem, der på grund af sygdom ikke er i stand  

 til at overtage arbejde inden for det faglige område, hvor medlemmet  

 sædvanligt er beskæftiget, er dog til rådighed for arbejdsmarkedet jfr.  

 bekendtgørelsens § 5, stk. 2, hvis arbejdsløshedskassen efter samråd med  

 arbejdsformidlingen skønner, at medlemmet er i stand til at overtage arbejde  

 inden for andre faglige områder.
Endvidere skal medlemmet erklære sig villig  

 til at søge og overtage arbejde udenfor sit tidligere fagområde.  

 Dokumentation må i begge tilfælde indhentes af arbejdsløshedskassen.
 5. En rådighedsvurdering jfr. bekendtgørelsens § 12,  

 stk. 1, der er afledt af et medlems sygeperiode, må bygge på såvel sygdommens  

 art, varighed og hyppighed, som medlemmets hidtidige tilknytning til  

 arbejdsmarkedet og fremtidige arbejdsmuligheder, således at disse forhold  

 indgår i en samlet vurdering.
 Såfremt et medlem i en meget lang periode (erfaringsvis mere end 2 år) har  

 været uden tilknytning til arbejdsmarkedet på grund af sygdom, vil dette  

 forhold i sig selv indgå som et væsentlig led i vurderingen af medlemmets ret  

 til dagpenge eller overgang til efterløn.
 6. Såfremt en rådighedsvurdering resulterer i, at der  

 er en begrundet tvivl om, hvorvidt et medlems helbredstilstand gør  

 varetagelse af arbejde muligt, kan arbejdsløshedskassen kræve jfr.  

 bekendtgørelsens § 11, stk. 2, at medlemmet gennem arbejde af passende  

 varighed, normalt 5 uger, dokumenterer sin tilknytning til arbejdsmarkedet,  

 da det ved vurderingen af medlemmets rådighed er afgørende, om medlemmet har  

 vist at kunne bestride et arbejde på en normal arbejdsplads og på sædvanlige  

 arbejdsvilkår (lønforhold, afskedigelsesmuligheder m.v.).
7. Et medlem vil dog også kunne dokumentere sin  

 tilknytning til arbejdsmarkedet ved at gennemgå en uddannelse eller et  

 kursus.
Såfremt medlemmet har gennemført en erhvervsmæssig uddannelse af  

 mindst 18 måneders varighed, som giver adgang til optagelse som medlem af en  

 arbejdsløshedskasse i henhold til arbejdsløshedslovens § 41, stk. 1, nr. 1c,  

 anses pågældende som hovedregel for at være til rådighed for arbejdsmarkedet.  

 Det vil også i denne situation være afgørende, om medlemmet er i stand til at  

 kunne bestride et arbejde på en normal arbejdsplads og på sædvanlige  

 arbejdsvilkår, hvorimod det er uden betydning, om uddannelsen er gennemført  

 med støtte fra det offentlige.
 Hvis et medlem har gennemgået en uddannelse på under 18 måneder inden for  

 et fagligt område, må det afhænge af en konkret vurdering, hvorvidt  

 pågældende herefter kan anses for at stå til rådighed for arbejdsmarkedet.
 P.D.V.
