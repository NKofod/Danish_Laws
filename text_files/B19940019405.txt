 I medfør af § 43 og § 101, stk. 3 og 4, i realkreditloven, jf.
-lovbekendtgørelse nr. 723 af 9. september 1993, samt Boligministeriets bekendtgørelse nr. 19 af 15. januar 1990 om henlæggelse af beføjelser til Finanstilsynet, fastsættes:
Generelle bestemmelser § 1.  Til brug for instituttets udmåling af  

 realkreditlån ansættes en rimelig kontant værdi for ejendommen uden hensyn  

 til ejendommens prioriteringsforhold.
§ 2.  Værdiansættelsen sker på grundlag af  

 panterettens omfang.
Dog kan alene vej- og trafikanlæg, der er accessoriske  

 til bygninger, medtages.
Tilhørende driftsinventar og -materiel samt  

 besætning kan indgå i belåningsgrundlaget, såfremt det er omfattet af  

 tinglyst pantebrev i den faste ejendom eller sampantsættes med grund og  

 bygninger, jf. dog bekendtgørelsens § 19, stk. 2. Er tilbehøret behæftet med  

 gæld sikret ved ejendomsforbehold, løsørepant eller lignende, kan den  

 ubehæftede del af værdien kun indgå i belåningsgrundlaget, såfremt det  

 pågældende tilbehør specificeres.
§ 3.  Ansættelsen af pantets værdi må ikke overstige  

 ejendommens rimelige kontante handelsværdi, uanset om ejendommen netop er  

 handlet til et højere beløb, jf. dog § 13, stk. 2 og 3, § 14, stk. 5 og 6, §§  

 15 og 16 samt § 20, stk. 1. Værdiansættelsen skal ligge inden for det beløb,  

 som en kyndig erhverver med kendskab til de stedlige pris- og markedsforhold  

 for ejendomme af den pågældende art og med lignende størrelse, kvalitet og  

 udstyr, må skønnes kontant at ville betale for ejendommen.
Skønnes forholdene  

 at betinge en særlig knaphedspris, skal der ved værdiansættelsen ses bort  

 herfra.
Ved værdiansættelsen skal der tages hensyn til en eventuel risiko for  

 ændringer i markedsforhold eller strukturændringer.
 Stk. 2.  Anskaffelsessummen kan lægges til grund ved  

 værdiansættelsen af ejendomme, ejet af stat eller kommune, såfremt  

 instituttet skønner den rimelig.
§ 4.  Det påhviler instituttet ved lånetilbud at gøre  

 lånsøger opmærksom på, at urigtige angivelser i skemaer, låneansøgninger  

 m.v., som har indflydelse på værdiansættelsen, betragtes som en svigtende  

 forudsætning, der kan medføre, at lånet opsiges til hel eller delvis  

 indfrielse.
Der skal endvidere tages forbehold herom i pantebrevet.
Kontor- og forretningsejendomme § 5.  Ved værdiansættelsen af kontor- og  

 forretningsejendomme skal der foretages en rentabilitetsberegning efter  

 bestemmelserne i §§ 6-9, der danner maksimum for værdiansættelsen.
 Stk. 2.  Værdiansættelsen af ejendomme som nævnt i § 11,  

 nr. 9, i Finanstilsynets bekendtgørelse om afgrænsning af ejendomskategorier  

 og indfrielse af lån ved overgang til anden ejendomskategori sker efter  

 reglerne i § 20, stk. 2.
§ 6.  Rentabilitetsberegningen foretages ved at  

 multiplicere ejendommens årlige nettoleje inkl. tillæg, jf. §§ 7 og 8, med en  

 faktor, der afspejler markedets afkastkrav for den pågældende ejendomstype i  

 området, ejendommens stand og karakter samt sikkerheden for opretholdelse af  

 nettolejen.
Kapitaliseringsfaktoren for området skal således f.eks.  

 nedsættes, såfremt den konkrete beliggenhed tilsiger det, hvis der er tale om  

 en uhensigtsmæssig eller utidssvarende indretning eller konstruktion, eller  

 hvis den i henhold til § 8, stk. 1, anvendte leje i væsentlig grad overstiger  

 den bruttoleje, de pågældende lokaler vil kunne genudlejes til.
 § 7.  Ved nettolejen forstås i denne bekendtgørelse  

 ejendommens bruttolejeindtægt, der tilgår udlejer, med fradrag af  

 driftsudgifter, som afholdes af udlejer.
Stk. 2.  Nettolejen efter stk. 1 kan forhøjes med et  

 tillæg svarende til forrentningen af faktisk forudbetalt leje eller depositum  

 i henhold til bestemmelserne herom i lov om leje.
Er depositum stillet ved  

 garanti fra pengeinstitut eller lignende, kan nettolejen således ikke  

 forhøjes.
Forrentningen kan ikke overstige mindsterenten, jf.  

 kursgevinstlovens § 7. Såfremt lokaler i ejendommen ikke er udlejet eller er  

 udlejet til lejere, der er økonomisk og på anden måde interessemæssigt  

 afhængige af ejendommens ejer, kan nettolejen tillægges forrentningen af  

 sædvanligt depositum for tilsvarende lokaler.
Stk. 3.  Såfremt der i henhold til lov om sanering eller  

 lov om byfornyelse og boligforbedring ydes driftsstøtte til ejendommen, der  

 ikke bortfalder ved ejerskifte, kan nettolejen efter stk. 1 forhøjes med et  

 særligt tillæg.
Tillægget til nettolejen kan maksimalt udgøre den del af  

 driftsstøtten, der ydes i forhold til forøgelsen af ejendommens leje- eller  

 brugsværdi.
For ejendomme, hvor lejefastsættelsen ikke sker efter § 5 i lov  

 om midlertidig regulering af boligforholdene, kan den kapitaliserede værdi af  

 summen af lejeforhøjelse og det særlige tillæg ikke overstige den af  

 kommunalbestyrelsen godkendte forbedringsudgift, som har dannet grundlag for  

 beregning af lejeforhøjelsen.
§ 8.  Såfremt lokaler i ejendommen er udlejet til  

 lejere, der er økonomisk og på anden måde interessemæssigt uafhængige af  

 ejendommens ejer, kan bruttolejen for de pågældende lokaler ved beregningen  

 højest ansættes til den faktiske, dokumenterede lejeindtægt på det tidspunkt,  

 hvor lånetilbuddet afgives, jf. dog stk. 3. Dog må bruttolejen ikke ved  

 beregningen overstige den bruttoleje, som er almindeligt gældende i kvarteret  

 for tilsvarende lokaler med hensyn til art, størrelse, kvalitet, udstyr,  

 vedligeholdelsestilstand samt vilkår for lejeaftalen, jf. § 3, stk. 4, i lov  

 om lejeregulering i erhvervslokaler m.v.
Uanset 2. pkt. kan den faktiske  

 bruttoleje dog lægges til grund, såfremt det må anses for forsvarligt efter  

 en bedømmelse af lejers soliditet, såfremt lejeren i en periode, der regnet  

 fra tilbudstidspunktet andrager mindst 5 år, har afskåret sig fra at kræve  

 lejen nedsat under henvisning til det lejedes værdi, og såfremt  

 lejekontrakten fra lejers side er uopsigelig i mindst samme periode, eller  

 lejer for egen regning har afholdt meget store udgifter til særlig indretning  

 eller lignende.
 Stk. 2.  Såfremt lokaler i ejendommen ikke er udlejet  

 eller er udlejet til lejere, der er økonomisk og på anden måde  

 interessemæssigt afhængige af ejendommens ejer, eller såfremt lejen er  

 omsætningsbestemt, kan bruttolejen for de pågældende lokaler højest ansættes  

 til den bruttoleje, som disse lokaler må antages at kunne udlejes til under  

 hensyntagen til instituttets kendskab til de senest indgåede lejekontrakter  

 for og udbudet af tilsvarende lokaler med hensyn til beliggenhed, art,  

 størrelse, kvalitet, udstyr og vedligeholdelsestilstand.
Stk. 3.  Bruttolejen kan ikke forhøjes med forventede  

 lejestigninger.
Aftalte lejestigninger eller varslede lejestigninger, som  

 lejerne ikke kan gøre eller ikke rettidigt har gjort indsigelse imod, kan dog  

 under iagttagelse af stk. 2 lægges til grund for fastsættelsen af  

 bruttolejen, dog maksimalt med 2 års lejestigninger.
Såfremt en fremtidig  

 bruttoleje lægges til grund, skal de fremtidige driftsudgifter i det  

 pågældende år lægges til grund.
Stk. 4.  De faktiske driftsudgifter, herunder eventuel  

 grundleje, på lånetilbudstidspunktet lægges til grund ved beregningen,  

 såfremt de afholdes af udlejer.
Driftsudgifterne må dog ikke sættes lavere  

 end de driftsudgifter, der er almindeligt gældende i kvarteret for  

 tilsvarende ejendomme.
De årlige udgifter til ejendommens vedligeholdelse  

 ansættes til det beløb, der for at bringe og holde ejendommen i normal  

 vedligeholdelsesstand må skønnes årligt at skulle anvendes over en periode på  

 5 år fra tilbudstidspunktet.
 Stk. 5.  Såfremt driftsudgifterne ikke kan beregnes ud  

 fra forelagt dokumentation, f.eks. når ejendommen er nyopført, fastsættes  

 driftsudgifterne til beløb mindst svarende til, hvad der på  

 tilbudstidspunktet er almindeligt gældende i kvarteret for tilsvarende  

 ejendomme med hensyn til art, størrelse, kvalitet, udstyr og  

 vedligeholdelsestilstand.
§ 9.  Ved værdiansættelse af hoteller, restauranter,  

 kursusejendomme, feriecentre, campingpladser o.lign. skal instituttet kritisk  

 efterprøve lånsøgers budgetforudsætninger.
Specielt skal de forudsatte  

 enhedspriser og belægningsprocenter samt overskudsprocenterne på værelser,  

 restaurant m.v. nøje vurderes.
Herefter foretages en rentabilitetsberegning,  

 der danner maksimum for værdiansættelsen, ved at multiplicere det  

 budgetterede, sandsynlige nettooverskud før renter og bygningsafskrivninger i  

 3. driftsår efter lånetilbuddet med en faktor, der afspejler ejendommens  

 stand og karakter samt markedets afkastkrav for den pågældende ejendomstype i  

 området.
 Stk. 2.  Er ejendommen bortforpagtet, og kan lånsøger  

 ikke fremvise forpagterens budgetter, skal værdiansættelsen foretages ved at  

 multiplicere den aktuelle årlige forpagtningsafgift med  

 kapitaliseringsfaktoren.
 Stk. 3.  Selvom ejendommens drift ikke er baseret på  

 forretningsmæssige principper, foretages rentabilitetsberegningen på basis af  

 et sandsynligt årligt nettooverskud, der med rimelighed vil kunne opnås ved  

 normal drift henset til ejendommens karakter og beliggenhed.
Private beboelsesejendomme til udlejning § 10.  Ved værdiansættelse af private  

 beboelsesejendomme til udlejning skal der foretages en rentabilitetsberegning  

 efter bestemmelserne i §§ 6-8 og § 11, der danner maksimum for  

 værdiansættelsen, jf. dog § 12, stk. 2, og § 13.
Stk. 2.  Uanset § 8, stk. 3, kan aftalte lejestigninger  

 i henhold til lov om privat byfornyelse og lejeforhøjelser godkendt af  

 byfornyelsesnævnet i henhold til § 59b i lov om leje og af huslejenævnet i  

 henhold til § 25b i lov om midlertidig regulering af boligforholdene lægges  

 til grund.
Ved vurderingen efter § 8, stk. 1, 2. punktum af den aftalte leje  

 indgår alene bruttolejen ekskl. det tilsagte statstilskud efter lov om privat  

 byfornyelse, og der kan ses bort fra ejendomme med støtte efter lov om  

 boligbyggeri, lov om sanering og lov om byfornyelse og boligforbedring.
 § 11.  For ejendomme, der er omfattet af lov om  

 midlertidig regulering af boligforholdene, opgøres driftsudgifterne til de i  

 denne lovs § 8 nævnte udgifter, idet der dog kan ses bort fra henlæggelser  

 til fornyelser i det omfang, dette skønnes rimeligt under hensyn til  

 ejendommens og det lejedes karakter.
 Stk. 2.  For øvrige private udlejningsejendomme til  

 beboelse lægges de faktiske driftsudgifter til grund bortset fra  

 vedligeholdelsesudgifterne, idet de i lov om midlertidig regulering af  

 boligforholdene og i lov om leje anførte hensættelser som minimum skal lægges  

 til grund.
 Stk. 3.  Endvidere må driftsudgifterne ikke sættes  

 lavere end de driftsudgifter, som er almindeligt gældende i kvarteret for  

 tilsvarende ejendomme.
§ 12.  Hvis udlejeren af en privat udlejningsejendom  

 til helårsbeboelse har sin bopæl i ejendommen, eller ejendommen indeholder et  

 lejemål, der er ledigt i overensstemmelse med lejelovgivningens regler, eller  

 ejendommen indeholder et lejemål, der er tidsbestemt, og som ifølge  

 lejeaftalen ophører inden 2 år, kan resultatet af rentabilitetsberegningen  

 forhøjes med et tillæg svarende til 75 pct. af værdien af en ejerlejlighed af  

 samme størrelse og stand i det pågældende område.
Såfremt dette tillæg  

 medtages i rentabilitetsberegningen, skal nettolejen nedbringes med den  

 pågældende lejligheds bruttoleje, mens driftsudgifterne bibeholdes uændret.
 Stk. 2.  Rentabilitetsberegningen kan for den udlejede  

 del (restejendommen) i en ejendom, der er opdelt i ejerlejligheder til  

 helårsbeboelse, erstattes af en værdiansættelse svarende til 50 pct. af  

 værdien af et tilsvarende antal ikke-udlejede ejerlejligheder af samme  

 størrelse og stand i området, såfremt instituttet under hensyn til  

 lejlighedsantallet og lejelovens bestemmelser om bytteret finder det  

 forsvarligt.
 § 13.  Ved indeksbelåning i medfør af realkreditlovens  

 § 29, stk. 2, af private udlejningsejendomme til helårsbeboelse, kan de  

 faktiske opførelsesomkostninger med fradrag af refusionsberettiget moms  

 uanset rentabilitetsberegningen efter §§ 10 og 11 lægges til grund for  

 værdiansættelsen, såfremt instituttet skønner, at udgifterne er et rimeligt  

 udtryk for ejendommens værdi, jf. § 3.
 Stk. 2.  Ved senere nominalbelåning af private  

 udlejningsejendomme, indeksbelånt i medfør af realkreditlovens § 29, stk. 2,  

 eller lov om indeksregulerede realkreditlån § 2, stk. 1, nr. 9, ansættes  

 værdien efter bestemmelserne i §§ 10 og 11. Værdien kan dog ansættes til 125  

 pct. af kontantværdien af indestående indekslån, som nævnt i stk. 1, med  

 tillæg af et beløb, beregnet som nettolejestigninger, der skyldes  

 forbedringer, multipliceret med en faktor, der afspejler markedets afkastkrav  

 for områdets private beboelsesejendomme til udlejning, ejendommens stand og  

 karakter samt sikkerheden for opretholdelsen af nettolejen.
 Stk. 3.  Ved indeksbelåning af forbedringer af private  

 udlejningsejendomme, indeksbelånt i medfør af realkreditlovens § 29, stk. 2,  

 eller lov om indeksregulerede realkreditlån § 2, stk. 1, nr. 9, kan de  

 værdiforøgende udgifter med fradrag af refusionsberettigede afgifter uanset  

 stk. 2 og rentabilitetsberegningen efter §§ 10 og 11 lægges til grund ved  

 ansættelsen af værditilvæksten, såfremt instituttet skønner, at udgifterne er  

 et rimeligt udtryk for forøgelsen af ejendommens værdi, jf. § 3.
Almennyttigt boligbyggeri, ungdoms- og ældreboliger, kollektive  

 boligfællesskaber samt private andelsboliger § 14.  Ved værdiansættelse af almennyttigt  

 boligbyggeri, ungdoms- og ældreboliger, kollektive boligfællesskaber samt  

 private andelsboliger skal der foretages en rentabilitetsberegning efter  

 bestemmelserne i stk. 2-4, der danner maksimum for værdiansættelsen, jf. dog  

 stk. 5 og 6.
Stk. 2.  Rentabilitetsberegningen foretages ved at  

 multiplicere ejendommens årlige nettoleje med en faktor, der afspejler  

 markedets afkastkrav for private beboelsesejendomme til udlejning i området,  

 ejendommens stand og karakter samt sikkerheden for opretholdelsen af  

 nettolejen.
Nettolejen opgøres som ejendommens lejeindtægter, jf. stk. 3, med  

 tillæg af tilskud i medfør af lov om privat byfornyelse og med fradrag af  

 ejendommens driftsudgifter, jf. stk. 4.
Stk. 3.  Som ejendommens lejeindtægter kan den faktiske  

 opkrævede leje anvendes.
Den anvendte leje ekskl. tilsagt statstilskud i  

 medfør af lov om privat byfornyelse må dog ikke overstige det lejedes værdi,  

 jf. lejelovens § 49. Ved belåning af private andelsboliger kan den faktisk  

 opkrævede boligafgift uanset 2. pkt. lægges til grund, såfremt den er rimelig  

 henset til boligafgiften i tilsvarende private andelsboliger.
 Stk. 4.  Som ejendommens driftsudgifter anvendes de  

 faktiske ordinære udgifter med fradrag af særlige lovbestemte bidrag samt  

 udgifter og henlæggelser til vedligeholdelse og fornyelser og med tillæg af  

 de i lov om midlertidig regulering af boligforholdene og lov om leje anførte  

 hensættelser til vedligeholdelse.
Stk. 5.  Ved belåning af nyopførte almennyttige boliger,  

 ungdoms- og ældreboliger, kollektive boligfællesskaber samt private  

 andelsboliger kan de til brug for beregningen af offentlige tilskud godkendte  

 anskaffelsessummer lægges til grund for værdiansættelsen.
Ved belåning af  

 tilbygninger med støtte efter reglerne for nybyggeri kan den til brug for  

 beregningen af offentlige tilskud godkendte anskaffelsessum for tilbygningen  

 lægges til grund for ansættelsen af ejendommens værditilvækst.
 Stk. 6.  Ved belåning af almennyttige boliger, ungdoms-  

 og ældreboliger, kollektive boligfællesskaber samt private andelsboliger i  

 henhold til lov om sanering eller lov om byfornyelse og boligforbedring kan  

 den af kommunalbestyrelsen godkendte forbedringsudgift, som har dannet  

 grundlag for beregning af lejeforhøjelsen, lægges til grund ved ansættelsen  

 af værditilvæksten.
Industri- og håndværksejendomme § 15.  Værdien af industri- og håndværksejendomme kan  

 højest ansættes til værdien af bygninger og tilbehør, jf. § 16, i handel og  

 vandel ved anden anvendelse end den, der finder sted på tidspunktet for  

 långivningen, medmindre lånsøgers kreditværdighed og den fra ejendommen  

 drevne virksomheds indtjeningsevne for lånsøger eller koncernforbundet  

 selskab gør det rimeligt at ansætte værdien til handelsværdien ved uændret  

 anvendelse.
Er såvel muligheden for pantets anden anvendelse som lånsøgers  

 kreditværdighed og virksomhedens indtjeningsevne ringe, skal belåningsværdien  

 ansættes til realisationsværdien.
Stk. 2.  Ansættes værdien af ejendommen til værdien ved  

 uændret anvendelse, kan værdien af bygningerne højst ansættes til  

 genopførelsesudgifterne ekskl. moms, svarende til gængse priser for byggeri  

 af tilsvarende kvalitet i området.
Ved værdiansættelsen skal der foretages  

 reduktion under hensyn til bygningernes stand og karakter.
 Stk. 3.  Ved værdiansættelsen af industri- og  

 håndværksejendomme, der ikke helt eller delvis anvendes af ejeren eller et  

 med ejeren koncernforbundet selskab, eller som ikke kan ansættes til  

 handelsværdien ved uændret anvendelse, jf. stk. 1, skal der endvidere  

 foretages en rentabilitetsberegning efter bestemmelserne i §§ 6-8, der  

 ligesom værdiansættelsen efter stk. 1 og 2, og § 16 danner maksimum for  

 værdiansættelsen.
 Stk. 4.  Er lånsøger alene kreditværdig i kraft af  

 stillet kaution eller lignende, skal kautionistens soliditet nøje vurderes.
§ 16.  Værdien af maskiner og andet tilbehør kan  

 højest ansættes til anskaffelsessummen.
Ved værdiansættelsen skal der  

 foretages reduktion under hensyn til tilbehørets stand og karakter.
Kollektive energiforsyningsanlæg § 17.  Værdiansættelse af kollektive  

 energiforsyningsanlæg sker efter reglerne i §§ 15 og 16.
 Landbrugsejendomme m.v.
 § 18.  Ved gartneri- og landbrugsejendomme skal der  

 ved værdiansættelsen tages hensyn til ejendommens karakter og indtjeningsevne  

 samt pantets mulige anden anvendelse end den, der finder sted på tidspunktet  

 for långivningen.
§ 19.  Ved værdiansættelsen af landbrugsejendomme skal  

 besætningen vurderes sådan, at mere kortvarige prisudsving ikke påvirker  

 værdiansættelsen.
Driftsinventaret kan højest ansættes til brugsværdien,  

 således som denne må antages at være, når inventaret sælges i forbindelse med  

 ejendommen.
 Stk. 2.  Ved enhedsbelåning af landbrugsejendomme m.v.  

 kan værdien af driftsinventar og besætning maksimalt indgå med 50 pct. af  

 værdien af jord og bygninger.
Ejendomme til sociale, kulturelle og undervisningsmæssige formål § 20.  Uanset belåningsformål kan anskaffelsessummen  

 lægges til grund ved værdiansættelsen, såfremt instituttet skønner den  

 rimelig under hensyntagen til ejendommens driftsresultat, stand, alder,  

 alternative anvendelsesmuligheder og markedsforhold i øvrigt.
 Stk. 2.  Såfremt ejendommen drives efter  

 forretningsmæssige principper, skal der dog foretages en  

 rentabilitetsberegning, der danner maksimum for værdiansættelsen, ved at  

 multiplicere det budgetterede, sandsynlige nettooverskud, inkl. påregnelige  

 driftstilskud, før renter og afskrivninger i 3. driftsår efter  

 lånetilbudstidspunktet med en faktor, der afspejler et realistisk afkastkrav  

 for den pågældende ejendomstype samt ejendommens stand og karakter.  

 Instituttet skal herved kritisk efterprøve lånsøgers budgetforudsætninger.
Blandede ejendomme § 21.  For ejendomme, der består af flere  

 ejendomskategorier, fastsættes værdien særskilt for de enkelte  

 ejendomskategorier under hensyntagen til ejendommens karakter, jf. dog  

 realkreditlovens § 45, stk. 3.
Ubebyggede grunde § 22.  Ved værdiansættelsen af ubebyggede grunde må  

 alene de lovlige bebyggelsesmuligheder i henhold til bestemmelser i gældende  

 lokalplaner eller andre planbestemmelser lægges til grund.
Såfremt  

 værdiansættelsen baseres på en fremtidig byggeretsværdi, skal der ved  

 værdiansættelsen tages hensyn til rydnings- og modningsudgifter samt  

 liggetidsomkostninger.
Nedbringelse af udbetalte lån og reduktion af tilbudte lån § 23.  Såfremt nybyggede ejendomme, der er opført med  

 salg for øje, og som ikke skal værdiansættes efter reglerne i §§ 5-12, § 15,  

 stk. 3, eller § 20, stk. 2, sælges til en pris, der er lavere end den ved  

 lånets bevilling ansatte værdi, skal realkreditinstituttet straks kræve lånet  

 nedbragt, så det i forhold til den kontante salgspris opnår sikkerhed inden  

 for lånegrænsen for den pågældende ejendomskategori.
Stk. 2.  Hvis værdien af en ejendom, hvor mindst  

 halvdelen af etagearealet er til udleje til lejere, der er uafhængige af  

 ejendommens ejer, og hvor mindre end 80 pct. af etagearealet til udleje på  

 tilbudstidspunktet er udlejet, er ansat ved hjælp af en skønnet bruttoleje,  

 jf. § 8, stk. 2, § 10, stk. 1, og § 15, stk. 3, og denne ikke opnås, skal  

 instituttet, medmindre lejen er omsætningsbestemt, straks kræve lånet  

 nedbragt, så det under hensyntagen til den faktisk opnåede nettoleje opnår  

 sikkerhed inden for lånegrænsen for den pågældende ejendomskategori.
Såfremt  

 der for mindst 80 pct. af etagearealet opnås en bruttoleje, der mindst  

 andrager den skønnede bruttoleje, kan kravet om nedbringelse frafaldes.  

 Værdien af det uudlejede areal fastsættes i overensstemmelse med § 8, stk. 2.
 Stk. 3.  Realkreditinstituttet skal i selve  

 lånetilbuddet tage forbehold om, at realkreditlån kan kræves nedbragt i  

 tilfælde, der omfattes af stk. 1 og 2, og skal endvidere sikre sig mulighed  

 for en sådan nedbringelse af udbetalte lån enten ved etablering af depot for  

 hele provenuet eller selvskyldnergaranti for lånets nedbringelse fra  

 pengeinstitut eller fra et skadesforsikringsselskab, der har koncession  

 hertil.
 Stk. 4.  Depot- eller garantifrigivelse i tilfælde  

 omfattet af stk. 1, kan først ske, når der er opnået en salgspris ved handel  

 mellem uafhængige parter.
 Stk. 5.  Såfremt realkreditinstituttet overtager  

 ejendomme, der er opført med salg for øje, før salg, skal lån ved  

 instituttets videresalg have sikkerhed inden for lånegrænsen i henhold til  

 værdiansættelses- og udmålingsreglerne for ejendomskategorien på  

 videresalgstidspunktet.
§ 24.  Endelig værdiansættelse kan kun ske af  

 færdiggjort byggeri.
Lånetilbud afgivet før byggeriets færdiggørelse, skal  

 reduceres, såfremt en værdiansættelse i overensstemmelse med bekendtgørelsens  

 regler efter byggeriets færdiggørelse ikke giver mulighed for det tilbudte  

 lån.
Der skal i selve lånetilbuddet tages forbehold herom.
Besigtigelse og sagsdokumentation § 25.  Før endelig værdiansættelse skal ejendommen  

 være besigtiget.
§ 26.  Realkreditinstituttet skal før endelig  

 værdiansættelse af såvel nyopførte ejendomme, der ikke er omfattet af § 23,  

 stk. 1, som ejendomme, hvor om- eller tilbygning mere end fordobler  

 ejendommens værdi, være i besiddelse af dokumentation for udgifterne til det  

 udførte arbejde i form af fakturaer, revisorattesterede byggeregnskaber eller  

 lignende.
Dokumentationskravet gælder for lånetilbud afgivet mindre end to år  

 efter byggearbejdernes færdiggørelse.
Såfremt denne dokumentation ikke  

 foreligger på tilbudstidspunktet, påhviler det instituttet i lånetilbuddet at  

 tage forbehold om, at lånets udbetaling forudsætter modtagelse af  

 udgiftsdokumentation, der efter instituttets skøn giver mulighed for  

 udbetaling af det tilbudte lån.
Stk. 2.  Værdiansættelsen foretages endvidere på  

 grundlag af oplysninger om ejendommens grundareal, bygninger, tilbehør,  

 udstyr, rettigheder og forpligtelser.
Såfremt ejendommen er handlet mindre  

 end et år før lånetilbudstidspunktet, skal der foreligge oplysning om  

 handelspris og vilkår.
Der skal endvidere foreligge oplysning om ejendommens  

 senest offentliggjorte ejendomsværdi samt fornødne oplysninger til bedømmelse  

 af ejendommens forrentningsmuligheder m.v., herunder lejekontrakter,  

 lejelister eller lignende, jf. §§ 7-11, § 13, stk. 2, 2. punktum, § 14, § 15,  

 stk. 2 og 3, og §§ 18-20, samt andre forhold, der påvirker ejendommens værdi.
Stk. 3.  For ejendomme, der belånes som kontor- og  

 forretningsejendomme eller private beboelsesejendomme til udlejning, samt  

 industri- og håndværksejendomme til udleje, jf. § 15, stk. 3, skal der for  

 hver af ejendommens enkelte kategorier af lokaler fremgå følgende af  

 lånesagen: etageareal, skønnet almindeligt gældende leje pr. m2 etageareal,  

 jf. § 8, stk. 1, skønnet markedsleje pr. m2 etageareal, jf. § 8, stk. 2, samt  

 udlejers driftsudgifter pr. m2 etageareal.
Såfremt lejekontrakterne muliggør  

 det, angives endvidere den faktiske leje pr. m2 etageareal for hver  

 lokalekategori.
 Stk. 4.  Såfremt værdiansættelsen af nybyggede  

 ejerboliger til helårsbeboelse og fritidshuse, der ikke er omfattet af § 23,  

 stk. 1, overstiger de oplyste faktiske og rimelige byggeomkostninger,  

 herunder grundudgifter og øvrige omkostninger, med tillæg af værdien af eget  

 arbejde, skal der foreligge udførlig dokumentation for, at dette er rimeligt,  

 jf. § 3.
 Stk. 5.  Såfremt værdiansættelsen af ejerboliger til  

 helårsbeboelse og fritidshuse, der er handlet mindre end et år før  

 lånetilbudstidspunktet, overstiger den konstaterede kontante købesum i  

 henhold til slutseddel eller skøde, skal der foreligge udførlig dokumentation  

 for, at dette er rimeligt, jf. § 3.
 § 27.  Det skal af lånesagen klart fremgå, på hvilke  

 forudsætninger værdiansættelsen er foretaget.
 Stk. 2.  For kontor- og forretningsejendomme, private  

 beboelsesejendomme til udlejning, ejendomme omfattet af § 14, stk. 1-4,  

 udlejede industri- og håndværksejendomme, jf. § 15, stk. 3, samt ejendomme  

 til sociale, kulturelle og undervisningsmæssige formål, der drives efter  

 forretningsmæssige principper, jf. § 20, stk. 2, skal det fremgå, hvilken  

 bruttoleje, driftsudgift, tillæg til nettolejen, nettodriftsoverskud og  

 kapitaliseringsfaktor, der har ført til den af instituttet anvendte  

 belåningsværdi.
Stk. 3.  Ansættes værdien af en industri- og  

 håndværksejendom til værdien ved uændret anvendelse, skal det af instituttets  

 lånesag for hver af ejendommens enkelte kategorier af bygninger fremgå,  

 hvilke genopførelses- eller anskaffelsesomkostninger og hvilke værdier  

 instituttet har lagt til grund ved værdiansættelsen.
Endvidere skal lånesagen  

 indeholde instituttets bedømmelse af lånsøgers kreditværdighed og den fra  

 ejendommen drevne virksomheds indtjeningsevne samt grundlaget herfor.
 Stk. 4.  Såfremt maskiner eller andet tilbehør skal  

 indgå i belåningsgrundlaget for en industri- og håndværksejendom, skal  

 realkreditinstituttet, før endelig værdiansættelse af ejendomme tilhørende de  

 af årsregnskabsloven omfattede virksomheder, være i besiddelse af udskrift  

 eller kopi af de af lånsøger foretagne registreringer i bogføring,  

 anlægskartotek eller lignende til brug for den foreskrevne anlægsoversigt i §  

 6 i Erhvervs- og Selskabsstyrelsens bekendtgørelse om opstilling af  

 årsregnskab og koncernregnskab og om udarbejdelse af koncernregnskab.
 Stk. 5.  Indgår maskiner eller andet tilbehør i  

 belåningsgrundlaget for industri- og håndværksejendomme skal det af  

 instituttets lånesag for hver selvstændig maskine, produktionslinie og  

 lignende, der er værdiansat til mere end 100.000 kr., og som andrager 5 pct.  

 eller mere af det anvendte samlede værdigrundlag for tilbehør, fremgå, hvilke  

 værdier, instituttet har lagt til grund ved værdiansættelsen.
Straffebestemmelser § 28.  Med bøde straffes den, der overtræder §§ 1-6, §  

 7, stk. 2, §§ 8-12, § 13, stk. 2, § 14, stk. 1-4, §§ 15-19, § 20, stk. 2, og  

 §§ 21-27.
 Stk. 2.  Er en overtrædelse efter stk. 1 begået af et  

 realkreditinstitut, kan der pålægges realkreditinstituttet som sådant  

 bødeansvar.
 Ikrafttræden m.v.
 § 29.  Bekendtgørelsen træder i kraft den 1. april  

 1994, jf. dog stk. 3.
 Stk. 2.  Bekendtgørelsen gælder også for lånetilbud, der  

 erstatter tilbud afgivet før 1. april 1994.
Stk. 3.  Bekendtgørelse nr. 547 af 14. juni 1991 om  

 realkreditinstitutters værdiansættelse ophæves.
Dog finder § 12, stk. 4, og §  

 17, stk. 2, i denne bekendtgørelse anvendelse ved belåning af byggearbejder,  

 hvortil der før 1. april 1994 er givet tilsagn om offentlig støtte eller er  

 afgivet foreskrevet samtykke af kommunalbestyrelsen.
 § 30.  Såfremt særlige forhold tilsiger det, kan  

 Finanstilsynet fastsætte regler, hvorefter bekendtgørelsens bestemmelser  

 fraviges i forbindelse med långivning i udlandet.
