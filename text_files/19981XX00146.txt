Skriftlig fremsættelse (2. december  

 1998) Skatteministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 stempelafgift samt lov om stempelafgift.(Forlængelse af den  

 midlertidige forhøjelse af pantebrevsstempel for ejerboliger og  

 fritidshuse mv.).
(Lovforslag nr.
L 124).
Den ene del af forslaget er et led i aftalen om  

 Finansloven for 1999 mellem Regeringen, Venstre, Det Konservative Folkeparti,  

 Centrum-Demokraterne og Kristeligt Folkeparti.
Aftalen  går bl.a. ud  

 på, at videreføre den midlertidige forhøjelse af  

 stempelafgiften med 3,5 pct. til i alt 5 pct. på pantebreve i  

 ejerboliger og fritidshuse indtil den 1. december 1999. Videreførelsen  

 skal tilskynde låntagerne til at udskyde låneoptagelse med  

 sikkerhed i ejerboliger og fritidshuse, hvorved den økonomiske  

 aktivitet kan dæmpes.
Baggrunden er, at der er behov for en afdæmpning af  

 aktiviteten i byggesektoren, uanset at boligpriserne har vist et vist fald i  

 efteråret og at boliginvesteringer er svagt vigende som følge af  

 pinsepakken.
Et mindre fald i aktiviteten fra det nuværende meget  

 høje niveau er imidlertid stadig ensbetydende med en meget høj  

 aktivitet.
Flere virksomheder har således tilkendegivet, at deres  

 produktion begrænses af mangel på kvalificeret arbejdskraft.
Der  

 er derfor behov for finanspolitiske initiativer til at normalisere forholdene  

 i byggesektoren.
 Ved indgrebet i 1997 blev stempelafgiften forhøjet  

 for at bremse væksten i lånefinansieret forbrug som følge  

 af de stigende ejendomspriser sammenholdt med den lave rente, medens det nu  

 er aktiviteten i bygge- og anlægssektoren, der begrunder en  

 forlængelse af afgiften.
Uanset baggrunden for indgrebet, er det ikke  

 låneformålet med det underliggende lån, men  

 ejendomskategorien, der er afgørende for, om dokumentet er omfattet af  

 den forhøjede stempelafgift.
Derved kan pant i erhvervsejendomme og i  

 de såkaldt »blandede ejendomme« fortsat friholdes for  

 stempelforhøjelsen.
Det er ligeledes de  

 afgrænsningsmæssige vanskeligheder overfor nybyggeri i  

 erhvervssektoren, der begrunder en fortsat undtagelse af  nybyggeriet fra den  

 forhøjede afgift.
 Den anden del af forslaget indeholder udover justeringer  

 af ' 57  

 A, der vedrører dødsboskifte og sikkerhed for  

 fællesudgifter, nogle mindre justeringer af stempelafgiftsloven.
Baggrunden er, at der mangler hjemmel for renter mv. ved  

 for sen betaling i forbindelse med stempelmærkeforhandlernes og andres  

 virksomheders afregning af afgiften.
Der må endvidere ske en justering  

 af stempellovens ' 77 til de nye skifteformer, herunder skifte med  

 bobestyrer og forenklet privat skifte.
 Forhøjelsen skal have virkning fra den 1. januar  

 1999, hvor den forhøjede afgift ellers ophæves.
 Der forventes derfor ingen kontrolmæssige  

 vanskeligheder, og da satsen for den forhøjede del af afgiften fortsat  

 er 3,5 pct.
Forslaget forventes at medføre en reduktion i det  

 fremtidige låneomfang.
Merprovenuet ved en forlængelse af den  

 forhøjede afgift må på helårsbasis antages at blive  

 mindre end merprovenuet i 1998, da en del personer må antages at have  

 optaget tillægslån for at sikre sig den lave rente trods de  

 forhøjede stempelomkostninger.
Det skønnes med stor usikkerhed,  

 at merprovenuet ved forlængelsen frem til 1. december 1999 vil andrage  

 ca 300 mill. kr.
 Forslaget skønnes ikke at få administrative  

 konsekvenser, udover en fortsat meradministration  hos kommunerne i  

 forbindelse med attestation af debitors oplysninger.
 I det jeg i øvrigt henviser til lovforslagets  

 bemærkninger, skal jeg anbefale forslaget til en hurtig og velvillig  

 behandling i det høje ting.
