Bekendtgørelse om ændring af bekendtgørelse om visitation og det individuelle kontaktforløb § 1 I bekendtgørelse nr. 759 af 10. juli 2009 om visitation og det individuelle kontaktforløb foretages følgende ændringer:
 1. I § 3, stk. 1, udgår samt tilsvarende for personer, der anmoder om introduktionsydelse efter lov om integration af udlændinge i Danmark.
 2. I § 3, stk. 2, udgår samt ved alle jobsamtaler efter lov om integration af udlændinge i Danmark for personer, der modtager introduktionsydelse.
 3. Overskriften efter § 6 affattes således: Særligt vedrørende den første henvendelse til kommunen med ansøgning om kontanthjælp eller starthjælp.
 4. I § 7, udgår eller introduktionsydelse efter lov om integration af udlændinge i Danmark.
§ 2 Bekendtgørelsen træder i kraft den 1. januar 2010.
