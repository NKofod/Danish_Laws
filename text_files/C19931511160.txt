Vejledning om næringsdeklaration af færdigpakkede levnedsmidler INDHOLDSFORTEGNELSE 1. GENERELT BILAG 1 RETSREGLER NÆVNT I VEJLEDNINGEN BILAG 2 EKSEMPLER PÅ FORSKELLIGE NÆRINGSDEKLARATIONER BILAG 3 ANPRISNINGSBEKENDTGØRELSENS BILAG 2.3 BILAG 4 ANALYSEMETODER 1. GENERELT 1.1 Baggrund Sundhedsministeren udstedte den 20. marts 1992 en bekendtgørelse om  

 næringsdeklaration m.v. af færdigpakkede levnedsmidler (1).
Den nye bekendtgørelse implementerer EF-direktivet om næringsdeklaration  

 af levnedsmidler (2) og erstatter den gamle anprisningsbekendtgørelse (3)  

 samt næringsdeklarationsregler i næringsstofpræparatbekendtgørelsen (4).  

 Direktivet finder ikke anvendelse på kosttilskud, naturligt mineralvand og  

 andet drikkevand.
Sundhedsministeriet har fastsat særlige regler for disse  

 produkter bortset fra naturligt mineralvand, der er EF-reguleret.
1.2 Hvem er vejledningen rettet til Denne vejledning er udarbejdet som en orientering og hjælp for dels de  

 kontrolmyndigheder, som skal føre tilsyn med, at næringsdeklarationsreglerne  

 bliver overholdt, dels brugerne af reglerne, det vil sige producenter,  

 importører og forhandlere.
Kontrollen med om produkter er i overensstemmelse med  

 næringsdeklarationsbekendtgørelsen (1), påhviler i første instans de lokale  

 levnedsmiddelkontrolenheder i overensstemmelse med levnedsmiddellovens § 44.  

 Disse myndigheders afgørelser kan påklages til Levnedsmiddelstyrelsen.
Det  

 følger af principperne i samvirkecirkulæret (5), at særlovgivningens  

 myndigheder må medvirke til at sikre at reglerne overholdes.
1.3 Levnedsmidler, der er omfattet af  

 næringsdeklarationsbekendtgørelsen (1) Som udgangspunkt er alle færdigpakkede levnedsmidler undtagen naturligt  

 mineralvand omfattet af bekendtgørelsens regler, dog kan der for  

 levnedsmidler bestemt til særlig ernæring være fastsat særlige regler, som i  

 givet fald skal følges.
 Bekendtgørelsen indeholder særlige bestemmelser for kosttilskud, herunder  

 næringsstofpræparater samt mineralvand og drikkevand.
 Bekendtgørelsen gælder ikke levnedsmidler, der sælges ikke-færdigpakkede.
 Hvad angår afgrænsningen færdigpakkede/ikke-færdigpakkede levnedsmidler  

 gælder de retningslinier, som er beskrevet i mærkningsvejledningen (6).
1.4 Ikrafttræden Den nye næringsdeklarationsbekendtgørelse trådte i kraft den 1. april 1992  

 (1).
 Samtidig ophævede man den gamle anprisningsbekendtgørelse, samt reglerne  

 om næringsdeklaration i næringsstofpræparatbekendtgørelsen (4).
EF-direktivet om næringsdeklaration af levnedsmidler (2) er horisontalt og  

 gælder derfor også produkter omfattet af særlovgivningen.
På den baggrund  

 ophævede Veterinærdirektoratet den 23. marts 1992 (7) reglerne om  

 næringsdeklaration af smør, som fandtes i smørbekendtgørelsen (8).
Der findes stadig formelle regler om næringsdeklaration af margarine i  

 margarinebekendtgørelsen (9), men det må forventes, at disse regler bliver  

 ophævet.
Det er overfor samtlige virksomheder, der er autoriseret i medfør af  

 margarineloven (10)/mælkeproduktloven (11), blevet tilkendegivet, at  

 næringsdeklarationer på margarine fra den 1. april 1992 skal ske i  

 overensstemmelse med næringsdeklarationsbekendtgørelsen (1), uanset at  

 reglerne om obligatorisk næringsdeklaration af færdigpakket margarine m.v.  

 ikke formelt er blevet ophævet.
De nye næringsdeklarationsregler er obligatoriske fra den 1. oktober 1993,  

 hvorefter kun produkter som er mærket i overensstemmelse med de nye regler  

 lovligt kan sælges i detailledet.
Indtil denne dato har man frit kunnet vælge  

 mellem de hidtil gældende bestemmelser og de nye.
 Visse langtidsholdbare produkter kan være blevet emballeret og mærket før  

 næringsdeklarationsbekendtgørelsen trådte i kraft, hvorfor  

 Levnedsmiddelstyrelsen efter bemyndigelse af Sundhedsministeriet har udstedt  

 en generel dispensation, hvorefter produkter, som er emballeret før den 1.  

 april 1992, med en holdbarhed på over 18 måneder, lovligt kan sælges efter  

 overgangsfristens udløb den 1. oktober 1993.
Næringsstoffer skal ifølge EF-direktivet angives i en bestemt rækkefølge,  

 som afviger fra de danske traditioner.
Levnedsmiddelstyrelsen har efter  

 bemyndigelse af Sundhedsministeriet udstedt en tidsbegrænset dispensation,  

 hvorefter næringsdeklarationen ikke behøver at ændres, hvis alene rækkefølgen  

 for kulhydrat og fedt er ukorrekt.
Dispensationen gælder til den 1. oktober  

 1995.
En særlig overgangsregel findes for den såkaldte »lange  

 næringsdeklaration«, idet man først fra den 1. oktober 1995 er  

 forpligtet til at oplyse om både sukkerarter, mættede fedtsyrer, natrium og  

 kostfibre, hvis man deklarerer et af disse elementer.
Se afsnit 3.1.
 Den hidtil gældende vejledning om næringsdeklarationer fra september 1975  

 (12) erstattes af denne vejledning.
2. ALMINDELIGE BESTEMMELSER 2.1 Generelle bemærkninger Det er som udgangspunkt frivilligt at næringsdeklarere, men hvis man  

 kommer med en ernæringsmæssig anprisning, bliver det obligatorisk, og hvad  

 enten man næringsdeklarerer frivilligt eller på baggrund af en  

 ernæringsmæssig anprisning, skal næringsdeklarationerne udarbejdes efter de  

 samme regler.
Helt grundlæggende skal næringsdeklarationer være korrekte, redelige og  

 nøgterne, hvilket fremgår af levnedsmiddellovens § 29 (13). Deklarationerne  

 må således ikke være i strid med levnedsmiddellovens § 23 og § 28 om  

 vildledning og sundhedsanprisninger.
Dette er helt overordnet og betyder, at  

 en næringsdeklaration kan være vildledende og dermed ulovlig, selvom den er  

 udarbejdet efter reglerne i næringsdeklarationsbekendtgø~ relsen (1).
2.2 Næringsstofdefinitioner Bekendtgørelsen (1) indeholder definitioner på en række næringsstoffer og  

 man skal i denne forbindelse erindre, at formålet med direktivet (2) og  

 bekendtgørelsen (1) er at etablere standardiserede mærkningoplysninger om  

 næringsindholdet i forskellige levnedsmidler, uanset at definitionerne ikke  

 passer lige godt på alle levnedsmidler.
Som eksempel herpå kan nævnes  

 proteindefinitionen, hvor bekendtgørelsen definerer protein som totalt  

 Kjeldahl-nitrogen x 6,25, uanset at den internationalt anerkendte og korrekte  

 omregningsfaktor for fx mælkeprotein er 6,38 og 5,70 for protein i hvedemel.
Definitionen på kulhydrat er ny, idet man ikke længere medtager kostfibre  

 i kulhydratberegningen.
Samtidig fremgår det af bekendtgørelsen (1), at et  

 levnedsmiddels energiværdi beregnes ud fra dets indhold af kulhydrat,  

 protein, fedt, alkohol og organisk syre.
Kostfibre tildeles således  

 energiværdien 0, og det betyder, at man ved beregning af kulhydrat ved  

 differensmetoden i givet fald skal trække indholdet af kostfibre fra.  

 Samtidig skal man være opmærksom på, at kulhydratgruppen sukkeralkoholer har  

 en anden omregningsfaktor end det resterende kulhydrat (se også afsnit 3.7).
2.3 Mærkningssproget Næringsdeklarationen skal være på dansk eller på andre sprog, der kun ved  

 uvæsentlige forskelle i stavning adskiller sig fra dansk.
Ved vurderingen af, om en næringsdeklaration på et andet sprog end dansk  

 kan accepteres, må der i det enkelte tilfælde tages stilling til, om den  

 anvendte næringsdeklaration er let forståelig for forbrugeren.
Man kan ikke  

 gå ud fra, at en svensk eller norsk næringsdeklaration altid kan erstatte en  

 dansk, ligesom det ikke kan udelukkes, at en næringsdeklaration på andre  

 fremmedsprog kan benyttes.
Der skal således foretages en konkret vurdering i  

 hvert enkelt tilfælde.
Der er ikke noget i vejen for, at man forsyner et levnedsmiddel med  

 næringsdeklarationer på forskellige sprog på en gang, såfremt der er en  

 korrekt dansk.
Dette gælder, uanset om den fremmedsprogede er i  

 overensstemmelse med næringsdeklarationsbekendtgørelsen (1) , og uanset om  

 der er en ernæringsmæssig påstand eller ej.
I tilfælde hvor der er  

 næringsdeklarationer på flere sprog (incl. dansk), og disse ikke er ens, må  

 det konkret vurderes, om forbrugerne vil kunne blive vildledt.
Hvis man importerer et produkt, som er forsynet med en næringsdeklaration  

 på et fremmedsprog, skal produktet ligeledes forsynes med en dansk  

 næringsdeklaration.
Den danske næringsdeklaration skal være i  

 overensstemmelse med bekendtgørelsens regler.
2.4 Enheder Næringsdeklarationen skal anføres numerisk og i følgende enheder:
 Energi i kJ og kcal.
 Kolesterol i mg.
Vitaminer og mineraler i mg eller microg som fastsat i bekendtgørelsens  

 bilag 1 og bilag 2 Øvrige næringsstoffer i g.
 Der kan forudses visse vanskeligheder med at få plads til alle elementerne  

 i en næringsdeklaration på særlig små pakninger, og på den baggrund har  

 Levnedsmiddelstyrelsen efter bemyndigelse fra Sundhedsministeriet udstedt en  

 generel tidsubegrænset dispensation, hvorefter man, for så vidt angår  

 energiindholdet i små pakninger, hvis største overflade er mindre end 10  

 (cm2), kan nøjes med at angive dette i kJ.
2.5 Gennemsnitsværdier Oplysningerne i næringsdeklarationen skal være gennemsnitsværdier.
Ved  

 gennemsnitsværdier forstås de værdier, der bedst repræsenterer den mængde  

 næringsstof, som et givet levnedsmiddel indeholder, og ved hvilken der tages  

 hensyn til den margen, der skyldes sæsonmæssige variationer og andre  

 faktorer, som kan have indflydelse på den faktiske værdi.
 Der har i Danmark eksisteret en praksis om, at man for visse produkter  

 (typisk sild) kan markere et element i næringsdeklarationen, så det fremgår,  

 at indholdet af fedt varierer eksempelvis 8-18 g/100 g afhængig af årstiden,  

 og denne praksis kan fortsat benyttes.
Gennemsnitsværdierne kan ifølge næringsdeklarationsbekendtgørelsen (1)  

 fastsættes ved hjælp af producentens analyse, ved beregninger udført på basis  

 af kendte eller faktiske gennemsnitsværdier vedrørende de anvendte  

 ingredienser eller ved beregninger på basis af sædvanligt fastlagte og  

 accepterede data.
Disse valgmuligheder betyder dog ikke, at man ikke må  

 benytte analyser foretaget af andre end producenten, fx uvildige  

 laboratorier.
3. NÆRINGSDEKLARATION AF FÆRDIGPAKKEDE LEVNEDSMIDLER,  

 UNDTAGEN KOSTTILSKUD, MINERALVAND OG DRIKKEVAND 3.1 Hvilke næringsstoffer kan eller skal deklareres 3.1.1 Den korte og den lange næringsdeklaration Som nævnt i afsnit 2.1 er det som udgangspunkt frivilligt at  

 næringsdeklarere, men hvis man kommer med en ernæringsmæssig anprisning,  

 bliver det obligatorisk.
 Hvad enten man næringsdeklarerer frivilligt eller obligatorisk på grund af  

 en ernæringsmæssig anprisning, skal næringsdeklarationen i rækkefølge  

 indeholde de samme 4 grundelementer: energi, protein, kulhydrat og fedt.  

 Disse grundelementer udgør den såkaldte korte næringsdeklaration, som kan  

 suppleres med oplysninger om sukkerarter, sukkeralkoholer, stivelse, mættede  

 fedtsyrer, enkeltumættede fedtsyrer, flerumættede fedtsyrer, kolesterol,  

 kostfibre, natrium og visse vitaminer og mineraler.
Hvis man vil deklarere enten sukkerarter, mættede fedtsyrer, kostfibre  

 eller natrium, er man forpligtet til at oplyse om alle de 4 elementer, men  

 denne forpligtelse gælder dog først fra den 1. oktober 1995. Se afsnit 1.4.  

 Disse 4 elementer og den korte næringsdeklaration udgør tilsammen den  

 såkaldte lange næringsdeklaration.
Den lange deklaration skal - som den korte  

 - indeholde elementerne i en bestemt rækkefølge, som skal være energi,  

 protein, kulhydrat, sukkerarter, fedt, mættede fedtsyrer, kostfibre og  

 natrium.
Oplysningerne om indholdet af energi og næringsstoffer skal angives pr.  

 100 g eller pr. 100 ml af varen, således som den sælges, og hvis det er  

 hensigtsmæssigt, kan man supplerende give oplysningerne for varen i tilberedt  

 stand.
Det er også muligt supplerende at angive oplysningerne pr. portion  

 (forudsat antallet af portioner er angivet) eller pr. afmålt ration anført på  

 etiketten.
Dette gælder både for varen, som den sælges, og som den  

 forudsættes konsumeret (varen i tilberedt stand).
 Det er tilladt at oplyse om energifordelingen, såfremt denne oplysning er  

 adskilt fra den egentlige næringsdeklaration.
 Det er et krav, at man næringsdeklarerer det næringsstof, man anpriser,  

 hvilket eksempelvis betyder, at en anprisning af sukkerarter eller kostfibre  

 fra 1. oktober 1995 udløser hele den lange næringsdeklaration.
Det er som nævnt et krav, at elementerne skal anføres i en bestemt  

 rækkefølge, og denne rækkefølge afviger fra den, der var gældende i den gamle  

 anprisningsbekendtgørelse (3), hvor fedt skulle deklareres før kulhydrat.  

 Under hensyn til den lange tradition i Danmark for at næringsdeklarere, samt  

 efter bemyndigelse fra Sundhedsministeren, har Levnedsmiddelstyrelsen udstedt  

 en dispensation, hvorefter mærkningsansvarlige ikke behøver at ændre  

 næringsdeklarationerne, hvis alene rækkefølgen for kulhydrat og fedt er  

 ukorrekt.
Dispensationen er tidsbegrænset til den 1. oktober 1995.
3.1.2 Bestanddele af næringsstoffer som kan deklareres Man skal være opmærksom på, at man ved en frivillig næringsdeklaration kun  

 kan oplyse om næringsstofferne protein, kulhydrat, sukkerarter,  

 sukkeralkoholer, stivelse, fedt, mættede fedtsyrer, enkeltumættede fedtsyrer,  

 flerumættede fedtsyrer, kolesterol, kostfibre, natrium og de vitaminer og  

 mineraler, som er nævnt i bilag 1 til næringsdeklarationsbekendtgørelsen (1).
Hvis man derimod anpriser, er der mulighed for tillige at anprise  

 »bestanddele« af de næringsstoffer man frivilligt kan oplyse om.  

 Eksempelvis kan man anprise indholdet af n-3 fedtsyrer, som så skal  

 næringsdeklareres.
Oplysningen om den bestanddel, der anprises, skal placeres  

 i næringsdeklarationen efter det næringsstof, som det er en bestanddel af.  

 Dette gælder uanset, om det anpriste stof er en bestanddel af/eller et  

 element fra den korte/lange næringsdeklaration eller er en bestanddel af et  

 af de øvrige næringsstoffer Muligheden for at deklarere »bestanddele«, når disse er anprist,  

 gælder dog ikke vitaminer og mineraler.
Det vil sige, at man ikke kan anprise  

 indholdet af forstadier til vitaminer, eksempelvis betacaroten.
3.2 Ernæringsmæssige anprisninger En ernæringsmæssig anprisning er enhver angivelse på emballagen, i  

 præsentationen eller i reklamer, som er egnet til at give forbrugerne indtryk  

 af, at et levnedsmiddel har en særlig ernæringsmæssig egenskab med hensyn til  

 energi eller næringsstoffer.
 Hvorvidt en anprisning eller et udsagn har karakter af en ernæringsmæssig  

 anprisning skal konkret vurderes i hvert enkelt tilfælde, og det er som  

 udgangspunkt den mærkningsansvarlige, der skal foretage denne vurdering.  

 Myndighedernes vurdering foretages i første instans af de lokale  

 levnedsmiddelkontrolenheder.
3.2.1 Ernæringsmæssige anprisninger udløser næringsdeklaration Hvis et levnedsmiddel sælges med en ernæringsmæssig anprisning, skal  

 produktet være forsynet med en næringsdeklaration på emballagen.
Dette gælder uanset, hvor den ernæringsmæssige anprisning findes, det være  

 sig på emballagen eller i en reklame.
Næringsdeklarationen skal findes på  

 selve produktet.
Dette betyder bl.a., at hvis man anpriser et produkt i fx en  

 avisreklame, så skal alle produktets emballager (hele produktserien) være  

 forsynet med en korrekt næringsdeklaration.
Det gælder også de såkaldte små  

 pakninger hvis største overflade er mindre end 10 (cm2).
 Anprisninger af typen »energireduceret«, »fedtfattigt«  

 og »rig på kulhydrater« udløser oplagt en næringsdeklaration, som  

 for disse eksempler kun behøver at være den korte.
 Anprisningerne »light«, »sukkerfri« og lignende vil  

 som udgangspunkt udløse en næringsdeklaration, men eksempelvis vil brug af  

 ordene »let«, »light« og »lys« i forbindelse  

 med øl og andre alkoholholdige drikkevarer ikke udløse nogen  

 næringsdeklaration, da disse betegnelser i denne sammenhæng relaterer sig til  

 alkoholindholdet, som ikke er medtaget i direktivet (2) og bekendtgørelsen  

 (1). Det afgørende er, hvad anprisningen relaterer sig til, eksempelvis vil  

 »light« etc. i forbindelse med læskedrikke, salater m.v. relatere  

 sig til sukker eller fedt og energiindholdet, og det vil udløse en  

 næringsdeklaration.
3.2.2 Regler om kvalitativ eller kvantitativ angivelse af et  

 næringsstof Er der i EF-regler eller i nationale regler fastsat krav om kvalitative  

 eller kvantitative angivelser af et eller flere næringsstoffer, er det ikke i  

 sig selv en ernæringsmæssig anprisning.
Eksempelvis udløser betegnelserne  

 skummetmælk og letmælk ikke et krav om næringsdeklaration, og på samme måde  

 vil deklaration af sukker i henhold til frugtsaftbekendtgørelsen (14) og  

 marmeladebekendtgørelsen (15) ikke udløse nogen næringsdeklaration.
Der forekommer også situationer, hvor der ikke findes regler om den  

 kvalitative eller kvantitative angivelse af næringsstoffet, men hvor det  

 alligevel er accepteret at komme med en sådan angivelse, uden det udløser en  

 næringsdeklaration.
Dette gælder eksempelvis fedtangivelse i forbindelse med  

 varebetegnelsen, hvor angivelsen »hakket oksekød 18-20 % fedt« som  

 udgangspunkt ikke udløser nogen næringsdeklaration.
Det samme gør sig  

 gældende for en supplerende fedtangivelse i forbindelse med osts  

 varebetegnelse.
Man skal dog være opmærksom på, at sådanne angivelser kan  

 indgå i den samlede mærkning og præsentation af en vare på en sådan måde, at  

 det alligevel må betragtes som en ernæringsmæssig anprisning, der udløser en  

 næringsdeklaration.
Der skal således foretages en konkret vurdering i hvert  

 enkelt tilfælde.
En procentangivelse af indholdet af en ingrediens anført i  

 ingredienslisten vil ikke blive betragtet som en anprisning, såfremt  

 indholdet ikke er fremhævet, f.eks med særlig skrift.
Ligeledes vil en  

 angivelse af restsukkerindholdet i f.eks. vin ikke udløse en  

 næringsdeklaration.
3.2.3 Kollektive reklamekampagner Såfremt en ernæringsmæssig anprisning er fremført i kollektive reklamer,  

 er der ikke noget krav om en næringsdeklaration, og som eksempler på  

 kollektive reklamer kan nævnes »brød indeholder fibre« eller  

 »fede fisk er sunde«.
Generiske anprisninger af denne type skal  

 alene bedømmes efter de almindelige vildledningsregler i levnedsmiddellovens  

 §§ 23 og 28 (13), dog således at den »kollektive reklame« kan være  

 så tæt knyttet sammen med et bestemt produkt, at produktet skal forsynes med  

 en næringsdeklaration.
Der skal ligeledes i disse situationer foretages en  

 konkret vurdering i hvert enkelt tilfælde.
3.3 Deklaration af fedtsyrer Når man på emballagen frivilligt eller på baggrund af en ernæringsmæssig  

 anprisning oplyser om enkeltumættede fedtsyrer, flerumættede fedtsyrer eller  

 kolesterol, skal man oplyse om mængden af mættede fedtsyrer.
Når man i disse  

 situationer oplyser om de mættede fedtsyrer, udløses den lange  

 næringsdeklaration dog ikke.
Det vil sige, man ikke behøver at deklarere  

 sukkerarter, kostfibre og natrium.
 Hvis man anpriser eksempelvis n-3 fedtsyrer, der er en bestanddel af de  

 flerumættede fedtsyrer, er det nødvendigt, at man deklarerer både den samlede  

 mængde af flerumættede fedtsyrer og den samlede mængde af de mættede  

 fedtsyrer.
3.4 Deklaration af vitaminer og mineraler Hvad enten man næringsdeklarerer frivilligt eller på baggrund af en  

 ernæringsmæssig anprisning, findes der en udtømmende liste over hvilke  

 vitaminer og mineraler, der må forekomme i næringsdeklarationen.
Det forhold,  

 at listen er udtømmende, betyder fx, at man i en næringsdeklaration ikke kan  

 deklarere indholdet af selen i almindelige levnedsmidler.
Man vil heller ikke  

 kunne anprise med eksempelvis »indeholder selen«.
 Vitaminer og mineraler skal anføres efter de energigivende næringsstoffer  

 med den betegnelse, der fremgår af bekendtgørelsens bilag 1, idet dansk  

 stavemåde dog kan anvendes, f.eks. fosfor i stedet for phosphor.
Rækkefølgen af de enkelte vitaminer og mineraler i næringsdeklarationen er  

 underordnet, dog skal gruppen »vitaminer« deklareres før  

 »mineraler«.
Det vil dog være hensigtsmæssigt af hensyn til evt.  

 sammenligninger, at man anvender den rækkefølge, som findes i  

 bekendtgørelsens bilag.
 Grundkriteriet for, at man kan næringsdeklarere eller anprise vitaminer og  

 mineraler, er, at disse forekommer i en betydelig mængde, hvilket som  

 tommelfingerregel betyder, at vitaminet eller mineralet pr. 100 g, pr. 100 ml  

 eller pr. pakning (hvis der kun er 1 portion i) skal indeholde 15 % af den  

 anbefalede daglige tilførsel (ADT). Hvis man anpriser, er det ydermere et  

 krav, at det anpriste vitamin eller mineral er naturligt forekommende.
 Næringsdeklarationsdirektivet (2) bidrager ikke til fortolkningen af,  

 hvornår man kan fravige hovedreglen/retningslinien om, at produkter skal  

 indeholde minimum 15 % af ADT pr. 100 g eller pr. 100 ml, men formuleringen  

 »generelt bør ...« åbner op for afvigelser.
 Særlige forhold opstår, når eksempelvis pakninger med en enkelt portion  

 indeholder mere end 100 g eller 100 ml, og disse enkeltportioner opfylder  

 kriterierne for deklaration eller anprisning, men produktet ikke opfylder  

 betingelserne pr. 100 g eller 100 ml, hvorved større pakninger i en  

 produktserie ikke kan næringsdeklareres eller anprises på samme måde som  

 enkeltportionspakningerne.
Dette er bl.a. tilfældet for visse konsummælkeprodukter, hvor eksempelvis  

 portionspakninger på 250 ml sødmælk og 150 ml yoghurt indeholder mere end 15  

 % af anbefalet daglig tilførsel af riboflavin, calcium og fosfor.
På sådanne  

 portionspakninger vil det være acceptabelt at deklarere disse stoffer pr. 100  

 ml, selv om indholdet kun udgør 11 % af ADT.
Man skal i denne forbindelse  

 være opmærksom på, at man ikke blot kan »opfinde« nye  

 portionsstørrelser med det blotte formål at kunne næringsdeklarere pr. 100 g  

 eller pr. 100 ml.
 Som noget særligt for vitaminer og mineraler skal der sideordnet med  

 oplysningerne om mængden af de enkelte vitaminer og mineraler anføres den  

 procentdel, som indholdet udgør af den anbefalede daglige tilførsel (ADT).
3.4.1 C-vitamin og E-vitamin som næringsstof og som antioxidant Hvis C-vitamin indgår i et produkt både som næringsstof og som  

 antioxidant, må den mængde C-vitamin, der er anført i næringsdeklarationen  

 alene være udtryk for indholdet af C-vitamin som næringsstof og ikke som  

 antioxidant.
Antioxidant må kun deklareres i ingredienslisten.
 Det skal bemærkes, at en analyse for C-vitamin vil bestemme det samlede  

 indhold af C-vitamin (næringsstof og antioxidant).
 Det samme gælder E-vitamin.
3.4.2 Riboflavin og jern som næringsstof og som farvestof Hvis riboflavin indgår i et produkt både som næringsstof og som farvestof,  

 må den mængde riboflavin, der er anført i næringsdeklarationen alene være  

 udtryk for indholdet af riboflavin som næringsstof og ikke som farvestof.  

 Farvestof skal deklareres i ingredienslisten.
 Det skal bemærkes, at en analyse for riboflavin vil bestemme det samlede  

 indhold af riboflavin (næringsstof og farvestof).
 På samme måde skal indholdet af jern som farvestof alene fremgå af  

 ingredienslisten.
3.5 Anprisning af tilsatte næringsstoffer Det er forbudt at anføre at et levnedsmiddel ved hjælp af  

 tilsætningsstoffer, herunder tilsatte næringsstoffer, har opnået en øget  

 eller særlig næringsværdi, jf. levnedsmiddellovens § 28, stk. 3, nr. 1 (13).  

 Dette betyder, at alene naturligt forekommende næringsstoffer kan anprises.  

 Det er heller ikke tilladt at anprise et levnedsmiddel med et højt indhold af  

 f.eks.
C-vitamin, hvis levnedsmidlet har fået tilsat næringsstoffet, selvom  

 det naturlige indhold af C-vitamin var »højt« før tilsætningen.
3.6 Særlige anprisningsspørgsmål 3.6.1 Salt (NaCl) Sådan som EF-direktivet er formuleret falder salt (NaCl) uden for  

 næringsdeklarationsbekendtgørelsens område (1), og det betyder, at man kan  

 anprise indholdet af salt uden, det udløser en næringsdeklaration. Ønsker man  

 at næringsdeklarere salt, er det accepteret, at der skrives ».. g Na  

 svarende til .. g salt« i den lange næringsdeklaration.
Mængden af salt  

 udregnes ved at gange mængden af Na med 2.5.
3.6.2 Alkohol Næringsdeklarationsbekendtgørelsen definerer ikke alkohol som et  

 næringsstof, og det betyder, at anprisninger som »alkoholfri« eller  

 »lavt indhold af alkohol« ikke udløser nogen næringsdeklaration.
3.6.3 Fiberrig Anprisningen »Fiberrig« skal vurderes ud fra levnedsmiddellovens  

 § kz 23 om vildledning (13), og den fortolkning, som hidtil har været lagt  

 til grund, vil fortsat blive anvendt.
Dette betyder, at et fiberindhold på  

 4-8 g/MJ kan betegnes som middelhøjt, og produkter med et fiberindhold på  

 over 8 g/MJ kan betegnes som »Fiberrige«.
 Produkter, som indeholder mere end 3 g/MJ fibre, kan anprises med  

 »indeholder kostfibre«.
 3.6.4 Rig på ...
 Hvad angår anprisninger af typen »rig på ...« i relation til de  

 næringsstoffer, som er nævnt i næringsdeklarationsbekendtgørelsens (1) bilag  

 1, skal disse vurderes efter levnedsmiddellovens § 23 om vildledning (13), og  

 denne vurdering vil som udgangspunkt ske efter principperne i den ophævede  

 anprisningsbekendtgørelse (3), hvilket betyder, at indholdet af det  

 pågældende næringsstof - uden hverken helt eller delvist at hidrøre fra en  

 tilsætning som tilsætningsstof - skal være mindst det dobbelte af det  

 ønskelige mindsteindhold pr 1000 kJ, som anført i anprisningsbekendtgørelsens  

 bilag 2.3. Dette bilag er optrykt som bilag 3 i denne vejledning.
 Hvad angår koncentrerede produkter, det være sig flydende koncentrater  

 eller pulvere, skal vurderingen foretages i forhold til produktet »som  

 det indtages«, da det er det mest relevante ud fra en ernæringsmæssig  

 synsvinkel.
3.7 Omregningsfaktorer I næringsdeklarationsbekendtgørelsens (1) bilag 4 er der fastsat en række  

 omregningsfaktorer, som skal anvendes ved beregning af energiindholdet til  

 brug for deklarationer.
Beregningsmetoden er ikke den samme, som den der er blevet anvendt i  

 Levnedsmiddelstyrelsens tidligere udgivelser af levnedsmiddeltabeller.  

 Energiindholdet beregnet som foreskrevet i bekendtgørelsen vil derfor kunne  

 afvige i større eller mindre grad fra de værdier, man kan finde i  

 eksisterende tabelværker.
Forskellen skyldes især to ting: dels at  

 omregningsfaktorerne for fedt og alkohol i bilaget er henholdsvis 37 og 29  

 kJ/g mod 38 og 30 i tabellerne, og dels at kostfibre ikke medregnes til de  

 energigivende kulhydrater.
 Fremtidige udgaver af styrelsens levnedsmiddeltabeller vil indholde  

 oplysninger om levnedsmidlernes energiindhold beregnet efter begge metoder.
Det er på sin plads at gøre opmærksom på, at beregning af energiindholdet  

 i et levnedsmiddel ved hjælp af standardfaktorer altid kun kan give en  

 omtrentlig værdi.
Omregningsfaktorerne er nemlig en slags gennemsnitsværdier  

 for energiindholdet pr. gram energigivende næringsstof.
I virkeligheden vil  

 der være forskelle på for eksempel protein fra svinekød og protein fra  

 bønner.
Selv om det altså strengt taget ikke er korrekt, er det praktisk at  

 benytte sig af standardfaktorer, og fejlen vil normalt være uden betydning.
Når det drejer sig om at beregne hele kostens indhold af energi, har det  

 vist sig, at de »gamle« standardfaktorer giver gode brugbare  

 resultater.
Anbefalinger for kostens sammensætning og ernæringspolitiske  

 målsætninger forudsætter dette beregningsprincip - på samme måde som meget  

 andet ernæringsarbejde har indarbejdet brugen af de »gamle«  

 faktorer.
Derfor og af hensyn til sammenligneligheden med ældre  

 kostundersøgelsesresultater anbefaler styrelsen, at man indtil videre fortsat  

 kostberegner på gammeldags maner.
4. SÆRLIGE REGLER OM NÆRINGSDEKLARATION AF KOSTTILSKUD, HERUNDER NÆRINGSSTOFPRÆPARATER 4.1 Hvilke næringsstoffer kan eller skal deklareres 4.1.1 Generelle bemærkninger Kosttilskud er i henhold til definitionen uden energimæssig betydning, og  

 det medfører, at det udelukkende er enkeltnæringsstoffer (vitaminer,  

 mineraler, de enkelte fedtsyrer, etc.), der kan deklareres.
Man skal være opmærksom på, at der for kosttilskud ikke findes nogen  

 udtømmende liste over hvilke næringsstoffer, der må forekomme i  

 næringsdeklarationen.
Herved adskiller kosttilskud (og vand, jf. kapitel 5)  

 sig fra øvrige levnedsmidler, som er omtalt i kapitel 3.
Ifølge tilsætningsstofbekendtgørelsen (16) skal tilsætning af  

 næringsstoffer anmeldes, og enhver tilsætning af denne art udløser en  

 næringsdeklaration.
Levnedsmiddelstyrelsen, som modtager anmeldelserne  

 accepterer ikke en tilsætning på mindre end 15 % pr. daglig dosis af ADT.
4.1.2 Kosttilskud med tilsatte næringsstoffer og  

 næringsstofpræparater Kosttilskud med tilsatte næringsstoffer, herunder næringsstofpræparater  

 skal forsynes med oplysning om den totale mængde af de tilsatte og de  

 eventuelle naturligt forekommende næringsstoffer.
Naturligt forekommende næringsstoffer - der alene er naturligt  

 forekommende - kan næringsdeklareres ved en frivillig næringsdeklaration.
De  

 kan endvidere anprises, og så bliver det obligatorisk at næringsdeklarere  

 indholdet af det anpriste stof.
 Når der er fastsat en ADT-værdi, kan næringsstoffet kun deklareres eller  

 anprises, såfremt indholdet er mindst 15% af ADT pr. daglig dosis.
4.1.3 Kosttilskud uden tilsatte næringsstoffer Næringsstofindholdet i et produkt kan deklareres ved frivillig  

 næringsdeklaration.
 Hvis produktet sælges med en ernæringsmæssig anprisning, skal indholdet af  

 det anpriste stof næringsdeklareres.
 Når der er fastsat en ADT-værdi, kan næringsstoffet kun deklareres eller  

 anprises, såfremt indholdet er mindst 15 % af ADT pr. daglig dosis.
4.1.4 Bestanddele af næringsstoffer som kan deklareres Ved obligatorisk næringsdeklaration kan man oplyse om  

 »bestanddele« af de næringsstoffer, man oplyser om.
Eksempelvis kan  

 man oplyse om indholdet af DHA og EPA, som så skal næringsdeklareres.  

 Oplysningen om den bestanddel, man anpriser, skal placeres i  

 næringsdeklarationen efter det næringsstof, som det er bestanddel af, i  

 nævnte eksempel umiddelbart efter indholdet af n-3 fedtsyrer.
4.1.5 Næringsstoffer som ikke kan deklareres Deklaration af naturligt forekommende forstadier til vitaminer som en del  

 af vitaminet er ikke tilladt.
Eksempelvis kan naturligt forekommende  

 betacaroten ikke omregnes til A-vitamin i næringsdeklarationen.
Betacaroten  

 har andre egenskaber end A-vitaminvirkning og må fremstå som næringsstoffet  

 betacaroten med angivelsen »betydning uvis«.
 Ved tilsætning af A-vitamin til et produkt er det dog tilladt at anvende  

 betacaroten som næringsstofkilde og omregne tilsætningen til A-vitamin, da  

 tilsætningen er reguleret på en sådan måde, at omregningen er relevant.
4.2 Deklaration af næringsstoffer Vitaminer og mineraler skal anføres med den betegnelse, der fremgår af  

 bekendtgørelsens bilag 2 og 3, idet dansk stavemåde dog kan anvendes, f.eks.  

 fosfor i stedet for phosphor.
Rækkefølgen af de enkelte vitaminer og mineraler i næringsdeklarationen er  

 underordnet, dog skal gruppen »vitaminer« i bilag 2 deklareres før  

 »mineraler«.
Herefter angives stofferne i bilag 3, og til sidst de  

 næringsstoffer, der hverken er i bilag 2 eller 3. Det vil dog være  

 hensigtsmæssigt af hensyn til evt. sammenligning, at man anvender den  

 rækkefølge, som findes i bekendtgørelsens bilag.
 Mængden af næringsstoffet angives normalt pr. anbefalet daglig dosis, men  

 kan også angives pr. 100 g af varen eller pr. 100 ml af varen.
 Desuden skal der angives den procentdel, som indholdet udgør af den  

 anbefalede daglig tilførsel (ADT). ADT-værdierne er anført i  

 næringsdeklarationsbekendtgørelsens (1) bilag 2.
 For de i næringsdeklarationsbekendtgørelsens (1) bilag 3 anførte  

 næringsstoffer anføres »ikke fastlagt« i stedet for  

 procentdel af ADT.
 For de næringsstoffer, som hverken er anført i  

 næringsdeklarationsbekendtgørelsens (1) bilag 2 eller 3 anføres  

»betydning uvis« i stedet for procentdel af ADT.
5. SÆRLIGE REGLER OM NÆRINGSDEKLARATION AF MINERALVAND  

 OG DRIKKEVAND 5.1 Hvilke næringsstoffer kan eller skal deklareres Som nævnt i afsnit 2.1 er det som udgangspunkt frivilligt at  

 næringsdeklarere, men hvis man kommer med en ernæringsmæssig anprisning,  

 bliver det obligatorisk.
 Færdigpakket mineralvand (usødet og ikke aromatiseret) som ikke falder ind  

 under bekendtgørelsen om naturligt mineralvand samt andet færdigpakket  

 drikkevand (vandværksvand og kildevand, der ikke er naturligt mineralvand)  

 indeholder visse mikronæringsstoffer - mineraler- og ingen næringsstoffer af  

 energimæssig betydning.
 Der findes ikke nogen udtømmende liste for hvilke mineraler, der må  

 forkomme i næringsdeklarationen.
For de mineraler, hvor der er fastsat ADT-værdier, skal det totale indhold  

 af det anpriste mineral mindst udgøre 15% af ADT pr.liter.
Afvigelsen fra de  

 sædvanlige regler er fastsat under hensyn til den særlige produktgruppe og  

 befolkningens daglige indtag af vand.
 Ved frivillig næringsdeklaration - uden en anprisning - kan mineralerne  

 også næringsdeklareres såfremt indholdet er mindre end 15 % af ADT pr. liter.
5.2 Deklaration af mineraler Mineralerne skal anføres med den betegnelse, der fremgår af  

 næringsdeklarationsbekendtgørelsens bilag 2 og 3, idet dansk stavemåde dog  

 kan anvendes, f.eks. fosfor i stedet for phosphor.
 Rækkefølgen af mineralerne er underordnet, dog skal gruppen af mineraler i  

 bilag 2 deklareres før mineraler i bilag 3, og til sidst de mineraler, der  

 hverken er i bilag 2 eller 3. Det vil dog være hensigtsmæssigt af hensyn til  

 evt. sammenligninger, at man anvender den rækkefølge, som findes i  

 bekendtgørelsens bilag.
Mængden af mineralet skal angives pr. liter af varen.
Desuden skal  

 der angives den procentdel, som indholdet udgør af den anbefalede daglige  

 tilførsel (ADT).
ADT-værdierne er anført i bilag 2 For de i bilag 3 anførte mineraler anføres »ikke  

 fastlagt« i stedet for procentdel af ADT For de mineraler, som hverken er anført i bilag 2 eller 3 anføres  

»betydning uvis« i stedet for procentdel af ADT.
6. FASTSÆTTELSE AF NÆRINGSDEKLARATIONSVÆRDIER VED  

 ANALYSE HERUNDER TOLERANCER 6.1 Generelle bemærkninger I henhold til Levnedsmiddellovens § 23 må levnedsmidler ikke sælges under  

 omstændigheder, der er egnet til at vildlede forbrugerne med hensyn til bl.a.  

 sammensætning og egenskaber.
 Faktorer, som har betydning for hvor store afvigelser, man kan acceptere  

 mellem det deklarerede og det faktiske næringsstofindhold i en vare, uden det  

 er egnet til at vildlede, er f.eks.:
 Med henblik på eventuel revision af tolerancer arbejder  

 Levnedsmiddelstyrelsen til stadighed med at forbedre den sikkerhed, hvormed  

 man kan fastsætte grænser mellem acceptable og uacceptable afvigelser fra det  

 deklarerede.
6.2 Prøveudtagning Oplysningerne i næringsdeklarationen skal være gennemsnitsværdier (jvf.  

 afsnit 2.5).
 Producentens fastsættelse af næringsdeklarationens værdier bør derfor være  

 baseret på analyse af flere prøver eller på en gennemsnitsprøve for at få en  

 tilstrækkelig repræsentativ værdi.
Ved den offentlige stikprøvekontrol baseres analysen normalt på en enkelt  

 pakning, idet det forventes, at deklarationen på enhver pakning er korrekt  

 indenfor en bestemt tolerance.
Stikprøvens størrelse bør i almindelighed være  

 1/2 til 1 kg.
Såfremt varen forefindes i mindre pakninger, bør flere af disse  

 indgå i stikprøven.
De udtagne pakninger skal da være fra samme parti.
6.3 Analysemetoder/beregninger 6.3.1 Analysemetoder En liste over analysemetoder, der kan anvendes såvel af producenten som  

 den offentlige kontrol, kan fås ved henvendelse til Levnedsmiddelstyrelsen.  

 Listen vil blive revideret løbende, og den nugældende liste er optrykt i  

 vejledningens bilag 4.
For nogle næringsstoffer er det analytisk fundne indhold afhængig af den  

 anvendte analysemetode.
Dette gælder bl.a. kostfibre, hvor EF kan fastsætte  

 den analysemetode, der skal anvendes.
Indtil dette er sket, fastsætter  

 Levnedsmiddelstyrelsen denne til den enzymatisk-gravimetriske metode, som er  

 beskrevet i »Official Methods of Analysis of the Association of  

 Analytical Chemists (AOAC)» 15 Ed., 1990, 985.29.
Bestemmelsen af indholdet af fedt er også i nogen grad afhængig af den  

 anvendte analysemetode.
Her anbefaler Levnedsmiddelstyrelsen anvendelse af  

 SBR-metoden efter NMKL nr. 88 eller 131, eller for andre prøver end kød og  

 kødvarer en modifikation af disse.
Anvendes andre analysemetoder til  

 bestemmelse af fedt må det kontrolleres, at de giver samme resultat som  

 SBR-metoden, der betragtes som referencemetode.
 Bestemmelse af tørstof og aske (der anvendes til beregning af kulhydrat  

 ved differensmetoden) er andre eksempler på parametre, som afhænger af den  

 anvendte analysemetode.
 Endelig skal man være opmærksom på muligheden for anvendelse af  

 certificeret referencemateriale i laboratoriernes kvalitetskontrol f.eks. fra  

 BCR (Fællesskabets Referencebureau) til dokumentation for  

 analyseresultaternes rigtighed.
6.3.2 Kulhydratberegning Kulhydratindholdet kan beregnes ved differensmetoden som indholdet af  

 tørstof 48 aske 48 protein 48 fedt 48 kostfibre 48 organiske syrer.
For et anslået indhold af kostfibre på 3 g pr. 100 g fedtfri tørstof eller  

 herunder er det tilladeligt at udelade korrektionen for kostfibre, idet  

 indholdet er usikkert bestemt i dette niveau.
Dette indhold vil for mange  

 produkter svare til 4-5 % af det totale indhold af kulhydrat.
Ved organiske syrer forstås i denne forbindelse syrer som f.eks.  

 citronsyre og mælkesyre, der tidligere er blevet medregnet i kulhydrat ved  

 differensmetoden.
For de fleste naturligt forekommende levnedsmidler er  

 indholdet af organiske syrer lavt og uden betydning.
6.3.3 Energiberegning I energiberegningen indgår protein, fedt, kulhydrat (sukkeralkoholer med  

 særskilt omregningsfaktor), alkohol og organisk syre.
Kostfibre indgår ikke i  

 kulhydrat og er tildelt energiværdien 0. Omregningsfaktorerne fremgår af  

 næringsstofbekendtgørelsens (1) bilag 4.
6.4 Tolerancer Vejledende kan man fastsætte følgende tolerancer inklusiv  

 analyseusikkerhed (beregnet ud fra dobbeltbestemmelser):
For naturligt forekommende indhold af vitaminer og mineraler sættes en  

 tolerance på +/- 25% eksklusiv analyseusikkerheden, beregnet som 99%  

 konfidensinterval.
For tilsatte vitaminer og mineraler i henhold til  

 tilsætningsstofbekendtgørelsen (16) har Levnedsmiddelstyrelsen fastsat, at  

 det analytisk konstaterede indhold skal være mellem 100 og 150 % af det  

 deklarede indhold ligeledes ekslusiv analyseusikkerheden, beregnet som 99%  

 konfidensinterval.
7. AFRUNDINGSREGLER Følgende afrundingsregler anbefales anvendt ved deklaration af  

 levnedsmidlers næringsindhold.
Når det er nødvendigt at deklarere et  

 næringsstof, som overhovedet ikke indgår i produktet, bør man skrive  

 »0«.
Hvis der er tale om et skønnet, meget lavt indhold, bør man  

 skrive »-».
Bemærk dog at for nogle næringsstoffer anføres lavt  

 indhold som 0-1 g pr. 100 g (energiværdien kan i dette tilfælde beregnes udfra 0,5 g  

 pr. 100 g).
BILAG 1 RETSREGLER NÆVNT I VEJLEDNINGEN 1. Næringsdeklarationsbekendtgørelsen: Bekendtgørelse nr. 198 af  

 20. marts 1992 om næringsdeklaration m.v. af færdigpakkede levnedsmidler.
 2. Næringsdeklarationsdirektivet: Rådets direktiv nr. 90/496/EØF af  

 24. september 1990 om næringsdeklaration af levnedsmidler.
 3. Anprisningsbekendtgørelsen: Bekendtgørelse nr. 161 af 20. april  

 1993 om anprisninger med hensyn til næringsværdien af færdigpakkede  

 levnedsmidler.
(Ophævet med bekendtgørelse nr. 198 af 20. marts 1992) 4. Næringsstofpræparatbekendtgørelsen: Bekendtgørelse nr. 460 af  

 15. september 1978 om næringsstofpræparater, der sælges som tilskud til  

 sædvanlig kost (med senere ændringer).
 5. Samvirkecirkulæret: Cirkulæreskrivelse af februar 1983 om  

 statslige og kommunale myndigheders samvirke om den lokale kontrol på  

 levnedsmiddelområdet.
 6. Vejledning om mærkning af levnedsmidler,Levnedsmiddelstyrelsen,  

 Veterinærdirektoratet og Fiskeriministeriets Industritilsyn, juni 1992.
 7. Smørændringsbekendtgørelsen: Bekendtgørelse nr. 199 af 23. marts  

 1992 om ændring af bekendtgørelse om smør m.v.
 8. Smørbekendtgørelsen: Bekendtgørelse nr. 663 af 20. december 1983  

 om smør m.v. (med senere ændringer).
 9. Margarinebekendtgørelsen: Bekendtgørelse nr. 197 af 20. maj 1985  

 om margarine m.v. (med senere ændringer).
 10. Margarineloven: Lov nr. 189 af 9. maj 1984 om margarine m.v.  

 (ophævet ved mælkeproduktloven).
 11. Mælkeproduktloven: Lov nr. 342 af 14. maj 1992 om mælk,  

 mælkeprodukter, margarine m.v..
 12. Vejledning vedrørende næringsdeklarationer,  

 Levnedsmiddelstyrelsen, september 1975.
 13. Levnedsmiddelloven: Lov nr. 310 af 6. juni 1973 om  

 levnedsmidler m.m. (med senere ændringer).
 14. Frugt- og grøntsagssaftbekendtgørelsen: Bekendtgørelse nr. 493  

 af 28. juni 1990 om frugt- og grøntsagssaft m.m. (med senere ændringer).
 15. Marmeladebekendtgørelsen: Bekendtgørelse nr. 18 af 16. januar  

 1990 om marmelade og frugtgele m.v. (med senere ændringer).
 16. Tilsætningsstofbekendtgørelsen: Bekendtgørelse nr. 242 af 17.  

 april 1991 om tilsætningsstoffer til levnedsmidler.
BILAG 2 EKSEMPLER PÅ FORSKELLIGE NÆRINGSDEKLARATIONER Leverpostej Bemærk: Produktet indeholder 1,3 g organiske syrer.
Såfremt disse havde  

 været medregnet i kulhydrat, havde indholdet heraf været 4,9 g pr. 100 g og  

 energiindholdet 5 kJ højere.
Bemærk: Det faktiske indhold er: 0,5 g protein, 0,4 g fedt, 0,1 g mættede  

 fedtsyrer, 2 g kostfibre og 1 mg natrium pr. 100 g.
Der er acceptabelt at  

 deklarere 2 g kostfibre, beregnet udfra recepten.
Kløver Blomst Blandingsprodukt med 80% fedt, heraf 70% mælkefedt og 30% planteolier.
 Næringsindhold pr. 100 g:
