Bekendtgørelse om ændring af bekendtgørelse om tilskud m.v. til private institutioner for gymnasiale uddannelser § 1 I bekendtgørelse nr. 768 af 12. juni 2018 om tilskud m.v. til private institutioner for gymnasiale uddannelser, som ændret ved bekendtgørelse nr. 632 af 21. juni 2019, foretages følgende ændringer:
 1. Indledningen affattes således:
»I medfør af § 1, stk. 1, § 4, stk. 4, § 8, stk. 7, § 8 a, stk. 3, § 12, § 13, stk. 2, § 14, stk. 2, § 15, § 16, stk. 5, § 17, stk. 1, nr. 4, og stk. 2, § 17 a, stk. 1, § 23, stk. 1, 6. pkt., § 26, stk. 2, og § 30 b i lov om private institutioner for gymnasiale uddannelser, jf. lovbekendtgørelse nr. 814 af 14. august 2019, § 10 g i lov om kommunal indsats for unge under 25 år, jf. lovbekendtgørelse nr. 825 af 16. august 2019, og § 12, stk. 6, i lov om offentlige betalinger m.v., jf. lovbekendtgørelse nr. 798 af 28. juni 2007, fastsættes efter bemyndigelse:« 2. Efter § 1, stk. 2, indsættes:
»Stk. 3. Stk. 1 finder tilsvarende anvendelse ved oprettelse af afdelinger, jf § 2 c, stk. 2, i lovbekendtdgørelse nr. 814 af 14. august 2019 om private institutioner for gymnasiale uddannelser.« Stk. 3 bliver herefter stk. 4.
§ 2 Bekendtgørelsen træder i kraft den 1. oktober 2019.
