Bekendtgørelse om forretningsorden for  

 Dommerudnævnelsesrådet I.
Forretningsordenens hjemmel § 1. Bestemmelserne i denne forretningsorden er fastsat af  

 Dommerudnævnelsesrådet i medfør af retsplejelovens  

 § 43 c, stk. 1.
II.
Dommerudnævnelsesrådets sammensætning § 2. Dommerudnævnelsesrådet består af 6  

 medlemmer, en højesteretsdommer, en landsdommer, en byretsdommer, en  

 advokat og to repræsentanter for offentligheden.
III.
Konstitution § 3. Højesteretsdommeren er formand.
Landsdommeren er  

 næstformand.
IV.
Dommerudnævnelsesrådets virksomhed Dommerudnævnelsesrådets opgaver § 4. Rådet afgiver indstilling til justitsministeren om  

 besættelse af stillinger som 1)	højesteretsdommer 2)	landsretspræsident og landsdommer, 3)	præsident, vicepræsident og dommer i Sø- og  

 Handelsretten, 4)	byretspræsident, administrerende byretsdommer og  

 byretsdommer, 5)	midlertidigt beskikket dommer i henhold til retsplejelovens  

 § 44 b, og 6)	midlertidigt beskikket dommer i henhold til retsplejelovens  

 § 44 c.
Tilrettelæggelse af rådets arbejde § 5. Rådets formand tilrettelægger rådets  

 arbejde og fastlægger mødedagene efter drøftelse i  

 rådet.
Stk. 2. Det påhviler sekretariatet at forberede  

 ansøgningssagerne til rådsbehandling, herunder at tilvejebringe  

 de fornødne oplysninger om den enkelte ansøger.
Det  

 påhviler endvidere sekretariatet at yde rådet den fornødne  

 bistand til det øvrige rådsarbejde.
 Stk. 3. Rådets sekretariatsopgaver varetages af  

 Domstolsstyrelsen.
 § 6. Ansøgere og organisationer, hvis  

 medlemmer er naturlige ansøgere til de i § 4 nævnte  

 stillinger, har ret til efter anmodning at få udleveret en liste over  

 alle ansøgerne efter reglerne i tjenestemandslovens § 5,  

 stk. 3-5.
§ 7. Modtager rådet mundtligt oplysninger  

 vedrørende faktiske omstændigheder af betydning for beslutning i  

 en ansøgningssag, eller er rådet på anden måde  

 bekendt med sådanne oplysninger, skal der gøres notat om  

 indholdet af disse oplysninger.
Det gælder dog ikke, hvis oplysningerne  

 i øvrigt fremgår af sagens dokumenter.
 § 8. En ansøger kan forlange at blive gjort  

 bekendt med de dokumenter m.v. i en ansøgningssag, der vedrører  

 den pågældendes egne forhold.
 Stk. 2. Rådet afgør, hvornår og i hvilken  

 form en anmodning efter stk. 1 om indsigt i dokumenter m.v.  

 vedrørende en ansøgers egne forhold skal  

 imødekommes.
 Stk. 3. Rådet udsætter sin beslutning i  

 ansøgningssagen, indtil der er givet ansøgeren mulighed for at  

 gøre sig bekendt med de i stk. 1 nævnte dokumenter m.v.,  

 medmindre rådet finder, at ansøgerens interesse i, at  

 rådets beslutning udsættes, bør vige for væsentlige  

 hensyn til offentlige eller private interesser, der taler imod en sådan  

 udsættelse.
§ 9. Kan en ansøger ikke antages at  

 være bekendt med, at rådet er i besiddelse af bestemte  

 oplysninger af faktisk karakter i en ansøgningssag, må der ikke  

 træffes beslutning, før rådet har gjort den  

 pågældende bekendt med oplysningerne og givet denne lejlighed til  

 at fremkomme med en udtalelse.
Det gælder dog kun, hvis oplysningerne  

 er til ugunst for den pågældende og er af væsentlig  

 betydning for beslutning i sagen.
Rådet fastsætter en frist for  

 afgivelse af den nævnte udtalelse.
Stk. 2. Bestemmelsen i stk. 1 gælder ikke,  

 hvis 1)	det efter oplysningernes karakter må anses for  

 ubetænkeligt at træffe beslutning på det foreliggende  

 grundlag, 2)	ansøgerens interesse i, at sagens afgørelse  

 udsættes, findes at burde vige for væsentlige hensyn til  

 offentlige eller private interesser, der taler imod en sådan  

 udsættelse, eller 3)	ansøgeren ikke har ret til aktindsigt med hensyn til de  

 pågældende oplysninger.
Repræsentation § 10. Formanden repræsenterer rådet.
V.
Rådsmøder m.v.
Deltagelse § 11. Rådets møder er ikke offentlige.
 § 12. Et medlem skal så vidt muligt give  

 meddelelse om helt eller delvis fravær.
 § 13. Rådet kan beslutte at give en  

 ansøger eller andre lejlighed til at give møde for  

 rådet.
Rådets behandling af sager § 14. Rådets beslutninger i ansøgningssager  

 træffes i møder, jf. dog stk. 2, 3 og 4. Rådet er  

 beslutningsdygtigt, når behørig indkaldelse har fundet sted, jf.  

 § 18, og mindst 4 medlemmer, herunder formanden, er til stede.
Stk. 2. Rådet kan i særlige tilfælde  

 træffe beslutning i en ansøgningssag uden afholdelse af  

 møde.
I beslutningen skal deltage flest mulige medlemmer, dog mindst  

 4, herunder formanden, og de deltagende medlemmer skal være enige om,  

 at beslutningen træffes uden afholdelse af møde.
 Stk. 3. Rådet kan i enstemmighed bemyndige tre af  

 rådets medlemmer, en dommer, en advokat og en  

 offentlighedsrepræsentant, til at afgive indstilling på  

 rådets vegne i visse, nærmere bestemte sager.
 Stk. 4. Rådet kan endvidere i enstemmighed bemyndige  

 formanden til at afgive indstilling på rådets vegne i visse,  

 nærmere bestemte sager.
 § 15. Møderne ledes af formanden.
 § 16. Rådet kan kun indstille én  

 ansøger til en ledig stilling.
Stk. 2. Såfremt der ikke i rådet er enighed om,  

 hvem af ansøgerne der skal indstilles, afgøres  

 spørgsmålet ved afstemning.
Ved stemmelighed gør  

 formandens stemme udslaget.
 Stk. 3. Det skal tilkendegives i rådets indstilling,  

 såfremt der har været uenighed om indstillingen, og de enkelte  

 medlemmers standpunkter skal fremgå.
 § 17. Rådets indstillinger skal være  

 begrundede.
 Stk. 2. Det skriftlige materiale, der har ligget til grund for  

 rådets vurdering af de enkelte ansøgere, herunder  

 ansøgninger, udtalelser m.v., sendes til justitsministeren sammen med  

 rådets indstilling.
Indkaldelse § 18. Formanden eller sekretariatet efter formandens bemyndigelse  

 indkalder til rådsmøder.
Der skal indkaldes til  

 rådsmøde, hvis mindst 2 medlemmer ønsker det.
 Stk. 2. Mødeindkaldelse skal ske skriftligt og så  

 vidt muligt med mindst 8 dages varsel.
 Stk. 3. Mødeindkaldelser skal ledsages af en dagsorden,  

 jf. § 19, og bilagsmateriale til de enkelte dagsordenspunkter, herunder  

 ansøgninger, udtalelser m.v.
 § 19. Dagsordenen fastsættes af  

 formanden.
 Stk. 2. Ethvert medlem kan anmode om at få sat et punkt  

 på dagsordenen.
 Stk. 3. Dagsordenen skal til hvert møde mindst  

 indeholde følgende punkter:
 1)	Godkendelse af referat fra forrige møde.
 2)	Oversigt over de ansøgningssager, der skal behandles.
 3)	Eventuelt.
Protokol § 20. For hvert rådsmøde føres en protokol,  

 hvori angives 1)	rådets indstilling i den enkelte ansøgningssag, 2)	om indstillingen er enstemmig eller er sket efter afstemning, og 3)	rådets begrundelse for indstillingen tillige med en angivelse  

 af de enkelte medlemmers standpunkter, såfremt der har være  

 uenighed om indstillingen.
 Stk. 2. Protokollen underskrives på mødet af de  

 enkelte rådsmedlemmer.
Stk. 3. Indstillinger foretaget i medfør af § 14,  

 stk. 2-4, indføres snarest muligt i protokollen med de i  

 stk. 1 nævnte angivelser.
Protokollen underskrives snarest muligt  

 af de medlemmer, der har deltaget i beslutningen, og de øvrige  

 medlemmer gøres bekendt med protokoltilførslen.
Referat § 21. Fra hvert rådsmøde tages et referat.
Stk. 2. Referatet skal mindst indeholde oplysninger  

 om 1)	tid og sted for mødet, 2)	hvem der har deltaget i mødet, herunder hvem der har  

 været referent, 3)	dagsordenen for mødet, og 4)	en henvisning til protokollen for så vidt angår  

 rådets beslutninger i ansøgningssager.
 § 22. Udkast til referat udsendes snarest muligt  

 og senest i forbindelse med indkaldelse til næste møde.
 § 23. Indsigelser mod et referat skal  

 fremsættes senest på førstkommende  

 rådsmøde.
VI.
Fravær, inhabilitet og tavshedspligt Forfald § 24. Ved meddelelse om forfald for formanden indtræder  

 næstformanden i formandens beføjelser efter §§ 14,  

 stk. 1, 15, 18 og 19. Indkaldes formandens suppleant gælder  

 § 25, 4. pkt.
§ 25. Har et medlem haft forfald på to  

 på hinanden følgende møder, og forventes forfaldet at  

 udstrække sig over yderligere mindst et møde, indkaldes den  

 pågældendes suppleant til rådsmøde.
I andre  

 tilfælde af forfald kan rådet beslutte at indkalde suppleanten.  

 Beslutningen træffes ved stemmeflerhed.
Indkaldes formandens suppleant  

 efter 1. eller 2. pkt., indtræder denne i formandens rettigheder og  

 pligter.
Inhabilitet § 26. Et medlem er forpligtet til forudgående at underrette  

 rådets øvrige medlemmer om inhabilitet eller om forhold, der har  

 betydning for vurderingen af, om den pågældende kan anses for  

 inhabil og derfor er udelukket fra at deltage i behandlingen af en sag.
 Stk. 2. Rejses spørgsmål om et rådsmedlems  

 eller andre mødedeltageres inhabilitet, træffer de øvrige  

 i sagen deltagende rådsmedlemmer afgørelse om inhabiliteten.
Tavshedspligt § 27. Rådets medlemmer har tavshedspligt med hensyn til,  

 hvad de erfarer i deres egenskab af medlem af rådet, når der er  

 tale om oplysninger, som efter deres karakter er fortrolige.
Samme  

 tavshedspligt påhviler medlemmer af sekretariatet, der medvirker ved  

 rådsbehandlingen.
Stk. 2. Hvert enkelt rådsmedlem drager omsorg for, at  

 materiale, som den pågældende har modtaget i forbindelse med sit  

 arbejde i rådet ikke kommer udenforstående i hænde.
Ved  

 fratræden skal det enkelte rådsmedlem tilbagegive det fortrolige  

 materiale, som den pågældende har modtaget i sin egenskab af  

 rådsmedlem.
VII.
Færøerne og Grønland § 28. Bekendtgørelsen gælder ikke for  

 Færøerne og Grønland, men kan sættes i kraft for  

 disse landsdele med de afvigelser, som følger af den særlige  

 lovgivning for Færøerne og Grønland.
 Vedtaget på Dommerudnævnelsesrådets  

 møde den 21. juni 1999.
