Bekendtgørelse om uddannelsen til væksthusgartner I medfør af § 4, stk. 2, i lov om  

 erhvervsuddannelser, jf. lovbekendtgørelse nr. 183 af 22. marts 2004,  

 fastsættes:
Kapitel 1 Uddannelsen § 1.  

  

 Uddannelsens  

 formål er, at eleven gennem skoleundervisning og praktikuddannelse opnår  

 kompetence som væksthusgartner.
Stk. 2.  

  

 Uddannelsen kan  

 afsluttes med trin 1 som væksthusgartnerassistent.
Uddannelsen kan genoptages  

 efter trin 1 med uddannelse til væksthusgartner (trin 2).
 Stk. 3.  

  

 Trin vælges ved  

 indgåelse af uddannelsesaftale.
Uddannelsens mål § 2.  

  

 Målet  

 er, at den uddannede væksthusgartner eller væksthusgartnerassistent  

 selvstændigt kan udføre alle normalt forekommende  

 arbejdsopgaver inden for beskæftigelsesområdet på en miljø- og  

 arbejdsmiljømæssig forsvarlig måde og i overensstemmelse med gældende  

 forskrifter.
Den uddannede skal i forhold til de enkelte trins varighed kunne  

 løse arbejdsopgaver af teknisk faglig karakter inden for væksthusgartneri og  

 skal erhverve følgende, generelle fagligt erhvervsrettede kompetencer:
 1)  

 	  

 Kunne anvende de  

 korrekte materialer, arbejdsmetoder, værktøj og udstyr i forhold til en given  

 opgave.
 2)  

 	  

 Kunne overskue og  

 udføre arbejdet under hensyntagen til miljø, arbejdspladssikkerhed, tid,  

 økonomi og kvalitet.
 Stk. 2.  

  

 Den uddannede  

 væksthusgartnerassistent skal kunne deltage i normalt forekommende  

 arbejdsopgaver inden for væksthusområdet med produktion, pasning og pleje af  

 grøntsags- og prydplanter, herunder betjening og vedligeholdelse af maskiner  

 og  

 tekniske installationer i væksthuse.
 Stk. 3.  

  

 Den uddannede  

 væksthusgartner skal kunne udføre normalt forekommende arbejdsopgaver inden  

 for  

 væksthusområdet med fremavl, formering, produktionsplanlægning, produktion,  

 pasning og pleje samt salg af grøntsags- og prydplanter, herunder betjening  

 og  

 vedligeholdelse af maskiner og tekniske installationer i væksthuse.
 Stk. 4.  

  

 Den uddannede  

 væksthusgartner eller væksthusgartnerassistent  

 skal  

 udvise ansvarlighed og selvstændighed i forhold til sin arbejdssituation og  

 de  

 sociale relationer i virksomheden samt være bevidst om og udvise kvalitet i  

 sit  

 arbejde.
 Stk.5.  

  

 Den uddannede  

 skal i forhold til de enkelte trins varighed erhverve følgende almene og  

 personlige kompetencer:
 1)  

 	  

 Kunne arbejde i team  

 samt bidrage til udvikling af arbejdet.
 2)  

 	  

 Kunne vise  

 kreativitet samt lyst og evne til at lære nyt og tage ansvar.
 3)  

 	  

 Være fleksibel og  

 kunne samarbejde med kolleger, kunder og andre interessenter, uanset  

 baggrund.
 4)  

 	  

 Kunne formulere sig  

 mundtligt samt vurdere og forstå idéer og synspunkter.
 5)  

 	  

 Kunne analysere og  

 løse faglige problemer alene eller som del af et team.
 6)  

 	  

 Have indsigt i egne  

 lærings- og motivationsmæssige styrker og svagheder som grundlag for livslang  

 læring.
§ 3.  

  

 Uddannelsen  

 henføres til fællesindgangen Fra jord til bord.
Uddannelsen indgår i  

 Uddannelsesfamilie 2.
 Stk. 2.  

  

 Det faglige  

 udvalg for uddannelsen er Det faglige Uddannelsesudvalg for Jordbrug.
Kapitel 2 Uddannelsesforløbet Varighed og struktur m.v.
§ 4.  

  

 Uddannelsen  

 til væksthusgartner varer 3 år og 8 måneder.
Uddannelsen er trindelt jf. § 1,  

 stk. 2.
Stk. 2.  

  

 Uddannelsen  

 indledes i praktikvirksomhed eller med grundforløb på skole.
Uddannelsen  

 omfatter et obligatorisk grundforløb på 20 uger, og et hovedforløb, der  

 består  

 af praktikuddannelse og skoleundervisning.
 Stk. 3.  

  

 Den  

 obligatoriske skoleundervisning i hovedforløbet er opbygget med en samlet  

 varighed på 25 uger, der omfatter grundfag, områdefag, specialefag og  

 valgfag.
 Stk. 4.  

  

 Trin 1 som  

 væksthusgartnerassistent varer 2 år inkl. grundforløb, heraf 13 ugers  

 skoleundervisning i hovedforløbet.
 Stk. 5.  

  

 For elever der  

 har afsluttet trin 1 varer uddannelsen til væksthusgartner 1 år og 8 måneder,  

 heraf 12 ugers skoleundervisning.
 Stk. 6.  

  

 Efter  

 reglerne i bekendtgørelse om erhvervsuddannelser (hovedbekendtgørelsen) har  

 eleven  

 mulighed for valgfri undervisning (påbygning).
 Stk. 7.  

  

 Varigheden  

 og strukturen kan fraviges efter regler i §§ 6-8.
 § 5.  

  

 Det  

 er en betingelse for at begynde på skoleundervisningen i hovedforløbet, at  

 eleven har bevis for gennemførelse af grundforløbet i indgangen Fra jord til  

 bord, Uddannelsesfamilie 2 med uddannelsesrettede områdefag efter § 9, jf.  

 dog  

 §§ 6-8.
Særlige forløb og godskrivning § 6.  

  

 For  

 personer med relevante forudsætninger på baggrund af tidligere beskæftigelse  

 eller uddannelse kan skolen efter samråd med det faglige udvalg tilrettelægge  

 et særligt uddannelsesforløb, bestående af perioder med henholdsvis  

 skoleundervisning og praktikuddannelse med en samlet varighed på højst 2 år  

 og  

 for trin 1 højst 1 år.
Varigheden af skoleundervisningen inklusiv eventuelt  

 suppleringskursus må ikke overstige antallet af skoleuger efter § 4.  

 Skoleundervisningen omfatter grundfag, områdefag, specialefag og valgfag.
§ 7.  

  

 Skolen  

 kan efter samråd med det faglige udvalg oprette et supplerende kursus efter  

 hovedbekendtgørelsen.
Kurset kan være omfattet af uddannelsesaftale.
Kurset  

 kan  

 omfatte et forløb på indtil 2 uger, der har til formål, at der kan ske en  

 vurdering af elevens kompetencer med henblik på afgørelse om eventuel  

 godskrivning (merit).
 § 8.  

  

 Eleven  

 kan få godskrevet (få merit for) dele af uddannelsen efter  

 hovedbekendtgørelsen  

 og efter anvisningerne i vejledningen til bekendtgørelsen.
Kapitel 3 Skoleundervisningen og praktikuddannelsen m.v.
Skoleundervisningen § 9.  

  

 Grundforløbet  

 omfatter følgende områdefag, der er særlige for hovedforløbet, på det anførte  

 niveau:
 1)  

 	  

 Plantedyrkning i  

 væksthus.  

  

 Niveau: Begynder.  

  

 Målet er, at eleven kan udføre de almindelige arbejdsopgaver, der er knyttet  

 til dyrkning og pasning af forskellige potte- og andre kulturer i væksthuse  

 ved  

 hjælp af almindelige tekniske hjælpemidler.
 2)  

 	  

 Plantekendskab i  

 væksthus.  

  

 Niveau: Rutine.  

  

 Målet er, at eleven kan navngive de almindelige dyrkede kulturer i væksthuse  

 samt placere planterne i det botaniske system.
 3)  

 	  

 Plantesundhedslære i  

 væksthus 1.  

  

 Niveau: Rutine.  

  

 Målet er, at eleven kan bestå delprøve 1 og 4 til erhvervelse af  

 sprøjtecertifikat efter Miljøministeriets bestemmelser og har kendskab til de  

 almindeligste skadedyr og svampe og deres placering på planterne for bedre at  

 kunne vurdere relevante behandlingsteknikker.
 Stk. 2.  

  

 De i  

 stk. 1 nævnte fag varer i alt 5 uger.
 § 10.  

  

 Undervisningen i hovedforløbet for trin  

 1: Væksthusgartnerassistent omfatter følgende grundfag:
 1)  

 	  

 Informationsteknologi,  

 niveau F, 1 uge.
 2)  

 	  

 Naturfag niveau F, 2  

 uger.
 Stk. 2.  

  

 Det i  

 stk. 1, nr. 1, nævnte grundfag påbegyndes i grundforløbet med 1 uge.
 Stk. 3.  

  

 De i  

 stk. 1 nævnte fag varer i alt 3 uger.
 § 11.  

  

 Undervisningen i den afsluttende del af  

 væksthusgartneruddannelsen omfatter følgende grundfag:
 1)  

 	  

 Fremmedsprog engelsk  

 niveau F, 2 uger.
 2)  

 	  

 Iværksætteri og  

 innovation niveau F, 1 uge.
 3)  

 	  

 Produktudvikling,  

 produktion og service niveau F, 1 uge.
 Stk. 2.  

  

 De i  

 stk. 1 nævnte fag varer i alt 4 uger.
 § 12.  

  

 Undervisningen  

 i hovedforløbet for trin 1: Væksthusgartnerassistent omfatter følgende  

 områdefag med nedennævnte niveau, slutmål og vejledende uddannelsestid:
 1)  

 	  

 Plantedyrkning i  

 væksthus 1.  

  

 Niveau: Rutine.  

  

 Målet er, at eleven kan udføre forskellige arbejdsprocesser med forskellige  

 kulturer som klargøring af vækstpladser, formering, potning, pasning og  

 pakning  

 af kulturerne samt høst af frugter.
 2)  

 	  

 Plantesundhedslære i  

 væksthus 2.  

  

 Niveau: Rutine.  

  

 Målet er, at eleven kan bestå delprøve 2 og 3 til erhvervelse af  

 sprøjtecertifikat efter Miljøministeriets bestemmelser, og kan anvende  

 forskellige teknikker og metoder til biologisk forebyggelse og bekæmpelse af  

 skadevoldere.
 3)  

 	  

 Planteernæring og  

 dyrkningsforhold i væksthus.  

  

 Niveau: Rutine.  

  

 Målet er, at eleven kan arbejde med forskellige vækstsubstrater og betjene  

 gødningsblandere samt udbringe vand og næringsstoffer til de forskellige  

 plantekulturer.
 4)  

 	  

 Plantedyrkning i  

 væksthus 2.  

  

 Niveau: Avanceret.  

  

 Målet er, at eleven kan indstille og betjene de almindelige maskiner og  

 hjælpemidler samt tekniske installationer og foretage måling af forskellige  

 værdier af næringshold i vand og planter samt surhedsgrader i vandingsvand og  

 vækstmedier.
 5)  

 	  

 Plante og  

 kulturkendskab.  

  

 Niveau: Rutine.  

  

 Målet er, at eleven kan planlægge og udarbejde et dyrkningsprogram for  

 almindelige kulturer samt navngive udvalgte planter med familie-, slægts- og  

 artsnavn.
 Stk. 2.  

  

 De i stk. 1  

 nævnte fag varer i alt 8 uger.
 § 13.  

  

 Undervisningen  

 for den afsluttende del af uddannelse til væksthusgartner omfatter følgende  

 områdefag med nedennævnte niveau, mål og vejledende uddannelsestid:
 1)  

 	  

 Anvendt økologi i  

 væksthus.  

  

 Niveau: Begynder.  

  

 Målet er, at eleven kan give forslag til og arbejde med ændring af  

 dyrkningsmetoder og dyrkningsprincipper i almindelig drevne  

 væksthusgartnerier,  

 som vil betyde øget bæredygtighed i produktionen.
 Stk. 2.  

  

 Det i stk. 1  

 nævnte fag varer 1 uge.
 § 14.  

  

 Undervisningen  

 for den afsluttende del af uddannelse til væksthusgartner omfatter følgende  

 bundne specialefag med nedennævnte niveau, mål og vejledende uddannelsestid:
 1)  

 	  

 Planteernæring og  

 kultuforhold i væksthus.  

  

 Niveau: Avanceret.  

  

 Målet er, at eleven kan betjene elektroniske - og computerstyrede  

 gødningsblandere samt foretage gødningsberegninger og anvende og indstille  

 vækst- og kunstlys.
 Stk. 2.  

  

 Det i stk. 1  

 nævnte fag varer 3 uger.
§ 15.  

  

 Undervisningen  

 i hovedforløbet til uddannelsens trin 1 omfatter 1 uges valgfri specialefag  

 og  

 2 ugers valgfri specialefag for den afsluttende del af uddannelsen.
De  

 valgfri  

 specialefag fremgår af vejledningen til bekendtgørelsen.
 Stk. 2. Ved indgåelse af  

 uddannelsesaftale vælger eleven og virksomheden valgfri specialefag efter  

 anvisningerne i vejledningen til bekendtgørelsen, jf. hovedbekendtgørelsen.
 Stk. 3. Skolen  

 fastsætter en frist for valg og omvalg af valgfri specialefag, jf.  

 hovedbekendtgørelsen.
§ 16.  

  

 Undervisningen i hovedforløbet omfatter desuden valgfag.
Undervisningen  

 følger  

 reglerne for valgfag, jf. hovedbekendtgørelsen.
 Stk. 2.  

  

 Valgfag  

 varer i alt 3 uger fordelt med 1 uge for trin 1 og 2 uger for den afsluttende  

 del af uddannelsen til væksthusgartner.
Praktikuddannelsen § 17.  

  

 Målet  

 for praktikuddannelsen er, at eleven opnår kendskab til fagets arbejdsmiljø  

 og  

 til alle funktioner i en virksomhed med produktion inden for uddannelsens  

 område.
Målet er endvidere, at eleven opnår en rutine og hurtighed, der  

 svarer  

 til branchens krav.
Desuden er målet, at eleven selvstændigt kan  

 tilrettelægge  

 og vurdere et arbejdes omfang, således at praktikuddannelsen sammen med  

 skoleundervisningen fører til, at eleven kan nå uddannelsens mål.
 Stk. 2. Praktikuddannelsen  

 omfatter følgende arbejdsområder og funktioner i:
 1)  

 	  

 Trin 1,  

 Væksthusgartnerassistent:  

  

 I praktiktiden skal eleven primært være beskæftiget med normalt forekommende  

 arbejdsopgaver inden for væksthusområdet - produktion, pasning og pleje af  

 grøntsags- og prydplanter, herunder betjening og vedligeholdelse af maskiner  

 og  

 tekniske installationer i væksthuse.
 2)  

 	  

 Trin 2,  

 Væksthusgartner:  

  

 I den sidste del af uddannelsen skal eleven i praktiktiden primært være  

 beskæftiget med arbejdsopgaver, der relaterer sig til områdefag og valgfri  

 specialefag med fremavl, formering, produktionsplanlægning, produktion,  

 pasning  

 og pleje samt salg af grøntsags- og prydplanter, herunder betjening og  

 vedligeholdelse af maskiner og tekniske installationer i væksthuse.
§ 18.  

  

 For  

 at give eleven en alsidig uddannelse skal praktiktiden normalt deles mellem  

 to  

 eller flere praktikvirksomheder.
Såfremt der ikke på forhånd er indgået en  

 kombinationsaftale, skal den praktikvirksomhed, der har indgået  

 uddannelsesaftalen med eleven, bistå denne med at fremskaffe en ny  

 praktikplads, eller med at få den komplementære praktikuddannelse på en anden  

 virksomhed.
Uddannelsesforholdet efter den indgåede aftale fortsætter indtil  

 en  

 eventuel ny aftale er indgået eller til det aftalte ophørstidpunkt.
 Stk. 2.  

  

 Det faglige  

 udvalg vejleder skolerne om aftaler om overgang til en anden virksomhed efter  

 stk. 1.
 Uddannelsesbog mv.
 § 19.  

  

 De  

 skolevejledninger, som skolen skal udstede efter de enkelte skoleophold, og  

 de  

 praktikerklæringer, som virksomheden skal udstede efter de enkelte  

 praktikophold, skal indgå i elevens uddannelsesbog, jf. hovedbekendtgørelsen.
Kapitel 4 Bedømmelse og uddannelsesbeviser mv.
 § 20.  

  

 Bekendtgørelsen  

 om karakterskala anvendes. 13-skalaen anvendes, medmindre andet fremgår af  

 reglerne om det pågældende fag.
Skolens bedømmelse § 21.  

  

 Bedømmelse  

 af grundfag følger reglerne herom, jf. grundfagsbekendtgørelsen.
 Stk. 2.  

  

 Bedømmelse  

 af valgfag følger reglerne for det pågældende fag, jf. hovedbekendtgørelsen.
 Stk. 3.  

  

 Ved  

 afslutning af et områdefag eller specialefag gives en standpunktskarakter.
Prøver § 22.  

  

 For  

 elever, der gennemfører uddannelsen til væksthusgartnerassistent, afholder  

 skolen mod slutningen af skoleundervisningen en eksamen.
Eleven udarbejder et  

 praktisk orienteret projekt, der indgår i denne eksamen.
Stk. 2.  

  

 Projektets  

 formål er at vise elevens tilegnelse af de erhvervsfaglige og personlige  

 kvalifikationer i uddannelsen.
Projektet tager især udgangspunkt i områdefag  

 og  

 valgfri specialefag.
De øvrige obligatoriske fag inddrages i passende omfang.
Stk. 3.  

  

 Skolen  

 beslutter, hvornår projektet afholdes.
Skolen tilrettelægger forløbet af  

 projektet i samråd med det lokale uddannelsesudvalg.
Projektet varer højst ½  

 uge med normal arbejdstid.
Stk. 4.  

  

 Eksamen omfatter  

 en mundtlig eksamination.
Eksaminationen varer højst 20 minutter pr. elev.  

 Der  

 medvirker en censor.
Censor udpeges af skolen og skal have relevant  

 erhvervserfaring.
 Stk. 5.  

  

 Elevens  

 præstation bedømmes med én karakter, der er udtryk for en samlet vurdering af  

 projektet og den mundtlige præstation.
 Stk. 6. I øvrigt finder  

 reglerne i bekendtgørelse om prøver og eksamen i erhvervsrettede uddannelser  

 (eksamensbekendtgørelsen) anvendelse.
 Stk. 7.  

  

 Skolen skal  

 orientere det faglige udvalg om resultatet af de gennemførte prøver.
§ 23.  

  

 For  

 elever, der gennemfører uddannelsen til væksthusgartner, afholder skolen mod  

 slutningen af skoleundervisningen en eksamen.
Eleven udarbejder et praktisk  

 orienteret projekt, der indgår i denne eksamen.
Stk. 2.  

  

 Projektets  

 formål er at vise elevens tilegnelse af de erhvervsfaglige og personlige  

 kvalifikationer i uddannelsen.
Projektet tager især udgangspunkt i  

 specialefagene.
De øvrige obligatoriske fag inddrages i passende omfang.
Stk. 3.  

  

 Skolen  

 beslutter, hvornår projektet afholdes.
Skolen tilrettelægger forløbet af  

 projektet i samråd med det lokale uddannelsesudvalg.
Projektet varer højst 1  

 uge med normal arbejdstid.
Stk. 4.  

  

 Eksamen omfatter  

 en mundtlig eksamination.
Eksaminationen varer højst 20 minutter pr. elev.  

 Der  

 medvirker en censor.
Censor udpeges af skolen og skal have relevant  

 erhvervserfaring.
Stk. 5.  

  

 Elevens  

 præstation bedømmes med én karakter, der er udtryk for en samlet vurdering af  

 projektet og den mundtlige præstation Stk. 6. I øvrigt finder  

 reglerne i eksamensbekendtgørelsen anvendelse.
 Stk. 7.  

  

 Skolen skal  

 orientere det faglige udvalg om resultatet af de gennemførte prøver.
Skolebevis og afsluttende praktikerklæring § 24.  

  

 Skolebevis  

 udstedes i henhold til hovedbekendtgørelsen og eksamensbekendtgørelsen, når  

 skoleundervisningen er gennemført, jf. stk. 2-4.
Stk. 2.  

  

 For at der  

 kan udstedes skolebevis, skal eleven have opnået mindst karakteren 6 som  

 gennemsnit af alle grund-, område- og specialefag i hovedforløbet.
Eventuelle  

 fag, hvor der ikke gives karakter, skal være gennemført efter reglerne for  

 faget.
 Stk. 3.  

  

 For elever der  

 afslutter uddannelsen efter § 22, skal prøven i denne bestemmelse være  

 bestået  

 med mindst karakteren 6.
 Stk. 4.  

  

 For elever der  

 afslutter uddannelsen efter § 23, skal prøven i denne bestemmelse være  

 bestået  

 med mindst karakteren 6.
 § 25.  

  

 Praktikvirksomheden  

 udsteder afsluttende praktikerklæring, når praktiktiden i virksomheden er  

 afsluttet, jf. hovedbekendtgørelsen.
Uddannelsesbevis § 26.  

  

 Ved  

 uddannelsens afslutning, herunder afslutning med trin 1, udsteder det faglige  

 udvalg et uddannelsesbevis til eleven som dokumentation for, at eleven har  

 opnået kompetence inden for uddannelsen.
 Stk. 2.  

  

 Uddannelsesbeviset  

 udstedes i henhold til hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring er udstedt.
 Stk. 3.  

  

 Uddannelsesbeviset  

 påføres resultatet af gennemsnitskarakteren for alle grund-, område- og  

 specialefag i hovedforløbet samt resultatet af den afsluttende eksamen.
Kapitel 5 Ikrafttrædelses- og overgangsbestemmelser § 27.  

  

 Bekendtgørelsen  

 træder i kraft den 15. juli 2005.
 Stk. 2.  

  

 Samtidig ophæves  

 bekendtgørelse nr. 1204 af 15. december 2000 om uddannelsen til  

 væksthusgartner, idet igangværende uddannelsesforhold dog gennemføres efter  

 de  

 hidtidige regler, jf. dog stk. 3.
 Stk. 3.  

  

 Skolen  

 fastsætter efter samråd med det lokale uddannelsesudvalg eventuelle  

 overgangsordninger for elever, der er begyndt på uddannelsen efter de  

 tidligere  

 regler.
