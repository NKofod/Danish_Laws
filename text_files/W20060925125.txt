 Pressenævnet  

 har ikke mulighed for at foretage en bevismæssig bedømmelse af faktiske  

 forhold,  

 som parterne er uenige om.
 Pressenævnet  

 fandt, at de i programmet anvendte formuleringer var udtryk for en vurdering  

 af  

 campingpladsens stand og økonomi på det tidspunkt, hvor de nuværende ejere  

 overtog den.
 Det  

 forhold, at klagers navn fremgik af den viste annonce, fandtes ikke i den  

 sammenhæng, hvori oplysningerne var bragt, at fokusere på de tidligere ejeres  

 identitet på en sådan måde, at det var egnet til at påføre dem økonomisk  

 skade  

 eller anden skade af betydning.
 Pressenævnet  

 fandt, at der ikke var grundlag for at udtale kritik i sagen eller for at  

 bringe et genmæle.
Kendelse  

 fra Pressenævnet i sag 2005-6-273 Advokat Henrik Lüth har på vegne af [K1] og [K2]  

 klaget til Pressenævnet over programmet Springet, som blev sendt  

 på TV 2 den  

 1. december 2005, idet de mener, at god presseskik er tilsidesat.
De har  

 endvidere klaget over, at TV 2 har afvist at bringe et genmæle.
1. Sagsfremstilling 1.1. Springet, TV 2, den 1. december 2005 Programmet Springet var en del af en programserie, som  

 portrætterede  

 iværksættere i Danmark, og som satte fokus på de udfordringer og problemer,  

 som  

 iværksættere møder særligt i virksomhedens opstartsfase.
Programmet mundede  

 ud  

 i udnævnelse af Årets iværksætter  

 2005.
 Programmet, som blev sendt den 1. december 2005, handlede blandt andet  

 om et ægtepar, [A] og [B], som havde købt [C] Campingplads for at modernisere  

 og  

 effektivisere pladsen og driften af denne.
 Programmet indledtes med, at det i speaken lød:
De overtager [C] Camping på et tidspunkt, hvor det går skidt for  

 campingpladsen.
Den er nedslidt og har et dårligt ry blandt campister. I løbet af programmet bliver vist scener fra ægteparrets daglig-dag,  

 som fuldt ud er helliget projektet.
Heriblandt er flere scener, som viser  

[A]s  

 bestræbelser på at få sat en annonce for campingpladsen i campingbladet  

 DK-Camping  

 Guide for at gøre opmærksom på ejerskiftet.
[A] og [B] havde købt campingpladsen af [K1] og [K2], hvilket alene  

 kommer til seernes kendskab ved fremvisning af førnævnte annonce i  

 forbindelse  

 med omtale af de forskellige opgaver, som [A] udfører på campingpladsen.
På  

 skærmen vises annoncen, i hvilken er angivet campingpladsens navn, og nederst  

 v. [K2], og speaken siger, mens annoncen vises på skærmen:
Men der er sket en fejl.
Det er stadig de gamle ejere, der står  

 op-ført som indehavere af pladsen. Advokat Henrik Lüth har på vegne [K1] og [K2] klaget til TV 2 over de  

 bragte udsagn og anmodet om, at der blev bragt et genmæle som følge heraf.
TV  

 2  

 har afvist, at det bragte er i strid med god presseskik, ligesom det har  

 afvist  

 at bringe et genmæle.
2. Parternes synspunkter 2.1. [K1] og [K2]s synspunkter [K1] og [K2] gør gældende, at der afgives forkerte oplysninger om  

 campingpladsens økonomiske forhold samt om dens ry blandt campister forud for  

 de nuværende ejeres overtagelse, og at oplysningerne isoleret set og i  

 sammenhæng med billedet af annoncen med deres navne bragt i udsendelsen er  

 egnet til at skade deres renommé og omdømme.
Det er således ukorrekt, når TV  

 2  

 i udsendelsen anfører, at [A] og [B] overtog [C] camping på et  

 tidspunkt, hvor  

 det går skidt for campingpladsen.
Dette underbygges med, at de  

 regnskabsmæssige tal ifølge [K1] og [K2] viser, at indtjeningsbidraget i  

 perioden fra 2001 til 2003, hvor campingpladsen blev solgt, steg med 59 %, og  

 at nettoomsætningen i samme periode steg med 16 %.
[K1] og [K2] har endvidere bestridt, at camping-pladsen skulle have  

 været nedslidt og have haft et dårligt ry blandt campister, da [A] og  

[B]overtog  

 den.
Påstanden er udtryk for en subjektiv opfattelse, som ikke kan  

 dokumenteres.
 Endelig har [K1] og [K2] anført, at det er kritisabelt, at deres  

 identitet fremgår af skærmen, idet dette sker i sammenhæng med negative  

 udtalelser om deres drift af campingpladsen, i den tid, de ejede den.
2.2. TV 2s synspunkter TV 2 har anført, at det forhold, at [K1] og [K2] anser de i programmet  

 fremkomne udtalelser for ringeagtsytringer, alene er udtryk for en subjektiv  

 vurdering af programmet.
 TV 2 har videre anført, at det må bero på en subjektiv vurdering, om  

 man vil karakterisere campingpladsens ry som dårligt blandt campister, men at  

 de nuværende ejerne til produktionsselskabet har fortalt, at mange tidligere  

 gæster har berettet om dårlig service fra de tidligere ejere af  

 campingpladsen.
TV 2 har herudover anført, at citatet det går skidt for  

 camping-pladsen er berettiget og korrekt, hvilket de har underbygget  

 med regnskabsmæssige  

 tal.
Således har [A] og [B] oplyst, at omsætningen i 2005 steg med 75 % i  

 forhold til det foregående år, og at der var 41 % flere overnatninger.  

 Udtrykket  

 det går skidt er endvidere forholdsvis upræcist, hvorfor  

 ordvalget, sammenholdt  

 med den af de nuværende ejere registrerede omsætningsfremgang, må anses for  

 at  

 være berettiget.
Endelig har TV 2 anført, at man ikke har haft til hensigt at fokusere  

 på de tidligere ejeres identitet, og at man heller ikke har gjort det i  

 udsendelsen.
Således var der 10 minutter imellem den sekvens, hvor  

 campingpladsen omtales som værende i dårlig stand, og den sekvens, hvoraf  

 navnet på de tidligere ejere fremgår.
3. Pressenævnets afgørelse og begrundelse I sagens behandling har følgende nævnsmedlemmer deltaget:
 Axel Kierkegaard, Bo Maltesen, Lene Sarup og Ole Askvig.
 Pressenævnet har ikke mulighed for at foretage en bevismæssig  

 bedømmelse af faktiske forhold, som parterne er uenige om.
 Pressenævnet finder, at de i programmet anvendte formuleringer er  

 udtryk for en vurdering af campingpladsens stand og økonomi på det tidspunkt,  

 hvor [A] og [B]overtog den.
 Det forhold, at [K2]s navn fremgik af den viste annonce, findes ikke i  

 den sammenhæng, hvori oplysningerne er bragt, at fokusere på de tidligere  

 ejeres identitet på en sådan måde, at det er egnet til at påføre dem  

 økonomisk  

 skade eller anden skade af betydning.
 Pressenævnet finder, at der ikke er grundlag for at udtale kritik i  

 sagen eller for at bringe et genmæle.
