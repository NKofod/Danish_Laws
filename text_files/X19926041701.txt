 Tilsynet tilkendegav, at det er foreneligt med RKL, at en manko  

 opstået i instituttets favør ikke opkræves før indfrielsen påbegyndes, men i  

 forbindelse med førstkommende ordinære terminsydelse med rentetilskrivning.  

 Der forudsættes dog, at det ved aftale sikres, at indbetalingerne ved  

 førstkommende termin først afskrives på det af instituttet udlagte beløb.
Vedrørende § 2, stk. 4 i realkreditloven tilkendegav Finanstilsynet i  

 oktober 1992, at det efter Finanstilsynets opfattelse er foreneligt med  

 realkreditloven, at en manko - opstået i instituttets favør i forbindelse med  

 omprioritering som følge af delydelser på de indfriede prioriteter,  

 kursbevægelser efter tilbudstidspunktet, fejlskøn over omkostninger m.v. -  

 ikke opkræves, før indfrielse påbegyndes, men opkræves i forbindelse med  

 førstkommende ordinære terminsydelse med rentetilskrivning.
Det er dog en  

 forudsætning, at det ved aftale sikres, at indbetalingerne ved førstkommende  

 termin først kan afskrives på det af instituttet udlagte beløb, således at  

 realkreditlånet misligholdes, hvis det udlagte beløb ikke betales fuldt ud.
