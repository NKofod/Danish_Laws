 Den 24. juli 1968 er der i København undertegnet følgende overenskomst  

 mellem Det internationale Havundersøgelsesråd og den danske regering samt  

 foretaget noteveksling i tilknytning hertil:
 Overenskomst mellem Det internationale Havundersøgelsesråd og den danske  

 regering.
Danmarks regering på den ene side og Det internationale  

 Havundersøgelsesråd på den anden side, som ønsker at afslutte en overenskomst med det formål at fastsætte de  

 rettigheder, immuniteter og lettelser, der af den danske regering indrømmes  

 Det internationale Havundersøgelsesråd, dets medlemmers repræsentanter, dets  

 eksperter og funktionærer samt at fastsætte regler for andre herhenhørende  

 anliggender, er blevet enige om følgende:
Artikel I Definitioner I denne overenskomst:
Artikel II Juridisk personlighed Organisationen er i Danmark en juridisk person og skal være berettiget til  

 (a) at indgå kontrakter, (b) at erhverve og afhænde løsøre og fast ejendom og  

 (c) at anlægge retssager.
Artikel III Handlefrihed Afsnit 1. Organisationen og dens hoved eller hjælpeorganer skal i Danmark  

 nyde den uafhængighed og handlefrihed, som tilkommer en international  

 organisation.
 Afsnit 2. Organisationen, dens hoved- og hjælpeorganer såvel som dens  

 medlemmer og disses repræsentanter skal i deres forbindelser med  

 organisationen nyde fuldstændig mødefrihed i Danmark, herunder  

 diskussionsfrihed og frihed til at træffe afgørelser.
Artikel IV Ejendom, midler og aktiver Afsnit 1. Organisationen og dens ejendom og aktiver, der forefindes i  

 Danmark, skal være fritaget for enhver form for retsforfølgning, med mindre  

 (a) organisationens bureau eller generalsekretæren som dettes behørigt  

 befuldmægtigede stedfortræder i særlige tilfælde udtrykkelig har givet afkald  

 på denne immunitet, idet et sådant ikke skal omfatte  

 tvangsfuldbyrdelsesskridt; (b) der er tale om et af tredjemand anlagt privat  

 søgsmål for skade, der er opstået ved et ulykkestilfælde forårsaget af et  

 motorkøretøj, som tilhører organisationen eller føres på dens vegne, eller et  

 sådant køretøjs overtrædelse af færdselsreglerne.
 Afsnit 2. (1) Organisationens lokaler i Danmark eller lokaler i Danmark,  

 som benyttes af organisationen i forbindelse med et organisationsmøde, er  

 ukrænkelige.
 Afsnit 3. Organisationens arkiver og i det hele taget i almindelighed alle  

 aktstykker, som tilhører den, eller som er i dens besiddelse i Danmark, skal  

 være ukrænkelige.
 Afsnit 4. (1) Organisationen kan uden begrænsninger som følge af  

 finansielle kontrolforanstaltninger, bekendtgørelser eller moratorier af  

 nogen art: (a) modtage og besidde midler, pengesedler, mønter, guld, fremmed  

 valuta og værdipapirer af enhver art og disponere over konti i enhver fremmed  

 valuta; (b) frit overføre midler, pengesedler, mønter, guld, fremmed valuta  

 og værdipapirer til eller fra Danmark eller i Danmark og omsætte enhver  

 fremmed valuta i organisationens besiddelse til enhver anden fremmed valuta.
 Afsnit 5. Danmarks regering skal til den fordelagtigst mulige officielt  

 anerkendte kurs stille dansk valuta til rådighed for organisationen i det  

 omfang, som er nødvendigt til dækning af organisationens udgifter i Danmark  

 eller i andre medlemslande.
 Afsnit 6. Organisationen skal under udøvelsen af sine rettigheder i  

 henhold til afsnit 4 og 5 tage behørigt hensyn til eventuelle forestillinger  

 fra Danmarks regering, i det omfang organisationen skønner, at sådanne  

 forestillinger vil kunne efterkommes uden skade for dens interesser.
 Afsnit 7. Organisationen, dens aktiver, indtægter og øvrige ejendom skal  

 være: (a) fritaget for alle direkte og indirekte skatter, idet den dog ikke  

 vil kræve fritagelse for skatter, som faktisk kun udgør gebyrer for  

 offentlige, tekniske ydelser; (b) fritaget for toldafgifter, forbud og  

 restriktioner vedrørende indførsel og udførsel af varer eller artikler, der  

 indføres eller udføres til organisationens officielle brug, idet varer eller  

 artikler, som er indført i henhold til denne fritagelse, dog ikke vil blive  

 solgt i Danmark, undtagen på vilkår aftalt med Danmarks regering; (c)  

 fritaget for toldafgifter, forbud og restriktioner vedrørende indførsel og  

 udførsel af dens publikationer.
 Afsnit 8. Medens organisationen ikke i almindelighed, når det drejer sig  

 om mindre indkøb, vil kræve fritagelse for forbrugsafgifter, skat på salg af  

 løsøre og fast ejendom, som indgår i den pris, der skal betales, vil Danmarks  

 regering dog så vidt muligt i tilfælde, hvor organisationen til officiel  

 anvendelse foretager betydende indkøb af ejendom, som er eller vil blive  

 belagt med sådanne afgifter, træffe passende administrative foranstaltninger  

 til eftergivelse eller tilbagebetaling af afgiftens beløb.
Artikel V Lettelser for officielle meddelelser, forsendelser m.v.
 Afsnit 1. Med hensyn til forrettigheder, takster og afgifter for  

 postforsendelser, telegrammer, radiotelegrammer, telefoto, telefonsamtaler og  

 andre meddelelser og forsendelser m.v. samt pressetakster for oplysninger til  

 pressen og radioen skal organisationen i Danmark nyde mindst samme  

 behandling, som den danske regering indrømmer en hvilken som helst anden  

 regering, heri indbefattet dennes diplomatiske repræsentationer, dog på det  

 vilkår at en sådan behandling ikke er uforenelig med den internationale  

 telekommunikationskonventions bestemmelser.
 Afsnit 2. (1) Organisationens officielle post og andre officielle  

 meddelelser skal ikke være genstand for censur.
Artikel VI Medlemmernes repræsentanter Afsnit 1. Medlemmernes repræsentanter til hoved- eller hjælpeorganer og  

 ved konferencer eller møder, der er sammenkaldt af organisationen eller som  

 finder sted efter dennes bemyndigelse eller under dennes auspicier, skal,  

 under udøvelsen af deres hverv og under rejse til eller fra mødestedet, nyde  

 følgende forrettigheder og immuniteter: (a) fritagelse for anholdelse eller  

 tilbageholdelse, for beslaglæggelse af personlig bagage og for  

 retsforfølgning af enhver art med hensyn til mundtlige eller skriftlige  

 udtalelser og alle handlinger, som de måtte fremsætte eller foretage i deres  

 egenskab af repræsentanter; (b) ukrænkelighed for alle papirer og aktstykker;  

 (c) ret til at benytte kode og til at afsende eller modtage papirer eller  

 post pr. kureer eller i forseglede postsække; (d) fritagelse for dem selv og  

 deres ægtefæller for indrejserestriktioner, for formaliteter ved registrering  

 af udlændinge eller værnepligt og arbejdspligt i Danmark; (e) samme lettelser  

 med hensyn til penge- og valutarestriktioner, som gives fremmede regeringers  

 repræsentanter i midlertidige, officielle hverv; (f) samme immuniteter og  

 lettelser med hensyn til deres personlige bagage, som tilstås medlemmer inden  

 for diplomatiet af tilsvarende rang.
 Afsnit 2. For at sikre, at repræsentanter for organisationens medlemmer  

 får fuld ytringsfrihed ved organisationens møder og uafhængighed under  

 varetagelsen af deres hverv, skal den fritagelse for retsforfølgning, der  

 tillægges dem med hensyn til mundtlige og skriftlige udtalelser og alle  

 handlinger, som de måtte fremsætte eller foretage under varetagelsen af deres  

 hverv, fortsat tilstås de pågældende, selv om de ikke længere varetager et  

 sådant hverv.
 Afsnit 3. Såfremt bopæl i Danmark indebærer nogen form for skattepligt,  

 skal de tidsrum ikke medregnes, i hvilke repræsentanter for organisationens  

 medlemmer har været til stede ved et organisationsmøde i Danmark for at  

 varetage deres hverv.
Afsnit 4. Forrettigheder og immuniteter tilstås ikke repræsentanterne for  

 organisationens medlemmer til de pågældendes egen personlige fordel, men for  

 at sikre den uafhængige varetagelse af deres hverv i tilknytning til  

 organisationen.
Et medlem har således ikke blot ret, men også pligt til at  

 give afkald på sine repræsentanters immunitet i ethvert tilfælde, hvor det  

 pågældende medlem skønner, at immuniteten vil hindre, at retfærdigheden sker  

 fyldest, og at immuniteten vil hindre, at retfærdigheden sker fyldest, og at  

 immuniteten kan frafaldes uden skade for det formål, for hvilket den er  

 tilstået.
I alle tilfælde, som vedrører en af de personer, som er udpeget til  

 organisationens bureau, skal dette være undergivet den samme forpligtelse.
Artikel VII Sagkyndige i særligt hverv for organisationen Afsnit 1. Sagkyndige og rådgivere, bortset fra sådanne som i henhold til  

 artikel 1 (iii) omfattes af artikel VI eller som embedsmænd omfattes af  

 artikel VIII, som udsendtes i særligt hverv for organisationen, skal tilstås  

 sådanne rettigheder og immuniteter, som er nødvendige for den uafhængige  

 varetagelse af deres opgaver, så længe hvervet varer, heri indbefattet det  

 tidsrum de anvender til rejser i forbindelse med deres hverv.
Der skal  

 navnlig tilstås dem: (a) fritagelse for anholdelse, tilbageholdelse og  

 beslaglæggelse af deres personlige bagage for retsforfølgning af enhver art  

 med hensyn til mundtlige eller skriftlige udtalelser og handlinger, som de  

 måtte fremsætte eller foretage under varetagelsen af deres hverv, undtagen i  

 tilfælde af overtrædelse af motorfærdselsreglerne begået af en sagkyndig  

 eller en rådgiver, eller i tilfælde af skade, forårsaget af et motorkøretøj,  

 der tilhører eller føres af dem.
Denne fritagelse for retsforfølgning skal  

 fortsat tilstås de pågældende, selv om disse ikke længere er udsendt i  

 særligt hverv af organisationen; (b) ukrænkelighed for alle papirer og  

 aktstykker; (c) retten til i deres forbindelser med organisationen at benytte  

 kode og til at afsende og modtage papirer eller post med kureer eller i  

 forseglede postsække; (d) fritagelse for dem selv og deres ægtefæller for  

 indvandringsrestriktioner, for formaliteter ved registrering af udlændinge,  

 eller for værne- eller arbejdspligt i Danmark; (e) samme lettelser med hensyn  

 til penge- og valutarestriktioner, som tilstås fremmede regeringers  

 repræsentanter i midlertidige, officielle hverv; (f) samme immuniteter og  

 lettelser med hensyn til deres personlige bagage, som tilstås medlemmer af  

 diplomatiet.
 Afsnit 2. Forrettigheder og immuniteter tilstås sagkyndige i  

 organisationens interesse og ikke til de pågældendes personlige fordel.  

 Generalsekretæren har ret og pligt til at give afkald på immunitet for enhver  

 sagkyndig, i alle sager hvor han skønner, at immuniteten vil hindre, at  

 retfærdigheden sker fyldest, og at den kan frafaldes uden skade for  

 organisationens interesser.
Artikel VIII Embedsmænd Afsnit 1. Bureauet eller generalsekretæren som dets behørigt  

 befuldmægtigede stedfortræder skal fra tid til anden underrette Danmarks  

 regering om navnene på de embedsmænd, på hvilke bestemmelserne i denne  

 artikel og artikel IX finder anvendelse.
 Afsnit 2. (1) Organisationens embedsmænd skal uden hensyn til  

 nationalitet: (a) fritages for retsforfølgning med hensyn til mundtlige eller  

 skriftlige udtalelser, der fremsættes, og alle handlinger, der foretages af  

 dem på embeds vegne; denne immunitet kan dog ikke påberåbes i de tilfælde,  

 hvor et af organisationens medlemmer har overtrådt færdselslovgivningen for  

 motorkøretøjer, eller hvor der indtræffer skade forårsaget af et  

 motorkøretøj, der tilhører eller føres af en af organisationens funktionærer;  

 (b) være fritaget for beskatning af de lønninger og ydelser, der betales dem  

 af organisationen.
 Afsnit 3. (1) Organisationens embedsmænd skal være fritaget for enhver  

 værne- og arbejdspligt i Danmark på betingelse af, at en sådan fritagelse med  

 hensyn til embedsmænd, der er danske statsborgere, skal begrænses til  

 sådanne, hvis navne i medfør af deres embedspligter er opført på en liste,  

 som er udarbejdet af bureauet eller generalsekretæren som dets behørigt  

 befuldmægtigede stedfortræder, og godkendt af Danmarks regering.
 Afsnit 4. Foruden de immuniteter og forrettigheder, som er angivet i denne  

 artikels afsnit 2 og 3, tilstås der generalsekretæren for hans egen person,  

 hans ægtefælle og mindreårige børn de samme forrettigheder, immuniteter,  

 fritagelser og lettelser, som efter folkeretten tilstås diplomatiske  

 udsendinge.
Afsnit 5. Forrettigheder og immuniteter tilstås embedsmænd i  

 organisationens interesse og ikke til deres egen personlige fordel.
Bureauet  

 eller generalsekretæren som dets behørigt befuldmægtigede stedfortræder har  

 ret og pligt til at give afkald på enhver embedsmands immunitet i ethvert  

 tilfælde, hvor han skønner, at immuniteten vil hindre, at retfærdigheden sker  

 fyldest, og at immuniteten kan frafaldes uden skade for organisationens  

 interesser.
 Afsnit 6. Organisationen skal til enhver tid samarbejde med vedkommende  

 danske myndigheder for at lette den behørige retspleje, sikre overholdelse af  

 politiske forskrifter og forhindre misbrug af de i denne artikel nævnte  

 forrettigheder, immuniteter og lettelser.
Artikel IX Visa, opholdstilladelser Afsnit 1. (1) Danmarks regering skal tage alle nødvendige forholdsregler  

 til at lette indrejse til, ophold i og afrejse fra Danmark for alle personer,  

 som rejser i officielle anliggender, der angår organisationen, d.v.s. (a)  

 medlemmernes repræsentanter, uden hensyn til forholdet mellem Danmark og det  

 pågældende medlem; (b) sagkyndige og rådgivere, der er udsendt af  

 organisationen, uanset deres nationalitet; (c) organisationens embedsmænd;  

 (d) sådanne andre personer, som indkaldes af organisationen, uanset deres  

 nationalitet.
 Afsnit 2. Under rejser i tjenstligt anliggende for organisationen skal  

 generalsekretæren indrømmes samme lettelser som tilstås diplomatiske  

 udsendinge.
Artikel X Den danske regerings sikkerhedsforanstaltninger Intet i denne overenskomst skal være til hinder for, at den danske  

 regering indfører de til sikring af dens interesser fornødne  

 sikkerhedsforanstaltninger, der skal fastsættes ved overenskomst mellem den  

 danske regering og bureauet.
Artikel XI Afgørelse af tvister Afsnit 1. Organisationen skal tilvejebringe hensigtsmæssige fremgangsmåder  

 til bilæggelse af (a) tvistigheder, der opstår i forbindelse med  

 kontraktforhold eller andre tvister af privatretlig karakter, i hvilke  

 organisationen er part; (b) tvister, der berører en embedsmand, som på grund  

 af sin officielle stilling i organisationen nyder immunitet, såfremt denne  

 ikke er frafaldet i overensstemmelse med bestemmelserne i artikel VIII,  

 afsnit 5.
 Afsnit 2. Alle mellem organisationen og Danmarks regering opstående  

 uoverensstemmelser vedrørende fortolkningen eller anvendelsen af denne  

 overenskomst eller en supplerende aftale eller overenskomst, som ikke  

 bilægges ved forhandling, henvises til afgørelse af et nævn bestående af tre  

 voldgiftsmænd, hvoraf den første udpeges af Danmarks regering, den anden af  

 organisationens bureau og den tredje, der fører forsædet, af formanden for  

 Den mellemfolkelige Domstol, med mindre parterne i en konkret sag enes om en  

 anden bilæggelsesmåde.
Artikel XII Slutbestemmelser Afsnit 1. Denne overenskomst træder i kraft efter en noteveksling mellem  

 de befuldmægtigede repræsentanter for Danmarks regering og organisationen, i  

 hvilken det fastslås, at den er godkendt af Danmarks regering, respektive  

 vedtaget af organisationens råd.
 Afsnit 2. Ved overenskomstens ikrafttræden vil den af Danmarks regering  

 blive oversendt til De forenede Nationers generalsekretær til registrering i  

 medfør af artikel 102 i De forenede Nationers pagt, som blev vedtaget af De  

 forenede Nationers generalforsamling den 14. december 1946.
Afsnit 3. Hver af parterne kan kræve denne overenskomst revideret.
I så  

 fald skal de to parter rådføre sig med hinanden om de ændringer, som skal  

 foretages i dens bestemmelser.
Såfremt forhandlingerne ikke fører til en  

 forståelse i løbet af et år, kan denne overenskomst opsiges af hver af  

 parterne med to års varsel.
En opsigelse til Danmarks regering kan afgives  

 til dennes repræsentant i organisationen, og en opsigelse til organisationen  

 kan afgives til bureauet.
 Til bekræftelse heraf er denne overenskomst udfærdiget og undertegnet i  

 København den 24. juli 1968 i to eksemplarer på engelsk, hvoraf det ene  

 eksemplar blev overgivet til den danske regerings repræsentanter og det andet  

 til præsidenten for Det internationale Havundersøgelsesråd.
 For Danmarks regering:
 Poul Hartling.
 For Det internationale Havundersøgelsesråd:
A.E.J.
Went.
Præsident Hans Tambs-Lyehe.
Generalsekretær DET INTERNATIONALE HAVUNDERSØGELSESRÅD CHARLOTTENLUND SLOT.
 Den 24. juli 1968.
Sir, Jeg har den ære at henvise til den dags dato i København undertegnede  

 overenskomst mellem Det internationale Havundersøgelsesråd og Danmarks  

 regering samt at meddele Dem, at nævnte overenskomst er blevet vedtaget af  

 Det internationale Havundersøgelsesråd.
 I overensstemmelse med artikel XII, afsnit 1, foreslår jeg derfor, at  

 dette brev tilligemed Deres svar, hvori anføres, at overenskomsten er blevet  

 godkendt af Danmarks regering, udgør den i nævnte afsnit omhandlede  

 noteveksling, samt at overenskomsten træder i kraft på datoen for Deres svar.
Jeg har den ære at forblive, Sir, Deres ærbødige tjener A.E.J.
Went Til Udenrigsminister hr.
Poul Hartling, København.
UDENRIGSMINISTERIET København, den 24.juli 1968.
Sir, Jeg har modtaget Deres brev af 24. juli 1968 vedrørende overenskomsten  

 mellem Danmarks regering og Det internationale Havundersøgelsesråd, der blev  

 undertegnet samme dato i København.
Jeg har bemærket, at Det internationale  

 Havundersøgelsesråd har vedtaget overenskomsten.
 I besvarelse deraf har jeg den ære at meddele Dem, i overensstemmelse med  

 artikel XII, afsnit 1, at overenskomsten er blevet godkendt af Danmarks  

 regering og følgelig er trådt i kraft dags dato.
Jeg har den ære at forblive, Sir, Deres ærbødige tjener Poul Hartling.
Dr.
A.E.J.
Went, Præsident for Det internationale Havundersøgelsesråd, Charlottenlund Slot, Charlottenlund.
 Overenskomsten er i medfør af artikel XII, afsnit 1 trådt i kraft den 24.  

 juli 1968.
 Udenrigsministeriet, den 16. januar  

 1969.
 Poul Hartling.
