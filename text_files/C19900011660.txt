(Til landets sygehuse) 1. Indledning Ved lov nr. 402 af 13. juni 1990 om ligsyn, obduktion og transplantation,  

 der træder i kraft 1. juli 1990, er der i § 14 fastsat regler for samtykke  

 til transplantation fra afdøde personer.
 § 14  har følgende ordlyd:
 »Fra en person, der er død på eller som død er indbragt til et  

 sygehus eller lignende institution, kan væv og andet biologisk materiale  

 udtages til behandling af sygdom eller legemsskade hos et andet menneske  

 efter reglerne i stk. 2-4.
Stk. 2.  Indgrebet må foretages, såfremt afdøde efter  

 sit fyldte 18. år skriftligt har truffet bestemmelse herom.
Det samme gælder,  

 hvis personen mundtligt har udtalt sig for et sådant indgreb.
 Stk. 3.  Udenfor de i stk. 2 nævnte tilfælde må  

 indgrebet kun foretages, såfremt der ikke foreligger nogen tilkendegivelse  

 fra afdøde imod indgrebet, og afdødes nærmeste giver samtykke til indgrebet.  

 Efterlader afdøde sig ingen nærmeste, må indgrebet ikke foretages.
Stk. 4.  Er afdøde under 18 år, må indgrebet kun  

 foretages, såfremt forældremyndighedens indehaver har givet samtykke til  

 indgrebet.« 2. Formålet med vejledningen Vejledningens formål er at gøre opmærksom på de forpligtelser, der  

 påhviler lægerne i forbindelse med, at der skal foreligge samtykke til  

 transplantation (organgivning) fra afdøde personer, enten fra afdøde selv  

 eller fra afdødes nærmeste i tilfælde af manglende tilkendegivelse fra  

 afdøde.
3. Fremgangsmåden vedr. samtykke I det følgende beskrives den fremgangsmåde vedr. konstatering af samtykke  

 til organgivning, der skal følges, når døden er konstateret, eller er nært  

 forestående, og der er taget stilling til, at transplantation vil være  

 aktuel.
3.1 Tilkendegivelse fra afdøde 3.1.1 Donorregisteret på Rigshospitalet Som et tilbud til borgerne, er der på Rigshospitalet oprettet et centralt  

 donorregister, hvor den enkelte borger har mulighed for skriftligt at  

 tilkendegive sin beslutning vedr. organgivning i forbindelse med  

 transplantation.
 En tilmelding til registeret kan bestå i:
 Tilmeldingen skal være afgivet efter personens fyldte 18. år.
 I alle tilfælde, hvor der bliver spørgsmål om transplantation, skal lægen  

 først undersøge, om der er registreret en tilkendegivelse vedr. organgivning  

 i donorregisteret.
3.1.2 Donorkort Donorkort er en skriftlig tilkendegivelse, som kan benyttes til at give  

 samtykke til eller nedlægge forbud mod at bruge organer til transplantation.
Donorkort er beregnet til at bære på sig.
Det kan benyttes i stedet for en  

 registrering eller som et supplement til denne.
 Tilkendegivelsen på donorkortet kan bestå i:
 Tilkendegivelsen på donorkortet skal være afgivet efter personens fyldte  

 18. år.
 Foreligger der ikke tilmelding til donorregisteret på Rigshospitalet, skal  

 det herefter undersøges om afdøde er i besiddelse af et donorkort.
3.1.3 Anden skriftlig tilkendegivelse Såfremt afdøde ikke har tilkendegivet sin beslutning vedr. organgivning i  

 forbindelse med transplantation ved tilmelding til donorregisteret eller ved  

 donorkort, skal det undersøges om afdøde efter sit fyldte 18. år ved anden  

 skriftlig tilkendegivelse har givet samtykke til eller nedlagt forbud mod at  

 organer kan benyttes i forbindelse med transplantation.
3.1.4 Tilkendegivelse iøvrigt fra afdøde Foreligger der ikke en skriftlig tilkendegivelse fra afdøde vedr. forbud  

 mod eller samtykke til, at organer kan benyttes i forbindelse med  

 transplantation, skal det undersøges, om personen mundtligt har tilkendegivet  

 sin holdning til organgivning.
Det vil normalt være afdødes nærmeste, jf.  

 under punkt 3.2.1, der oplyser om en sådan tilkendegivelse.
3.2 Ingen tilkendegivelse fra afdøde 3.2.1 Samtykke fra afdødes nærmeste Foreligger der ikke skriftlig eller mundtlig tilkendegivelse fra afdøde  

 vedr. forbud mod eller samtykke til at organer kan benyttes i forbindelse med  

 transplantation, eller der iøvrigt må antages at være tvivl om afdødes vilje,  

 må transplantation kun foretages, såfremt afdødes nærmeste giver samtykke til  

 indgrebet.
Ved afdødes nærmeste forstås først og fremmest afdødes samlevende  

 ægtefælle eller samlever, slægtninge i lige linie og, alt efter de konkrete  

 forhold, søskende.
Adoptivbørn vil som regel og plejebørn jævnligt være  

 omfattet af reglen.
Efter omstændighederne, navnlig hvor afdøde ikke har  

 efterladt sig ægtefælle, samlever eller børn, vil slægtninge, som afdøde var  

 nært knyttet til, eller nært besvogret med, være at anse som afdødes  

 nærmeste.
 Det er tilstrækkeligt, at der er givet samtykke fra en af de personer, der  

 i det konkrete tilfælde må henregnes til afdødes nærmeste.
 Det skal dog understreges, at der ikke foreligger samtykke til  

 organgivning i forbindelse med transplantation, såfremt blot en af de  

 personer, der hører til kredsen af afdødes nærmeste, udtaler sig imod  

 indgrebet eller tilbagekalder sit samtykke, inden indgrebet er foretaget.
 Et samtykke fra den eller de nærmeste til organgivning i forbindelse med  

 transplantation skal foreligge som en udtrykkelig tilkendegivelse om, at man  

 giver tilladelse til indgrebet.
Et samtykke fra afdødes nærmeste til transplantation skal baseres på  

 information fra en læge om, 3.2.2 Ingen nærmeste Efterlader afdøde sig ingen nærmeste, må transplantationsindgreb ikke  

 foretages.
3.3 Afdøde under 18 år Er afdøde under 18 år, må transplantationsindgreb kun foretages, såfremt  

 forældremyndighedens indehaver har givet udtrykkeligt samtykke til indgrebet.
3.4 Journalføring Der skal i hvert enkelt tilfælde i patientjournalen føres nøjagtige  

 optegnelser over, hvem der har givet samtykke til organgivning og i hvilken  

 form, ligesom der skal føres nøjagtige optegnelser vedr. informationsforløbet  

 af de nærmeste.
 Det skal af patientjournalen tillige fremgå, hvilken læge, der har  

 indhentet samtykke fra afdødes nærmeste.
3.5 Ansvar Ansvaret for, at betingelserne i lovens § 14 er opfyldt, påhviler den  

 læge, der er ansvarlig for transplantationsindgrebet.
