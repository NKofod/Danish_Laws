Fremsat den 20. oktober 2004 af  

 Keld Albrechtsen (EL), Line Barfod (EL), Pia Boisen (EL)  

 og  

 Pernille Rosenkrantz‑Theil (EL) Forslag til folketingsbeslutning om kommunal anvisningsret i privat udlejningsbyggeri Folketinget opfordrer regeringen til inden den 1. maj 2005 at  

 fremsætte lovforslag, der giver kommunerne ret til at anvise boliger i privat  

 udlejningsbyggeri i lighed med de bestemmelser, der gælder for den almene  

 sektor i henhold til lov om almene boliger  

 samt støttede private andelsboliger m.v.
Bemærkninger til forslaget Beslutningsforslaget er en uændret genfremsættelse af beslutningsforslag  

 nr.
B 132 fra folketingsåret 2003-04. Se Folketingets Forhandlinger side  

 11381  

 og tillæg A side 6298 og 6299.
Regeringens boligpolitik afhjælper ikke boligmanglen.  

 Ventelisterne vokser, og de initiativer, der skulle medføre øget byggeri,  

 virker i bedste fald meget trægt.
Regeringen har holdt kommunerne i en  

 økonomisk skruestik, så det almene nybyggeri ikke har nået de forventede  

 højder.
Mange steder har kommunerne set sig nødsaget til at stoppe byggeriet  

 af  

 boliger og hermed overladt initiativet til private udlejere.
Når der ikke er  

 kommunal anvisningsret til den private sektor, kan kommunerne ikke opfylde  

 deres boligsociale forpligtelser.
Samtidig har regeringen nu proklameret en øget indsats mod  

 ghettodannelserne i de almene boligafdelinger.
Der skal sættes en øvre grænse  

 for, hvor mange beboere af anden etnisk herkomst der må bo i hver opgang.
Hvor skal disse mennesker flytte hen? Hvordan bliver ensidigt sammensatte  

 beboerkoncentrationer brudt op? Hvordan får man en varieret  

 beboersammensætning? Et af svarene på disse spørgsmål må være, at der mangler boliger  

 til at kunne modsvare det ønskede flyttemønster.
Regeringen opfordres på den baggrund til inden den 1. maj 2005  

 at fremsætte lovforslag, der giver kommunerne anvisningsret til lejligheder i  

 privat udlejningsbyggeri efter samme retningslinjer, som er gældende for  

 almene  

 boliger.
Dvs. at kommunerne skal have anvisningsret til hver fjerde lejlighed  

 i  

 den private udlejningssektor.
Der henvises til § 59 i lovbekendtgørelse nr.  

 626  

 af 30. juni 2003 om almene boliger samt støttede private andelsboliger m.v.
Skriftlig fremsættelse Keld Albrechtsen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kommunal anvisningsret i privat udlejningsbyggeri.
(Beslutningsforslag nr.
B 24 ).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
