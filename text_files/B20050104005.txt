Bekendtgørelse om forbud  

 mod indførsel af levende fugle fra tredjelande, der ledsager deres ejere  

1) I medfør af  

 § 30, stk. 1, § 37, § 67 og § 70, stk. 3,  

 i  

 lov nr. 432 af 9. juni 2004 om hold af dyr fastsættes:
Kapitel 1 Område og definitioner § 1.  

  

 Bekendtgørelsen omfatter indførsel til Danmark samt indførsel via Danmark  

 til andre lande af levende fugle, der ledsager deres ejere.
 Stk. 2.  

  

 Ved tredjelande  

 forstås lande uden for EU, bortset fra Andorra, Færøerne, Grønland, Island,  

 Liechtenstein, Norge, San Marino og Schweiz.
Kapitel 2 Indførsel fra tredjelande § 2.  

  

 Det er forbudt i forbindelse med indrejse at indføre flere end 4 levende  

 fugle, der har oprindelse i tredjelande og holdes som selskabsdyr.
 Stk. 2.  

  

 Der kan i forbindelse  

 med indrejse indføres op til 4 levende fugle, der har oprindelse i  

 tredjelande,  

 som er medlem af OIE, og holdes som selskabsdyr af den rejsende, hvis en af  

 de  

 betingelser der er nævnt i nr. 1-4 er opfyldt:
 1)  

 	  

 Fuglene  

 har været holdt i 30 dages isolation forud for eksporten på  

 afsendelsesstedet i et tredjeland, der er opført i beslutning 79/542/EØF.
 2)  

 	  

 Fuglene  

 anbringes i 30 dages karantæne efter import i bestemmelsesmedlemsstaten på  

 steder, som er godkendt i henhold til § 2, stk. 3-4, i bekendtgørelse om  

 indførsel af fugle, bortset fra fjerkræ.
 3)  

 	  

 Fuglene  

 er blevet vaccineret og mindst én gang revaccineret mod aviær influenza  

 (H5-vaccine) inde for de sidste 6 måneder og senest 60 dage før afsendelsen.
 4)  

 	  

 Fuglene  

 har været holdt i isolation i mindst 10 dage forud for eksport og er  

 blevet testet negative for H5N1-antigen.
Stk. 3.  

  

 Embedsdyrlæge i  

 afsenderlandet skal certificere, at betingelserne for indførsel i denne  

 bekendtgørelse  

 er opfyldt på et certifikat.
Certifikatet skal følge den model, der er vist i  

 bilag II til beslutning 2005/759/EF.
 Stk. 4.  

  

 Veterinærcertifikatet skal  

 suppleres med følgende:
1)  

 	  

 e  

 n erklæring fra ejeren i overensstemmelse med bilag III til beslutning  

 2005/759/EF, og 2)  

 	  

 følgende angivelse:  

 »Fugle holdt som selskabsdyr, jf. artikel 2 i beslutning  

 2005/759/EF«.
 § 3.  

  

 Fugle, der ankommer direkte fra tredjelande, skal føres ind i Danmark på  

 steder, hvor der er oprettet et grænsekontrolsted, godkendt til kontrol af  

 levende dyr, hvor grænsedyrlægen underkaster fuglene dokument- og  

 identitetskontrol.
 Stk. 2.  

  

 Fugle, der ikke  

 opfylder gældende bestemmelser eller ikke består veterinærkontrol skal  

 returneres,  

 sættes i karantæne eller aflives efter reglerne i art. 14, stk. 3, i  

 forordning  

 (EF) nr. 998/2003.
Kapitel 3 Straffe- og ikrafttrædelsesbestemmelser § 4.  

  

 Med bøde straffes den der overtræder §§ 2-3.
 § 5.  

  

 Bekendtgørelsen træder i kraft den 1. november 2005.
Fødevarestyrelsen, den 31. oktober  

 2005 Preben Willeberg /Kirsten Falkum 1)  

 Bekendtgørelsen indeholder bestemmelser, der gennemfører Kommissionens  

 beslutning 2005/759/EF af 27. oktober 2005 om visse  

 beskyttelsesforanstaltninger  

 i forbindelse med højpatogen aviær influenza i bestemte tredjelande og  

 transport fra tredjelande af fugle, der ledsager deres ejere.
