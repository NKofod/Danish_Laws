Hermed bekendtgøres lov om bygnings- og boligregistrering,  

 jf. lov nr. 243 af 12. maj 1976, med de ændringer, der følger af lov nr. 138  

 af 13. april 1983, lov nr. 841 af 18. december 1987 og lov nr. 750 af 7.  

 december 1988 § 1.  Hver kommune fører et register med oplysninger  

 om bygnings- og boligforhold.
Registret etableres og føres efter regler, der  

 fastsættes af boligministeren således, at det kan give grundlag for en  

 landsdækkende bygnings- og boligregistrering.
 Stk. 2.  Udgifterne til registrets oprettelse og drift  

 afholdes af kommunen.
 § 2.  I bygnings- og boligregistret skal registreres  

 oplysninger om:
 Stk. 2.  Boligministeren fastsætter regler for  

 registrets oprettelse og kan herunder nærmere fastsætte regler om  

 registrering af sådanne oplysninger om bygnings- og boligforhold, som har  

 betydning for varetagelsen af opgaver, der påhviler offentlige myndigheder.
 Stk. 3.  I registret gennemføres en entydig betegnelse  

 af alle enheder (beliggenhedsbetegnelse).
 § 3.  Det påhviler kommunalbestyrelsen at sikre den  

 fornødnne entydighed i registreringen.
 Stk. 2.  Betegnelsen af de enkelte bolig- og  

 erhvervsenheder i bygninger med flere enheder foretages af ejeren efter  

 regler fastsat af boligministeren.
 § 4.  Offentlige myndigheder samt ejere af  

 registrerede enheder skal efter regler, der fastsættes af boligministeren,  

 meddele oplysninger til brug for registrets oprettelse og drift.
 § 5.  På begæring af offentlige myndigheder skal der  

 fra registret medddeles sådanne oplysninger, som har betydning for en sags  

 afgørelse eller for myndighedens virksomhed.
 § 5 a.  På begæring har ejeren af registrerede  

 ejendomme ret til at gøre sig bekendt med de registrerede aktuelle  

 oplysninger vedrørende ejendommen.
 Stk. 2.  På begæring har lejere af en registreret bolig-  

 eller erhvervsenhed ret til at gøre sig bekendt med de registrerede aktuelle  

 oplysninger vedrørende enheden samt den bygning, hvori enheden er beliggende.
 § 6.  Boligministeren fastsætter regler om, i hvilket  

 omfang oplysninger om bygnings- og boligforhold skal meddeles til offentlige  

 myndigheder og koncessionerede selskaber samt andre virksomheder, der udfører  

 opgaver inden for forsyningsområdet såsom kraft, varme, vand, samt  

 virksomheder, der har påtaget sig fjernelse af affald og lignende.
 Stk. 2.  Boligministeren kan fastsætte regler om adgang  

 til at videregive oplysninger modtaget efter stk. 1 til private virksomheder,  

 der i henhold til lov eller aftale medvirker ved løsning af myndigheders  

 opgaver.
Stk. 3.  Boligministeren kan fastsætte regler om, i  

 hvilket omfang og på hvilken måde oplysninger fra bygnings- og  

 boligregistreringen kan meddeles personer eller virksomheder, som i medfør af  

 autorisation, lovgivning eller på baggrund af en aftale med ejendommens ejer  

 udfører arbejdsopgaver i forbindelse med udstykning, bebyggelse, omsætning,  

 finansiering og forsikring m.v. af fast ejendom.
Det er en betingelse, at  

 samtykke fra ejendommens ejer foreligger.
 Stk. 4.  Boligministeren kan fastsætte regler om  

 opbevaring, tilintetgørelse og videregivelse af oplysninger efter stk. 3.
 Stk. 5.  Boligministeren fastsætter regler om vederlag  

 for registrets ydelser.
 § 7.  Det påhviler boligministeren at søge gennemført  

 sådanne regler eller foranstaltninger, at der i videst muligt omfang sker en  

 samordning og forenkling af registreringen af oplysninger vedrørende fast  

 ejendom og andre stedbestemte oplysninger.
 Stk. 2.  Boligministeren kan bemyndige en styrelse under  

 ministeriet til at udøve de beføjelser, der er nævnt i stk. 1.
§ 8.  Medmindre højere straf er forskyldt efter den  

 øvrige lovgivning, straffes med bøde den, der forsætligt eller ved grov  

 uagtsomhed Stk. 2.  I de forskrifter, der udstedes i henhold til  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 9.  I sager om overtrædelse af §§ 3-4 samt  

 overtrædelser af forskrifter, udstedt i henhold til loven, kan kommunen  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde, dog højst 2.000 kr.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
 § 10.  Loven træder i kraft ved bekendtgørelsen i  

 Lovtidende.
 § 11.  Loven gælder ikke for Færøerne.
 Stk. 2.  Loven gælder ikke for Grønland, men kan ved  

 kgl. anordning sættes i kraft med de afvigelser, som de særlige grønlandske  

 forhold tilsiger.
