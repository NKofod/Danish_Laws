Eneaktionærs renteændring af fordring på eget selskab  

 sidestillet med indfrielse af fordringen Maskeret udbytte Fikserede renter Maskeret udbytte Reference : LL § 16 A, LV 1994 S.F.1.4 En eneaktionær A påtænkte en renteændring på  

 en fordring på eget selskab, således at den 4 pct. lavere  

 mindsterente på fordringens erhvervelsestidspunkt skulle benyttes.  

 Ligningsrådet fandt, at renteændringen først kan  

 tillægges skattemæssig virkning fra tidspunktet, hvor der  

 indgås endelig og bindende aftale om renteændringen.  

 Ligningsrådet fandt endvidere, at den påtænkte  

 renteænring måtte sidestilles med indfrielse af den bestående fordring.
Såfremt værdien af den nye fordring måtte overstige  

 anskaffelsessummen af den indfriede fordring, skal differencen beskattes som  

 maskeret udlodning, og er værdien lavere, vil A's tab blive anset for  

 et ikke fradragsberettiget tilskud til selskabet.
Såfremt fordringen  

 ikke stiftes med en rentefod svarende til markedsrenten, vil A løbende  

 blive beskattet af en fikseret renteindtægt, eller der kan ske  

 beskatning efter reglerne om maskeret udbytte.
 Ligningsrådet blev anmodet om at besvare følgende  

 spørgsmål:
Kan aktionæren A uden skattemæssige konsekvenser nu eller  

 senere aftale med sit helejede selskab, at den pålydende rente på  

 en fordring (ansvarlig indskudskapital), der er erhvervet i 1994 af A  

 reduceres fra 9 pct. p.a. til den på erhvervelsestidspunktet  

 gældende mindsterente, nemlig 5 pct. p.a.? Sagens omstændigheder var følgende:
 Indtjeningen i et selskab var i en længere periode dårlig.  

 Selskabets bankforbindelse indvilligede derfor i at deltage i en  

 omkostningssanering, hvorved selskabet blev tilført uforrentet,  

 ansvarlig lånekapital på 2,5 mio. kr.
Banken indvilligede samtidig i at reducere renteberegningen på  

 selskabets banklån ganske betragte ligt.
Rentereduktionen indebar en  

 årlig rentebesparelse på kr. 698.000. A, der tidligere havde  

 drevet virksomheden, men som på dette tidspunkt udlejede en  

 fabriksejendom til selskabet, bidrog til omkostningssaneringen ved at  

 opkræve en reduceret husleje.
 Da disse foranstaltninger ikke var tilstrækkelige til at sikre  

 produktionen i selskabet, overtog A aktiekapitalen på nominelt 300.000  

 kr. til kurs 7. A opkøbte endvidere ansvarlige indskudsbeviser dels  

 fra banken, dels fra tidligere og nuværende medarbejderne med et samlet  

 pålydende på 11,4 mio. kr., heraf beviser på nom. 8,9 mio.  

 kr. fra medarbejderne ligeledes til kurs 7.
Medarbejdernes indskudsbeviser blev tegnet i perioder i 1988-91, hvor  

 mindsterenten var fastsat til 9 pct. p.a., og har derfor en pålydende  

 rente på 9 pct. p.a.
Egenkapitalen i selskabet var negativ med 12 mio.  

 kr.
 På grund af selskabets fortsat vanskelige situation samt under  

 hensyn til det på tidspunktet for A's overtagelse af indskudsbeviserne  

 noget lavere renteniveau, påtænktes renten reduceret fra 9 pct.  

 p.a. til 5 pct. p.a.
 Ligningsrådets svar:
 Ligningsrådet lægger til grund:
 Ligningsrådet finder, at renteændringen ikke kan  

 tillægges tilbagevirkende kraft i skattemæssig henseende.  

 Renteændringen kan således først tillægges  

 skattemæssig virkning fra det tidspunkt, hvor der indgås endelig  

 og bindende aftale herom.
 Ligningsrådet finder, at en renteændring på 4 pct.  

 på A's tilgodehavende i selskabet indebærer en så  

 væsentlig ændring i vilkårene for den bestående og af  

 A erhvervede fordring, at denne må anses for indfriet, jf. herved bl.a.  

 det i kursgevinstcirkulærets pkt. 162 om væsentlige  

 vilkårsændringer anførte.
 9 pct.'s-fordringen må anses for indfriet mod vederlæggelse  

 med 5 pct.'s-fordringen.
 Indfrielsen af A's fordring på hans eget selskab, skal under  

 hensyntagen til sagens omstændigheder efter Ligningsrådets  

 opfattelse bedømmes efter reglerne i ligningslovens § 16 A (maskeret  

 udbytte).
Såfremt værdien af 5 pct.'s-fordringen på datoen for den  

 endelige aftale om udstedelse af 5 pct.'s-fordringen og indfrielse af 9  

 pct.'s-fordringen overstiger A's anskaffelsessum på 9  

 pct.'s-fordringen, skal differencen beskattes som maskeret udlodning, jf.  

 ligningslovens § 16 A.
Hvis omvendt værdien af 5 pct.'s-fordringen  

 på det nævnte tidspunkt er mindre end anskaffelsessummen på  

 9 pct.'s-fordringen, må A's tab anses for et ikke fradragsberettiget  

 tilskud til selskabet.
Såfremt A's tilgodehavende i selskabet stiftes med en rentefod under  

 markedsrenten, vil A løbende blive beskattet af en fikseret  

 renteindtægt, hvis rentefriheden ikke kan anses for en sædvanlig  

 forretningsmæssig betingelse, der også kunne være  

 opnået mellem uafhængige parter.
Renten fastsættes i mangel  

 af særlige holdepunkter til diskontoen + 4 pct., jf.  

 Ligningsvejledningen, 1994, pkt.
S.F.1.4. (side 273).
Såfremt der på forretningsmæssige betingelser mellem  

 uafhængige parter er stiftet ansvarlige indskud svarende til A's  

 fordring på selskabet, skal renteniveauet på A's fordring svare  

 til det renteniveau, der er aftalt mellem uafhængige parter.
Hvis der  

 således er aftalt en rente, der er mindre end den af A  

 påtænkte rentefod på 5 pct., vil merrenten i A's  

 favør blive beskattet løbende som maskeret udbytte, jf.  

 ligningslovens § 16 A.
Hvis der ikke foreligger særlige forhold, som kan begrunde en  

 konkret rentefod, skal der hos A ske fiksering af renten svarende til  

 diskontoen + 4 pct.. Opmærksomheden skal dog henledes på  

 muligheden for, hvis selskabet er åbenbart insolvent, at undlade aktuel  

 beskatning af den fikserede rente under henvisning til, at der kan anses at  

 være ydet henstand med rentebetalingen, jf.
TS-NYT 1993.14.678  

 refereret i ligningsvejledningen 1994, pkt.
S.F.1.4, side 274. Først  

 når selskabet måtte blive i stand til at betale den fulde  

 pålydende rente, og undlader dette - vil der blive fikseret renter hos  

 A.
Renterne påløber også i henstandsperioden.
