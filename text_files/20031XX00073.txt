Skriftlig fremsættelse (13. november 2003) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
Forslag til lov om  

 ændring af lov om leje, lov om leje af almene boliger, lov om midlertidig  

 regulering af boligforholdene m.fl. love (Behandling af husordenssager ved  

 huslejenævn og beboerklagenævn, betaling for adgang til elektroniske  

 kommunikationstjenester, begrænsning af adgangen til at opkræve større  

 huslejestigninger og til opsigelse ved ombygning) (Lovforslag nr.
L 78).
 Lovforslaget indeholder 4 delelementer:
 1.  

 	  

    

 Udskillelse af  

 lejeres betaling for teletjenester (internetadgang m.v.) fra huslejen.
 2.  

 	  

    

 Behandling af  

 husordenssager ved huslejenævnene.
 3.  

 	  

    

 Regler som modvirker  

 pludselige huslejespring i eksisterende lejeforhold.
 4.  

 	  

    

 Ændring af adgangen  

 til at opsige lejere i forbindelse med forbedringer.
Ad 1. Udskillelse af lejeres betaling  

 for internetadgang m.v. fra huslejen Det foreslås at udvide de gældende regler om lejeres betaling  

 for fællesantenne til også at omfatte lejeres betaling for fælles tilslutning  

 til bredbånd og lignende netværk.
Herefter vil denne betaling ikke længere  

 indgå i den boligstøtteberettigede boligudgift.
Ad 2. Behandling af husordenssager ved huslejenævnene Det foreslås, at der for det private udlejningsbyggeri indføres  

 en ordning, hvorefter der på en hurtigere måde end ved domstolene kan gøres  

 noget i tilfælde, hvor lejere ikke overholder almindelige husordensregler.  

 Forslaget er i overensstemmelse med det forslag, som et udvalg under  

 Socialministeriet  

 med deltagelse af Justitsministeriet, Dommerforeningen, Advokatrådet og  

 Huslejenævnsforeningen har fremsat i en foreløbig redegørelse.
Det foreslås samtidig at ændre i den gældende almene ordning, så  

 reglerne for det private og det almene udlejningsbyggeri i det væsentligste  

 bliver identiske.
Dette indebærer, at nævnene ikke kan ophæve den indklagede  

 lejers lejeforhold.
 Ad 3. Regler som modvirker pludselige  

 huslejespring i eksisterende lejeforhold.
 Ændringsforslagene har baggrund i den presseomtale, som foregik  

 henover sommeren, om lejere, der ikke har råd til at blive boende i  

 lejligheden  

 på grund af pludselige store huslejespring.
 Det foreslås at indføre en begrænsning på størrelsen af  

 lejeforhøjelser i denne type ejendomme således, at udlejeren skal tilbyde  

 lejerne en passende erstatningsbolig i tilfælde, hvis udlejerens vil kræve en  

 lejeforhøjelse, der tilsammen med øvrige omkostningsbestemte lejeforhøjelser  

 de  

 seneste 3 år overstiger 152 kr. pr. m² på årsbasis (basis 2003).
 Det foreslås endvidere at indføre en oplysningspligt om den  

 særlige lejefastsættelse i disse lejemål, således at lejeren er bekendt med,  

 om  

 lejen svarer til det, der maksimalt vil kunne opkæves.
Ad 4. Ændring af adgangen til at  

 opsige lejere i forbindelse med forbedringer I lyset af de presseomtalte sager om opsigelse af lejere i  

 forbindelse med udlejeres gennemførelse af omfattende forbedringsarbejder  

 foreslås det at ophæve den gældende generelle adgang til med 3 måneders  

 varsel  

 at opsige lejeforhold i sådanne tilfælde.
Baggrunden for forslaget er især, at det må lægges til grund, at  

 ordningen i praksis kun anvendes i meget begrænset omfang.
Hertil kommer, at  

 forslaget løser det centrale boligsociale problem, idet lejeren ikke tvinges  

 til at fraflytte boligen uden at få tilbudt en erstatningsbolig.
 Lovforslaget skønnes at resultere i offentlige mindreudgifter på  

 2,8 mio. kr. i 2004 fordelt med 0,9 mio. kr. til kommunerne og 1,9 mio. kr.  

 til  

 staten via reduceret individuel boligstøtte, som følge af det under ad 1  

 foreslåede.
 Det foreslås, at lovændringen træder i kraft 1. januar 2004, dog  

 således, at ændringerne vedrørende begrænsning af adgangen til at opkræve  

 større huslejestigninger og til opsigelse i forbindelse med ombygning får  

 virkning fra lovforslagets fremsættelse.
 Med disse bemærkninger skal jeg indstille lovforslaget til  

 Folketingets velvillige behandling.
