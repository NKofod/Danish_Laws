Fremsat den 21. januar 2004 af  

 statsministeren (Anders Fogh Rasmussen) Forslag til Lov om ændring af lov om årpenge for  

  

 kronprins Frederik (Ændring af ydelsens grundbeløb i anledning af kronprins  

 Frederiks indgåelse af ægteskab) § 1 I lov nr. 135 af 19. marts 1986 om årpenge for  

 kronprins Frederik, som ændret ved § 2 i lov nr. 491 af 7. juni 2001,  

 foretages følgende ændringer:
1.  

  

 I  

  

 § 2, stk. 1,  

  

 ændres »3.706.000 kr.«  

 til: »12.775.000 kr.« 2.  

  

 Efter  

  

 § 3  

  

 indsættes:
 »  

 § 4.  

  

 Skulle  

 ægteskabet mellem kronprins Frederik og kronprinsesse Mary blive opløst ved  

 kronprins Frederiks død, tillægges der kronprinsesse Mary en standsmæssig  

 bolig  

 og årpenge med et årligt grundbeløb, der udgør 6.387.500 kr.
 Stk. 2.  

  

 Årpengebeløbet i henhold til stk. 1 reguleres og udbetales i  

 overensstemmelse  

 med reglerne i § 2, stk. 2-3.
 Stk. 3.  

  

 Der ydes  

 refusion af udgifter til ikke-fradragsberettiget købsmoms i overensstemmelse  

 med reglerne i § 2, stk. 4.
§ 5.  

  

 Så  

 længe kronprinsesse Mary oppebærer årpenge, kan hun ikke nyde særligt  

 vederlag  

 for statstjeneste.« § 2 Loven træder i kraft på det tidspunkt, hvor ægteskabet  

 indgås.
Bemærkninger til lovforslaget Almindelige bemærkninger Kronprins Frederik fik i statsrådet den 8. oktober 2003  

 dronning Margrethe den Andens samtykke til at indgå ægteskab med Mary  

 Elisabeth  

 Donaldson.
Vielsen vil finde sted fredag den 14. maj 2004.
I anledning af kronprinsens indgåelse af ægteskab, og i  

 lighed med hidtidig praksis, foreslås den ved lov nr. 135 af 19. marts 1986,  

 som ændret ved § 2 i lov nr. 491 af 7. juni 2001, fastsatte årpenge for  

 kronprinsen forhøjet.
Forhøjelsen skal ses i lyset af de øgede udgifter og  

 repræsentative forpligtelser, som kronprinsen må forudses at få efter  

 indgåelse  

 af ægteskabet.
Endvidere er det hensigten, at Frederik den VIIIs Palæ  

 på  

 Amalienborg efter den nødvendige istandsættelse stilles til rådighed for  

 tronfølgerparret.
Den foreslåede forhøjelse af årpengebeløbet skal dække de  

 udgifter, som kronprinsen vil få som følge af indgåelsen af ægteskabet.
 Endvidere foreslås i lighed med hidtidig praksis, at der  

 tillægges den kommende kronprinsesse en standsmæssig bolig og årpenge, hvis  

 ægteskabet mellem kronprinsen og kronprinsessen bliver opløst ved  

 kronprinsens  

 død.
* * * 1. Efter grundlovens § 11 kan der for medlemmer af det  

 kongelige hus bestemmes årpenge ved lov.
Efter fast statsretlig praksis ydes  

 der årpenge til tronfølgeren fra 18 års dagen.
Folketinget har med lov nr.  

 135  

 af 19. marts 1986, som ændret ved § 2 i lov nr. 491 af 7. juni 2001,  

 fortsat denne praksis for kronprins Frederik.
I loven er grundbeløbet for  

 årpenge fastsat til 3.706.000 kr.
Grundbeløbet reguleres ligesom statens  

 ydelse  

 til civillisten pr. 1. april og 1. oktober i takt med udviklingen i Danmarks  

 Statistiks lønindeks for statsansatte.
Rammerne for de beløb, der hvert år  

 afsættes til kronprinsen, fremgår af anmærkningerne til finanslovens  

 § 2.  

 Medlemmer af det kongelige hus.
I anledning af kronprinsens indgåelse af ægteskab foreslås  

 den ved lov nr. 135 af 19. marts 1986, som ændret ved § 2 i lov nr. 491  

 af  

 7. juni 2001, fastsatte årpenge for kronprinsen forhøjet, således at  

 grundbeløbet udgør 12.775.000 kr.
Det beløb, der efter forslaget vil tilkomme  

 kronprinsen, udgør 14.398.401,16 kr. i aktuelt helårsniveau (1. oktober  

 2003).
 I årpengebeløbet er indregnet en ydelse til den kommende  

 kronprinsesse, fastsat på tilsvarende måde som den ydelse, der er tillagt  

 prins  

 Henrik, dvs. på 10 pct. af det aktuelle årpengebeløb.
2. Det foreslås også, at der tillægges kronprinsessen  

 årpenge samt en standsmæssig bolig i tilfælde af ægteskabets opløsning ved  

 kronprinsens død.
Grundbeløbet fastsættes til 6.387.500 kr. svarende til  

 halvdelen af kronprinsens grundbeløb.
Beløbet vil blive reguleret pr. 1.  

 april  

 og 1. oktober i takt med udviklingen i Danmarks Statistiks lønindeks for  

 statsansatte.
Folketingets behandling af den gældende årpengelov Lov nr. 135 af 19. marts 1986 (Folketingstidende 1985-1986,  

 FF. sp. 5472, 5838, 7697 og 8073, tillæg A sp. 3423, tillæg B sp. 639, tillæg  

 C  

 sp. 311) er ændret ved § 2 i lov nr. 491 af 7. juni 2001  

 (Folketingstidende 2000-2001, FF. sp. 6483, 7454, 9022 og 9252, tillæg A sp.  

 6978 og 6995, tillæg B sp. 1556 og 1896, tillæg C sp. 1089).
Økonomiske og administrative konsekvenser Den foreslåede forhøjelse af kronprinsens årpenge indebærer  

 en merudgift for staten svarende til den opregnede forskel mellem det  

 nuværende  

 grundbeløb på 3.706.000 kr. og det foreslåede grundbeløb på 12.775.000 kr.
Den nuværende årlige ydelse udgør 4.176.945,18 kr. i  

 aktuelt niveau (1. oktober 2003). Med det ny grundbeløb vil helårsvirkningen  

 i  

 aktuelt niveau være 14.398.401,16 kr.
Det svarer til en årlig merudgift på  

 10.221.455,98 kr. fra 2005.
Merudgiften i 2004 vil være 6.457.102,55 kr. i aktuelt  

 niveau.
Frem til den 13. maj 2004 vil kronprinsen oppebære den nuværende  

 årpenge svarende til et samlet beløb på 1.538.283,59 kr.
Fra ægteskabets  

 indgåelse den 14. maj 2004 vil årpenge blive ydet efter det ny grundbeløb  

 svarende til 9.095.764,14 kr. for den resterende del af 2004. Det samlede  

 årpengebeløb i 2004 vil derfor være 10.634.047,73 kr. i aktuelt niveau.
 Merudgiften i 2004 vil blive optaget på forslag til lov om  

 tillægsbevilling for 2004 under § 2. Medlemmer af det kongelige hus,  

 mens  

 det ny årpengebeløb i 2005 vil blive indarbejdet under samme paragraf på  

 forslag til finanslov for 2005.
I årpengebeløbet er indregnet en årlig ydelse til den  

 kommende kronprinsesse svarende til 10 pct. af årpengebeløbet.
Beløbet vil  

 fremgå af anmærkningerne til § 2. Medlemmer af det kongelige hus på de  

 årlige finanslove.
 I tilfælde af ægteskabets opløsning ved kronprinsens død  

 bortfalder kronprinsens årpenge, og foruden en standsmæssig bolig vil der  

 blive  

 ydet årpenge til den kommende kronprinsesse med et grundbeløb på 6.387.500  

 kr.  

 I aktuelt niveau vil beløbet udgøre 7.199.200,58 kr.
Øvrige konsekvenser Lovforslaget har ingen erhvervsmæssige eller miljømæssige  

 konsekvenser og indeholder ingen EU-retlige aspekter.
Der er ligeledes  

 hverken  

 administrative eller økonomiske konsekvenser for borgerne.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen 6,5 mill.kr. i 2004 10,2 mill.kr. fra 2005 Administrative konsekvenser for stat, kommuner og  

 amtskommuner Ingen Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets enkelte bestemmelser Til § 1 Til nr. 1 Med bestemmelsen forhøjes det nuværende grundbeløb fra  

 3.706.000 kr. til 12.775.000 kr.
Det ny grundbeløb danner grundlag for den  

 fremtidige regulering af årpengebeløbet.
 Det foreslåede grundbeløb svarer til 25 pct. af civillistens  

 grundbeløb på 51.100.000 kr. (opgjort eksklusiv ydelsen til prinsesse  

 Benedikte  

 på 0,8 mill.kr.). Til sammenligning udgjorde den nuværende regents årpenge 20  

 pct. af civillistens grundbeløb ved indgåelsen af ægteskabet med prins Henrik  

 i  

 1967.
 Forhøjelsen af grundbeløbet er fastsat efter drøftelser med  

 kongehuset.
 Ved fastlæggelsen af grundbeløbet er der, som tilfældet var  

 det i 1967, foretaget et konkret skøn over de udgifter, som tronfølgerparret  

 må  

 forudses at få efter indgåelse af ægteskabet.
Ved beregningen af grundbeløbet er det lagt til grund, at  

 tronfølgerparret må forudses at få betydeligt flere repræsentative  

 forpligtelser og udadvendte aktiviteter, end det nuværende regentpar havde i  

 perioden 1967 - 1972, herunder øget rejseaktivitet.
Disse aktiviteter stiller  

 krav om øget personale, bl.a. til sekretærbistand.
Endvidere er det hensigten, at Frederik den VIIIs Palæ på  

 Amalienborg efter den nødvendige istandsættelse stilles til rådighed for  

 tronfølgerparret.
Der er tale om en større bolig end den, der blev stillet  

 til  

 rådighed for det nuværende regentpar i 1967. Som følge heraf vil der ske en  

 udvidelse af kronprinsens hofstab, og der vil være flere udgifter knyttet til  

 husførelsen.
 Endelig er der gennemført generelle arbejdstidsnedsættelser  

 samt forøgelser af antallet af ferie- og fridage siden 1967.
 Ovenstående fører samlet til, at det er nødvendigt at  

 budgettere med såvel flere lønudgifter på grund af en større hofstab som  

 flere  

 driftsudgifter, end tilfældet var ved fastsættelsen af det daværende  

 tronfølgerpars årpenge i 1967.
Ved fastsættelsen af ydelsen er det forudsat, at  

 tronfølgerparret bliver i stand til fuldt ud at udrede alle udgifter i  

 forbindelse med varetagelsen af de opgaver, der påhviler parret i  

 tronfølgerperioden, som må forventes at strække sig over en længere årrække.  

 Ydelsen skal, udover tronfølgerparrets underhold, dække rejser,  

 repræsentation,  

 drift og indvendig vedligeholdelse af de boliger, der bliver stillet til  

 rådighed for tronfølgerparret, samt aflønning mv. af det personale, der er  

 nødvendigt til varetagelse af disse opgaver.
Det gælder også eventuelle  

 udgifter ved pensionering af tjenestemænd og eventuelle udgifter til  

 rådighedsløn.
Til nr. 2 I overensstemmelse med hidtidig praksis fastslås i den nye  

 § 4, stk. 1, at der ved ophævelse af ægteskabet i tilfælde af  

 kronprinsens død tillægges den kommende kronprinsesse en standsmæssig bolig  

 samt årpenge svarende til halvdelen af det for kronprinsen fastsatte beløb.
 Stk. 2 fastslår, at årpenge til den kommende  

 kronprinsesse skal reguleres efter samme principper som kronprinsens årpenge,  

 dvs. hver den 1. april og 1. oktober i takt med udviklingen i Danmarks  

 Statistiks lønindeks for statsansatte.
 Med stk. 3 foreslås den nuværende ordning vedrørende  

 refusion af ikke-fradragsberettiget købsmoms også at gælde for den kommende  

 kronprinsesse ved modtagelse af årpenge.
 Med den nye § 5, stk. 1 fastslås, at den kommende  

 kronprinsesse ved modtagelse af årpenge ikke kan nyde særligt vederlag for  

 statstjeneste.
Til § 2 Det foreslås, at loven træder i kraft ved ægteskabets  

 indgåelse, dvs. den 14. maj 2004. Bestemmelsen indebærer, at statens ydelse  

 til  

 kronprinsen fra den 14. maj 2004 og fremefter vil blive fastsat på grundlag  

 af  

 det nye grundbeløb reguleret svarende til udviklingen i Danmarks Statistiks  

 lønindeks for statsansatte.
Første gang beløbet skal reguleres, vil det ske  

 på  

 baggrund af perioden fra 4. kvartal 2000 til 4. kvartal 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 135 af 19. marts 1986 om årpenge for  

 kronprins Frederik, som ændret ved § 2 i lov nr. 491 af 7. juni 2001,  

 foretages følgende ændringer:
§ 1.  

  

 (Ophævet) § 2.  

  

 For kronprins Frederik fastsættes en årpenge med et årligt grundbeløb, der  

 udgør 3.706.000 kr.
1.  

  

 I  

 § 2, stk. 1,  

 ændres »3.706.000 kr.«  

 til: »12.775.000 kr.« Stk. 2.  

  

 Årpengebeløbet udgør grundbeløbet reguleret pr. 1. april og 1. oktober i takt  

 med udviklingen i Danmarks Statistiks lønindeks for statsansatte.  

 Reguleringen sker i forhold til lønindekset for 4. kvartal 2000. Reguleringen  

 pr. 1. april sker på baggrund af udviklingen i lønindekset til og med 4.  

 kvartal i året forud for reguleringen.
Reguleringen pr. 1. oktober sker på  

 baggrund af udviklingen i lønindekset til og med 2. kvartal i året for  

 reguleringen.
 Stk. 3.  

  

 Årpengebeløbet udbetales månedligt forud.
Stk. 4.  

  

 Der ydes  

 refusion af udgifter til ikke-fradragsberettiget købsmoms efter de regler,  

 der i øvrigt gælder for statsinstitutioner.
Refusionen er årligt begrænset  

 til en procentandel af årpengebeløbet svarende til den enhver tid gældende  

 momssats.
 2.  

  

 Efter  

 § 3  

 indsættes:
 »  

 § 4.  

  

 Skulle  

 ægteskabet mellem kronprins Frederik og kronprinsesse Mary blive opløst ved  

 kronprins Frederiks død, tillægges der kronprinsesse Mary en standsmæssig  

 bolig og årpenge med et årligt grundbeløb, der udgør 6.387.500 kr.
 Stk. 2.  

  

 Årpengebeløbet i henhold til stk. 1 reguleres og udbetales i  

 overensstemmelse med reglerne i § 2, stk. 2-3.
 Stk. 3.  

  

 Der ydes  

 refusion af udgifter til ikke-fradragsberettiget købsmoms i overensstemmelse  

 med reglerne i § 2, stk. 4.
