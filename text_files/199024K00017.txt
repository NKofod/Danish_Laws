Nr BTL 17 Betænkning over Forslag til lov om ændring af lov om Danmarks Erhvervsfond  

  

 Nr L 17 1990-91, 2. samling Afgivet af Erhvervsudvalget Afgivet: 19910314 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
Industriministeren har anmodet Erhvervsudvalget om i sin betænkning at  

 ville anføre, at hensættelsen for 1991 reduceres med 25 mio. kr. til 75 mio.  

 kr. i forhold til de i lovforslagets almindelige bemærkninger anførte 100  

 mio. kr.
Industriministeren har i den forbindelse henvist til følgende:
»I lovforslag nr.
L 17, forslag til lov om ændring af lov om Danmarks  

 Erhvervsfond, fremsat den 27. december 1990, er det i de almindelige  

 bemærkninger til lovforslaget bl.a. anført, at forslaget i hvert af  

 finansårene 1991-94 vil medføre en merudgift på 100 mio. kr. til  

 hensættelser, idet behovet for hensættelser dog i lyset af garantirammens  

 udnyttelse skal revurderes ved udgangen af 1992.
Ordningen forventes på nuværende tidspunkt først at ville kunne træde i  

 kraft den 1. april 1991, ligesom den seneste udvikling i Sovjetunionen gør,  

 at ordningens udnyttelse formentlig bliver noget mindre end hidtil forventet.  

 Dette taler for, at der i 1991 kun hensættes 3/4 af den årlige hensættelse,  

 dvs. 75 mio. kr. mod hidtil budgetteret 100 mio. kr.« Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling med bl.a. den  

 begrundelse, at det er på høje tid, at Danmark får orden i sine egne  

 pengesager og ikke bare låner for at kunne give væk.
 Kautionering og garanti til Øst- og Centraleuropa som middel til økonomisk  

 pres for at indføre markedsøkonomi er ikke en anstændig måde at arbejde på.
 Frihed til ærlig handel med åbne kort uden nogen form for subsidieordnng  

 vil være et fremskridt for de markedsøkonomiske kræfter.
