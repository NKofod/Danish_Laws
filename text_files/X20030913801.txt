Skattefri  

 aktieombytning efterfulgt af skattefri ophørsspaltning af det ved  

 aktieombytningen etablerede holdingselskab To brødre anmodede om tilladelse til skattefri  

 ombytning af deres aktier i et driftsselskab med aktier i et nystiftet  

 holdingselskab.
Endvidere anmodede de om tilladelse til skattefri  

 ophørsspaltning af det ved aktieombytningen etablerede holdingselskab til to  

 nystiftede holdingselskaber.
Aktiekapitalen i driftsselskabet var ejet med 1/3  

 af hver af de to brødre og af deres far.
Ifølge vedtægterne havde ingen  

 aktier  

 særlige rettigheder, herunder stemmerettigheder.
Selskabet var stiftet i 1990  

 uden anvendelse af reglerne om skattefri virksomhedsomdannelse.
Selskabet var oprindeligt stiftet af faderen og  

 den ene søn.
Efterfølgende var der overdraget aktier til den anden søn.  

 Overdragelsen er sket som gave.
 Den ansøgte aktieombytning ønskedes gennemført  

 således, at de to brødre overdrog alle deres aktier i driftsselskabet til et  

 nystiftet holdingselskab mod alene at blive vederlagt med aktier i  

 holdingselskabet, jf. reglerne i aktieavancebeskatningslovens § 13.  

 Holdingselskabet opnåede således 2/3 af såvel kapital og stemmer i  

 driftsselskabet.
 I umiddelbar forlængelse af aktieombytningen var  

 det hensigten at gennemføre en skattefri ophørsspaltning af det ved  

 aktieombytningen fremkomne holdingselskab til to nystiftede modtagende  

 holdingselskaber, jf. fusionsskattelovens § 15 a, stk. 1 og 2.
Det var i ansøgningen, som var indsendt før  

 vedtagelsen af lovforslag L99 (nu lov nr.  

  

 313 af 21. maj 2002  


)  

 , oplyst, at de to  

 aktionærer ville blive vederlagt med aktier/anparter i de to nystiftede  

 modtagende selskaber i henhold til den dagældende pro rata-regel i  

 fusionsskattelovens § 15 a, stk. 2, og at der ikke ville blive udbetalt noget  

 kontant vederlag i forbindelse med ophørsspaltningen.
Ansøgningen blev efter  

 vedtagelsen af L99 begæret behandlet efter den nye formulering af  

 fusionsskattelovens § 15 a uden proratarisk vederlæggelse af de to aktionærer  

 i  

 holdingselskaberne.
 Ved ophørsspaltningen af det fælles holdingselskab  

 blev holdingselskabets aktier i driftsselskabet således ligeligt fordelt  

 mellem  

 de to modtagende holdingselskaber, således at driftsselskabet efter  

 spaltningen  

 var ejet med 1/3 af hvert holdingselskab og med 1/3 af faderen.  

 Holdingselskaberne besad således efter ophørsspaltningen hver 1/3 af af  

 aktiekapitalen i driftsselskabet og tilsvarende hver 1/3 af stemmerne.
 Efter ophørsspaltningen forventede de to  

 modtagende holdingselskaber at bevare deres aktiepost i driftsselskabet både  

 med hensyn til kapital og stemmer i mindst 3 år.
Formålet med omstruktureringen var at skabe en  

 mere fleksibel koncernstruktur, der ville give de to aktionærer mulighed for  

 uafhængigt af hinanden at træffe beslutninger vedrørende opdyrkelse af nye  

 forretningsområder.
Det var i ansøgningen oplyst, at én af aktionærerne på  

 nuværende tidspunkt påtænkte at anvende midlerne i sit fremtidige  

 holdingselskab til investering i en forretning, hvor hans ægtefælle ville stå  

 for driften.
De øvrige aktionærer ønskede dog ikke at deltage i denne  

 virksomhed.
 Formålet var endvidere at lette et senere  

 generationsskifte, der med den kommende koncernstruktur vil kunne foretages  

 af  

 de to brødre uafhængigt af hinanden.
Told- og Skattestyrelsen imødekom efter en konkret  

 vurdering af den samlede omstrukturering det ansøgte.
Det var et vilkår for  

 tilladelsen til den skattefri aktieombytning, at der blev foretaget  

 efterfølgende anmeldelse af væsentlige ændringer i de forhold, der lå til  

 grund  

 for tilladelsen, herunder af ændringer i koncernstrukturen.
Efter  

 ophørsspaltningen af det ved ombytningen stiftede holdingselskab påhvilede  

 anmeldelsesvilkåret de to modtagende selskaber.
