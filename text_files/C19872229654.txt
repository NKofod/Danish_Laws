(Tekniske skoler) Vedlagt fremsendes aftale mellem Undervisningsministeriet og Akademikernes  

 Centralorganisation og Dansk Teknisk Lærerforening om rettegodtgørelse for  

 lærere, der underviser ved uddannelsen til teknisk assistent og teknisk  

 tegner i henhold til bekendtgørelse nr. 503 af 28. juli 1986.
 Aftalen har virkning fra 28. juli 1986. Det bemærkes, at godtgørelsen for  

 rettearbejde gives efter de regler, der er fastsat i  

 Undervisningsministeriets cirkulæreskrivelse af 2. april 1969, V-89, der  

 fortsat gælder, og at der ved rettegodtgørelsesberettigede undervisningsfag  

 forstås fag, hvori skriftlige arbejder indgår som en del af  

 bedømmelsesgrundlaget ved eksamen.
 For perioden 1. januar 1984-28. juli 1986, hvor bekendtgørelse nr. 382 og  

 nr. 383 af 20. juli 1981, jfr. bekendtgørelse nr. 23 og nr. 24 af 4. januar  

 1985, var gældende, vil aftalen kunne anvendes analogt og udbetaling af  

 rettegodtgørelse finde sted under forudsætning af, at der er udført  

 rettearbejde svarende til det omfang, der er angivet i aftalen.
 Man skal i øvrigt meddele, at de regler, der på tjenestemandsområdet er  

 aftalt med Centralorganisation II og Akademikernes Centralorganisation, også  

 gælder for overenskomstansatte akademikere efter aftale med Akademikernes  

 Centralorganisation.
 P.m.v.
 e.b.
A.
Jahnsen eksp.sekr.
Bilag Aftale mellem Undervisningsministeriet og Akademikernes  

 Centralorganisation og Dansk Teknisk Lærerforening om rettegodtgørelse for  

 lærere, der underviser ved uddannelsen til teknisk assistent og teknisk  

 tegner i henhold til bekendtgørelse nr. 503 af 28. juli 1986.
 I henhold til § 2, stk. 2, i den mellem Ministeriet for Statens Lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  Ved uddannelsen til teknisk assistent og teknisk  

 tegner anvendes i forbindelse med udførelse af rettearbejde følgende  

 reduktionstimer pr. elev:
 § 2.  Ved større sammenhængende tværfaglige opgaver og  

 rapporter, jfr. kursusplanens vejledningsafsnit, kan antallet af opgaver  

 nedsættes uden ændring af rettereduktionen.
§. 3.  Rettereduktionstimerne fordeles mellem de til  

 klassen hørende lærere, der er fælles om at rette en tværfaglig opgave, og  

 fordelingen sker på grundlag af rettearbejdets art og omfang for den enkelte  

 lærer.
Fordelingen foretages af skolen efter indstilling fra den lærergruppe,  

 der hører til det pågældende område.
§ 4.  Aftalen har virkning fra den 28. juli 1986. Den  

 kan opsiges med tre måneders varsel til udgangen af en juni måned.
 Samtidig ophæves bilag nr. 14, 15 og 16 til cirkulæreskrivelse af 2.
april 1969, V-89, fra Direktoratet for Erhvervsuddannelserne om rettegodtgørelse for lærere som underviser til teknisk assistenteksamen (B-, M- og D-linien) i henhold til Undervisningsministeriets bekendtgørelse nr. 286 af 18. juli 1968, samt bilag nr. 20 til cirkulæreskrivelse af 10. maj 1971, V-196, fra Direktoratet for Erhvervsuddannelserne om rettegodtgørelse for lærere, som underviser til teknisk tegnereksamen i henhold til bekendtgørelse nr. 318 af 23. august 1968.
