Patentankenævnet tilbagesendte ansøgning om patent på fremgangsmåde og  

 apparat til automatisk analyse af væsker til Patentdirektoratet til  

 realitetsbehandling, efter at direktoratet efter indsigelse havde afslået  

 ansøgningen.
Ankenævnet havde ikke taget stilling til patenterbarheden af det  

 ansøgte.
År 1995, 7. september afsagde Patentankenævnet (Grønning-Nielsen, Hans  

 Chr.
Thomsen, Grønbæk, Herborg, Laubst) følgende Den 16. oktober 1989 fremlagdes under nr. 156927 B en den 23. juni 1987  

 indleveret ansøgning om patent på fremgangsmåde og apparat til automatisk  

 analyse af væsker.
 De fremlagte krav lød således:
 »1. Fremgangsmåde til fremstilling af en detekterbar måleopløsning ud  

 fra en ikke detekterbar måleopløsning, som efter tilsætning af et eller flere  

 reagensopløsninger og en efterfølgende kemisk reaktion bliver detekterbar,  

kendetegnet ved, at måleopløsningen, som bevæger sig med en  

 flowhastighed kontinuert via T-fittings blandes med en eller flere  

 reagensopløsninger med en mindre flowhastighed indtil sammensætningen i den  

 efterfølgende målecelle er konstant, og repræsentativ for den aktuelle  

 måleopløsning, hvorefter flowet stoppes medens reaktionen mellem  

 måleopløsningen og reagens- opløsningerne forløber indtil en detekterbar  

 opløsning er udviklet i målecellen.
 2. Apparat til fremstilling af en fotometrisk detekterbar måleopløsning ud  

 fra en ikke fotometrisk detekterbar måleopløsning som efter tilsætning af et  

 eller flere reagensopløsninger og en efterfølgende kemisk reaktion bliver  

 fotometrisk detekterbar, kendetegnet ved, at det omfatter:
mindst 1 pumpe, der gør det muligt at opnå forskellige flowhastigheder i  

 de slanger der benyttes i apparatet før og efter pumpen, slanger der forbinder måleopløsning med pumpe.
T-fittings,  

 reagensopløsninger, ventil, Cd-søjle og målecelle.
T-fittings, hvor måleopløsningen kan blandes med reagensopløsningerne, ventil hvor der kan skiftes mellem to stillinger, A og B: i stilling A  

 bliver væsken ledt uden om Cd-søjlen i stilling B bliver væsken ledt gennem  

 en søjle med Cdgranulat, som omdanner væskens indhold af nitrat til nitrit.
 Cd-søjle, der indeholder cadmiumgranulat, som kan reducere en væskes  

 indhold af nitrat til nitrit.
 en eller flere styringsenheder, der gør det muligt at styre følgende:  

 hastighed af pumpe/pumper, positionen af ventilen, beregningsenheden, og en  

 eventuel tilsluttet prøveskifter, der sørger for at apparatet automatisk kan  

 tilføres flere forskellige måleopløsninger.
 en beregningsenhed, hvor resultater fra detekteringsenheden opsamles, så  

 middelværdi kan beregnes, og efter måling af væsker med kendt indhold  

 (kalibreringsvæsker) gør beregningsenheden muligt at beregne indholdet i  

 ukendte måleopløsninger (prøver).
 3. Apparat iflg. krav 2. Kendetegnet ved, at måleopløsningen, som  

 pumpes med en flowhastighed kontinuert via T-fittings blandes med en eller  

 flere reagensopløsninger som pumpes med en mindre flowhastighed indtil  

 sammensætningen i den efterfølgende målecelle er konstant, og repræsentativ  

 for den aktuelle måleopløsning, hvorefter pumpen/pumperne stoppes så flowet  

 af reagensopløsninger og måleopløsning går i stå medens reaktionen mellem  

 måleopløsningen og reagensopløsningerne forløber indtil en detekterbar  

 opløsning er udviklet i målecellen.
 4. Apparat iflg. krav 2 og 3. Kendetegnet ved, at der ved analyse  

 for nitrat anvendes en søjle med cadmiumgranulat, og en motordrevet dobbelt  

 3-vejs ventil, således at der automatisk kan bestemmes både nitrit og sum af  

 nitrat + nitrat i samme måleopløsning, hvilket, når cadmiumsøjlens  

 reduktionsevne er kendt giver mulighed for at beregne et fuldstændigt korrekt  

 nitratindhold i måleopløsningen.
 5. Apparat iflg. krav 2, 3 og 4. Kendetegnet ved, at der anvendes  

 så tynde slanger at det kun er nødvendigt med få milliliter måleopløsning til  

 at skylle hele apparatet igennem flere gange.
 6. Apparat iflg. krav 2, 3, 4 og 5. Kendetegnet ved, at pumpen  

 styres således, at når der er skiftet måleopløsning kører pumpen så længe, at  

 den tidligere måleopløsning med reagens- opløsninger bliver skyllet ud af  

 målecellen, og sammensætningen i målecellen bliver konstant og repræsentativ  

 for den nye måleopløsning, hvorefter pumpen stoppes.
 7. Apparat iflg. krav 2, 3, 4, 5 og 6. Kendetegnet ved, at der ud  

 fra flere målesignaler fra fotometeret beregnes et gennemsnit, hvorved det er  

 muligt at eliminere den tilfældige støj fra fotometeret, og dermed opnå et  

 bedre signal/støjforhold på den måleværdi der benyttes til de videre  

 beregninger.
 8. Apparat iflg. krav 2, 3, 4, 5, 6 og 7. Kendetegnet ved, at der  

 anvendes en eller flere peristaltiske pumper med flere slanger, som kan have  

 forskellige diametre, hvilket medvirker til, at der opstår forskellige  

 flowhastigheder i de i apparatet benyttede slanger.
9. Apparat iflg. krav 2, 3, 4, 5, 6, 7 og 8. Kendetegnet ved, at  

 både styre- og beregningsenheden udgøres af en computer med interface, som  

 således anvendes både til at styre pumpe, motorventil, og en eventuelt  

 tilsluttet automatisk prøveskifter samt til at modtage målesignaler fra  

 fotometeret, som computeren derefter benytter til at beregne indholdet i  

 måleopløsningerne.« Ved skrivelse af 15. januar 1990 nedlagde Impo Electronic A/S, Odense C  

 v/Larsen & Birkeholm A/S, Skandinavisk Patentbureau, indsigelse mod  

 udstedelse af patent under henvisning til, at opfindelsen ikke er  

 patenterbar, jf. patentlovens § 2 og § 8, stk. 2.
 I indsigelsesbegrundelsen anførte indsiger:
 »Ansøgning nr. 3190/87 blev indleveret den 23. juni 1987 og blev  

 fremlagt den 16. oktober 1989 i form af dansk fremlæggelsesskrift nr.  

 156.927.
Den indleverede ansøgning omfattede en kortfattet beskrivelse med krav,  

 sammendrag og tegning, ialt 3 sider, samt en omfattende brugervejledning på  

 13 sider, benævnt »Multi Analyzer System«.
Efter en betænkning fra  

 Patentdirektoratet af 30. september 1988, hvori USA patent nr. 3.884.640, USA  

 patent nr. 3.883.304 og USA patent nr. 3.877.875 blev modholdt, blev der den  

 31. januar 1989 indleveret en nyere brugervejledning under benævnelsen  

 »Multi Analyzer System«, nu på ca. 36 sider.
 Efter skriftvekslinger mellem ansøgeren og Patentdirektoratet blev  

 ansøgningen fremlagt den 16. oktober 1989.
 Den fremlagte ansøgning omfatter nu en beskrivelse på godt 4 sider samt et  

 kravsæt omfattende et selvstændigt krav på fremgangsmåden og et selvstændigt  

 krav på et apparat samt uselvstændige krav, alle knyttet til apparatkravet.
 I den fremlagte ansøgning afsluttes beskrivelsen på side 5 med sætningen  

 »vedrørende anvendelse af apparatet henvises til vedlagte  

 apparatvejledning«, uden at der her siges noget som helst om, hvorvidt  

 det er vejledningen af 23. juni 1987 eller vejledningen af 31. januar 1989,  

 der henvises til.
 Beskrivelsen er således uklar med hensyn til forklaring af den del af  

 opfindelsen, der angår apparatet.
 Desuden er det næppe i overensstemmelse med sædvanlig dansk patentpraksis,  

 at der i beskrivelsen indføres en sådan henvisning, og vi må derfor fastslå,  

 at beskrivelsen ikke er i overensstemmelse med Patentbekendtgørelsens  

 paragraf 17 og Patentbestemmelsernes paragraf 5.
Blandt andet på grund af ovenstående mangel er det ikke muligt at afgøre,  

 om den fremlagte ansøgning omfatter andet og mere end, hvad der fremgik af  

 den indleverede ansøgning med bilag af 23. juni 1987, således som det fordres  

 i Patentbestemmelserne.
Vi forbeholder os derfor ret til senere at fremkomme  

 med en mere detaljeret påstand herom, hvis ansøgeren senere indleverer en  

 omarbejdet beskrivelse.
 Konklusionen af det ovenfor anførte er således, at den fremlagte ansøgning  

 er mangelfuld og burde ikke være fremlagt, før det fremgår klart af  

 ansøgningen, hvad ansøgningen angår og dermed, hvad der søges beskyttet ved  

 patent.
Med hensyn til den fremlagte ansøgnings patentkrav ses disse ikke at være  

 præciseret over for det, der er fremdraget ved Patentdirektoratets egen  

 nyhedsundersøgelse, idet det af Patentdirektoratets betænkning af 30.  

 september 1988 fremgår, at væsentlige dele af både fremgangsmåden og  

 apparatet er kendt fra de fremdragne amerikanske patentskrifter.
Kravene er  

 dog ikke ved sagsbehandlingen i Direktoratet blevet præciseret heroverfor.
 Patentkravene er således ikke affattet i overensstemmelse med  

 Bekendtgørelsens paragraf 14.
 Hvis Patentdirektoratet er af den mening, at kravene allerede er  

 præciseret over for den kendte teknik, skal vi tillade os på indsigerens  

 vegne at fremføre, at opfindelsen ifølge de fremlagte krav ikke er ny, men  

 kendt fra flere publikationer, der viser tilsvarende apparater, der i  

 adskillige år har været på markedet.
 Bilag 1 : Fagtidsskriftet »In Focus«, Vol. 10, No. 1, 1987,  

 udgivet i januar 1987.
 I ovennævnte bilag 1 henvises til flere artikler, som vi selvstændigt har  

 nummereret med bilag 1A-1D.
 Bilag 1A : Artikel i Bilag 1, side 6-7, »The Tecator product range  

 for water analysis« af Ola Johansson, Sverige.
Bilag 1B : Artikel i bilag 1, side 8-9 og 16, »Experience with Flow  

 Injection Analysis in limnological research« af W, Ripl & J.
Michel,  

 begge Berlin.
 Bilag 1C : Artikel i bilag 1, side 12-13, »Aquatec - the new water  

 analyzer« af Ola Johansson, Sverige.
Bilag 1D : Artikel i bilag 1, side 11, nederst, »Laboratory  

 exhibition in Paris«, ingen forfatterangivelse.
Det fremgår heraf, at  

 firmaet Tecator allerede i december 1986 fremviste sine apparater på en  

 udstilling i Paris.
Bilag 2A : Yderligere materiale vedrørende det i bilag 1A anførte  

 apparat.
Bilag 2A er en kopi fra firmaet Tecators brochure over måleapparatet  

 og angiver i detaljer apparatets funktion, og hvilke målinger der kan  

 foretages.
Bilag 2B : Dette bilag viser en brochure over »Afquatec Water  

 Analyzer«.
Brochuren er dateret september 1986 og viser yderligere  

 detaljer ved Tecators måleanlæg, hvordan apparatet fungerer, og hvad der kan  

 måles med apparatet.
Bilag 3 : Brochure og informationsmateriale over »Lachat  

 QuickChem«, der er et amerikansk målesystem.
Brochuren er dateret 1989,  

 men dette skyldes blot, at der er tale om den seneste udgave.
En tidligere  

 version af apparatet er fra før 1987 og virker i det væsentlige på samme måde  

 som apparatet forklaret i vedlagte brochure.
Vi har endnu ikke fremskaffet  

 den tidligere brochure, og vi finder ikke dette nødvendigt, så længe det er  

 uklart og ubestemt, hvad ansøgeren har søgt patent på i dansk ansøgning nr.  

 3190/87. Hvis ansøgerne senere fremsender præciserede patentkrav, forbeholder  

 vi os derfor ret til at fremkomme med ældre brochuremateriale vedrørende  

 ovennævnte system.
 Det ovenfor citerede dokumentationsmateriale viser, at det forud for  

 ansøgningens indleveringsdato var almindelig kendt at foretage de i den  

 fremlagte ansøgning angivne nitrit- og nitratanalyser, og at disse udføres på  

 apparater omfattende en pumpe, slanger hertil udformet på hensigtsmæssig  

 måde, T-fittings for blanding af måleopløsning og reagenser, en Cd-søjle, en  

 målecelle, en omskifterventil, en styringsenhed, en beregningsenhed, osv.
 Så længe ansøgningen ikke er så klar og tydelig, at man kan se, hvad der  

 søges beskyttet ved patent, vil vi afstå fra en mere detaljeret sammenligning  

 mellem det, der er anført i patentkravene og det der er kendt fra de  

 fremdragne trykskrifter.
Vi skal dog fremhæve, at indsigeren har kendskab til yderligere materiale  

 på dette område.
Vi må derfor anmode om at få eventuelle omarbejdede  

 patentkrav og eventuelt omarbejdet patentbeskrivelse til udtalelse, idet vi  

 forbeholder os ret til at fremkomme med yderligere materiale eller yderligere  

 argumentation, afhængigt af, hvad ansøgeren angiver i sine patentkrav.
På det foreliggende grundlag må vi imidlertid konkludere, at ansøgningen  

 ifølge dansk fremlæggelsesskrift nr. 156.927 ikke angår en ny og patenterbar  

 opfindelse, og vi må derfor indstille til Patentdirektoratet, at ansøgningen  

 afslås i sin helhed.' Klageren imødegik ved skrivelse af 18. september 1990 indsigelsen og  

 fremsendte forslag til ny beskrivelse og krav.
De nye krav lød som følger:
 »1. Fremgangsmåde til automatiseret kvantitativ bestemmelse af en  

 komponent i en væske, hvorved en prøve af væsken kontinuerligt indføres i og  

 bringes til at strømme gennem en slange i et apparat, i hvilket der i  

 fastlagte punkter fra en eller flere sidegrene til slangen kontinuerligt  

 tilledes reagens i et styret forhold til strømmen af væskeprøve i slangen, i  

 hvilken væskeprøve og reagens sammenblandes og frembringer en fotometrisk  

 detekterbar reaktion, som i en efterfølgende anbragt  

 gennemstrømningsmålecelle måles, og det fremkomne måleresultat danner  

 grundlag, eventuelt i kombination med et tilsvarende måleresultat hidrørende  

 fra en referencevæske med kendt indhold af den komponent, der søges bestemt,  

 for en beregning af det kvantitative indhold af komponenten i væsken,  

kendetegnet ved, at strømmen af væskeprøve og reagenstilledning  

 opretholdes indtil sammensætningen i strømmen af væskeprøve og tilblandet  

 reagens i gennemstrømningsmålecellen er konstant og repræsentativ for den  

 pågældende væskeprøve, hvorhos væskeprøve og eventuelt et reagens undervejs i  

 slangen til målecellen eventuelt ledes gennem et leje af fast  

 cadmiumgranulat, hvorefter strømmen standses, at der efter en fastlagt,  

 eventuelt yderligere reaktionstid foretages fotometrisk måling på den  

 stillestående væske i gennemstrømningsmålecellen af det ved reaktionen  

 frembragte fotometrisk detekterbare respons, og at indholdet af komponent i  

 prøvevæsken beregnes og registreres.
 2. Fremgangsmåde ifølge krav 1, kendetegnet ved, at der inden for  

 en fastlagt måletid foretages flere målinger, og at indholdet af komponenten  

 i væsken beregnes ud fra et gennemsnit af de fremkomne måleresultater.
 3. Fremgangsmåde ifølge krav 1 eller 2, kendetegnet ved, at  

 indføring i slangen af en ny væske og tilledning af nyt reagens, som skal  

 benyttes til bestemmelse af en komponent i den nye væske, benyttes til  

 direkte udskylning af en tidligere væske med tilhørende reagens.
 4. Fremgangsmåde ifølge et af kravene 1-3, kendetegnet ved, at den  

 komponent, der skal bestemmes i væsken, er ammonium, phosphor eller nitrit,  

 som bestemmes ud fra de måleresultater, der fremkommer ved måling på  

 nedenstående væsker, som undervejs til målecellen tilledes de til bestemmelse  

 af den pågældende komponent nødvendige reagenser, hvilke væsker er følgende:
a) en væske uden indhold af den komponent, som ønskes bestemt (måling af  

 blindværdi for den pågældende komponent), b) En væske med kendt indhold af den komponent, som ønskes bestemt (måling  

 af kalibreringsværdi for den pågældende komponent), og c) væsken, i hvilken indholdet af den pågældende komponent ønskes bestemt, hvorefter indholdet af komponenten i væsken c) beregnes ifølge de  

 fastlagte beregningsalgoritmer.
 5. Fremgmangsmåde ifølge et af kravene 1-3, kendetegnet ved, at den  

 komponent, der skal bestemmes i væsken, er nitrat og eventuelt nitrit, som  

 bestemmes ud fra de måleresultaer, der fremkommer ved måling på nedenstående  

 væsker, som alle analyseres mindst 2 gange under tilledning af  

 nitritreagenser, den ene gang uden prøvevæskens passage gennem et leje af  

 cadmiumgranulat undervejs til målecellen, den anden gang efter passage g  

 ennem dette leje, hvilke væsker er følgende:
a) en væske uden indhold af nitrit og nitrat (måling af blindværdi for  

 nitritindhold henholdsvis nitrit- plus nitratindhold), b) en væske med kendt indhold af nitrit, men uden indhold af nitrat  

 (måling af kalibreringsværdi for nitritindhold uden passage gennem  

 henholdsvis efter passage gennem cadmiumgranulatlejet), c) en væske med kendt indhold af nitrat, men uden indhold af nitrit  

 (kontrol af nitritindhold i nitratvæsken henholdsvis bestemmelse af  

 cadmiumgranulatlejets reduktionsevne), og d) væsken, i hvilken nitratindholdet ønskes bestemt (måling af  

 nitritindholdsværdi henholdsvis nitrit plus nitratindholds- værdi), hvorefter nitrat- og eventuelt nitritindholdet beregnes ifølge de  

 fastlagte beregningsalgoritmer.
 6. Fremgangsmåde ifølge krav 5, kendetegnet ved, at både nitrit- og  

 nitratindholdet i prøvevæsken bestemmes ifølge de fastlagte  

 beregningsalgoritmer.
 7. Fremgangsmåde ifølge et hvilket som helst af de foregående krav,  

kendetegnet ved, at målingen, som udføres på væsken i  

 gennemstrømningsmålecellen, er en spektrofotometrisk måling af en  

 farveændring.
 8. Fremgangsmåde ifølge et hvilket som helst af de foregående krav,  

kendetegnet ved, at et af de tilledte reagenser, fortrinsvis det  

 første, er en fortyndingsvæske, en ionstyrke- og/eller en pufferopløsning.
 9. Apparat til udøvelse af fremgangsmåden til kvantitativ bestemmelse af  

 en komponent i en væske (M) ifølge et hvilket som helst af kravene 1-8,  

 hvilket apparat omfatter.
a) mindst en pumpe (P) til ind- og fremføring i en slange af væsken (M)  

 fra en beholder med væsken samt eventuelt også de reagenser (R1, R2...Rn),  

 der skal tilføres denne væske for at frembringe en fotometrisk detekterbar  

 reaktion i denne, b) en gennemstrømningsmålecelle (D), i hvilken der udføres en måling af en  

 i væsken frembragt fotometrisk detekterbar reaktion, og en fotometrisk  

 måleanordning til måling af denne reaktion under frembringelse af et signal, c) slangestykker, som sammen med forbindelsesorganer via pumpen (P) danner  

 en kontinuert væskestrømningsbane for væsken (M) fra beholderen og til  

 gennemstrømningsmålecellen (D), d) sidegrene (T-fittings) til den kontinuerte væskestrømningsbane og  

 hertil forbudne slangestykker, som, eventuelt via pumpen (P), forbindes med  

 de til frembringelse af den fotometrisk detekterbare reaktion nødvendige  

 reagensvæsker (R1, R2...Rn), e) en registrerings- og beregningsenhed til registrering af målesignaler  

 frembragt af den under b) nævnte fotometriske måleordning og til beregning af  

 resultater baseret på disse målesignaler under anvendelse af fastlagte  

 algoritmer.
f) en eventuel prøveskifter med beholdere for tilførsel af nye væsker, der  

 ønskes analyseret, og eventuelt hertil svarende reagenser, g) mindst en styringsenhed til styring af pumpe (pumper), registrerings-og  

 beregningsenhed og eventuel prøveskifter, kendetegnet ved, at apparatet yderligere omfatter h)en beholder med et leje af cadmiumgranulat (C), og i)en styret omskifterventil (V), som er indskudt i væskestrømningsbanen  

 for prøvevæsken (M), og som kan omskiftes mellem mindst to stillinger, A og  

 B, hvorhos prøvevæsken i stilling A ledes uden om cadmiumgranulatlejet (C) og  

 i stilling B ledes gennem cadmiumgranulatlejet.
 samt at styringsenheden er indrettet til at styre ventilens (V) stilling,  

 gennemskylningstid efter tilslutning til ny prøveopløsning (M) med tilhørende  

 reagensopløsninger (R1, R2...Rn), standsning af pumpe (pumper) for tilførsel  

 af prøvevæske og reagens efter endt gennemskylningstid, længde af  

 reaktionstid inden påbegyndelse af måling på væsken i  

 gennemstrømningsmålecellen og måletid samt antal udførte målinger på væsken i  

 løbet af måletiden.
 10. Apparat ifølge krav 9, kendetegnet ved, at ventilen (V) er en  

 motordrevet, dobbelt tre-vejsventil, at styrings- og beregningsenheden er en  

 computer med interface, at måleanordningen er et spektrofotometer og at  

 pumpen (P) er en peristaltisk pumpe.
11. Apparat ifølge krav 9 eller 10, kendetegnet ved, at slangerne  

 er så tynde, at det kun er nødvendigt at anvende få milliliter væskeprøve til  

 gennemskylning af apparatets væskestrømningsbane flere gange, og at  

 pumpeslangerne til fremføring af reagensopløsninger (R1, R2...Rn) er tyndere  

 end pumpe-slangen til fremføring af væskeprøve (M), således at tilstrømningen  

 af reagenser til væskestrømningsbanen bliver mindre end tilstrømningen af  

 prøvevæske.« I svarskriftet udtalte klageren:
 »Indsiger har i Indsigelsen nedlagt påstand om, at opfindelsen ifølge  

 ansøgningen ikke er patenterbar, når henses til bestemmelserne i Patentlovens  

 § 2 og § 8, stk. 2, hvilket er mere detaljeret uddybet i den medfølgende  

 Indsigelsesbegrundelse.
 Af disse bestemmelser i Patentloven vedrører § 2 det forhold, at en  

 opfindelse - for at være ny og adskille sig væsentligt i forhold til al  

 teknik, der var kendt forud for indleveringsdatoen for en patentansøgning på  

 opfindelsen, medens de bestemmelser i § 8, stk. 2, der sigtes til i  

 Indsigelsen, formentlig er de, der angiver, at ansøgningen skal omfatte  

 »en bestemt angivelse af, hvad der søges beskyttet ved patentet  

 (patentkrav)», samt at beskrivelsen skal være så tydelig, at en fagmand  

 på grundlag deraf kan udøve opfindelsen.
 I Indsigelsesbegrundelsen gør Indsiger derudover gældende, at ansøgningens  

 patentkrav ikke er blevet præciseret over for det, der er fremdraget ved  

 Patentdirektoratets nyhedsundersøgelse af ansøgningen, dvs. at fremgangsmåde  

 og apparat ifølge krav 1 henholdsvis krav 2 i ansøgningen ikke er  

 nyhedsmæssigt afgrænset korrekt i forhold til de fremgangsmåder henholdsvis  

 apparater, der er beskrevet i US patenterne nr. 3.884.640, nr. 3.883.305 og  

 nr. 3.877.875.
 Herudover anfører Indsiger i Indsigelsesbegrundelsen, at opfindelsen  

 ifølge de fremlagte krav ikke er ny, men kendt fra flere publikationer og  

 henviser i den forbindelse til de med Indsigelsen vedlagte bilag 1-3 og  

 bemærker samtidig, at Indsiger har kendskab til yderligere materiale på dette  

 område, at beskrivelsen er uklar med hensyn til forklaring af den del af  

 opfindelsen, der angår apparatet, eftersom beskrivelsen i  

 fremlæggelsesskriftet, side 5, afsluttes med sætningen »vedrørende  

 anvendelse af apparatet henvises til vedlagte apparatvejledning«, og at  

 det ikke er klart, om det er vejledningen af 23. juni 1987 eller vejledningen  

 af 31. januar 1989, der henvises til, samt at en sådan henvisning næppe er i  

 overensstemmelse med sædvanlig dansk patentpraksis, på hvilket grundlag  

 Indsiger mener sig berettiget til at fastslå, at beskrivelsen ikke er i  

 overensstemmelse med Patentbekendtgørelsens § 17 og Patentbestemmelsernes §  

 5.
På denne baggrund har vi, efter at ansøgningens videre behandling af  

 Ansøger er blevet overdraget vor varetagelse, gennemgået de foreliggende  

 bilag i ansøgningen og er kommet til det resultat, at det formentlig vil være  

 hensigtsmæssigt, om ansøgningens videre behandling fortsættes på grundlag af  

 en i forhold til fremlæggelsesskriftet yderligere præciseret beskrivelse med  

 tilhørende præciserede krav.
Vi fremsender derfor hoslagt forslag in triplo  

 til ny beskrivelse og krav.
I dette forslag er hovedkravet blevet begrænset til en fremgangsmåde til  

 automatiseret kvantitativ bestemmelse i overensstemmelse med ansøgningens  

 benævnelse ifølge fremlæggelsesskriftet og indholdet i beskrivelsen.
Til  

 hovedkravet er der knyttet 7 underkrav (krav 2-8) på fordelagtige  

 udførelsesformer for fremgangsmåde ifølge krav 1.
 Herudover er der som andet selvstændigt krav (krav 9) rettet krav på et  

 apparat til udøvelse af fremgangsmåden til kvantitativ bestemmelse af en  

 komponent i en væske ifølge et hvilket som helst af fremgangsmådekravene 1-8.  

 Til det selvstændige apparatkrav er der knyttet to underkrav (krav 10 og 11).
 Bortset fra angivelserne »ionstyrke- og/eller en  

 pufferopløsning« i det foreliggende krav 8 kan alle de i det  

 foreliggende patentkravsæt angivne tekniske foranstaltninger efter vor  

 opfattelse i teknisk henseende udledes af angivelser og oplysninger i  

 fremlæggelsesskriftet i overensstemmelse med Patentbestemmelsernes § 51. Hvad  

 angår angivelserne »en ionstyrke- og/eller en pufferopløsning« i  

 det foreliggende krav 8, fremgår disse af det med den oprindelige ansøgning  

 den 23. juni 1987 indleverede bilag benævnt »Multi Analyzer  

 System«, side 2, linie 2, hvorfor også disse angivelser efter vor  

 opfattelse er i overensstemmelse med § 51 i Patentbestemmelserne.
 Ansøgningens benævnelse og den nye beskrivelsesindledning er blevet nøje  

 tilpasset et nye patentkravsæt, og der er samtidig hermed blevet optaget en  

 udførlig redegørelse for den kendte teknik, som den fremgår af de tidligere  

 af Direktoratet under ansøgningens behandling fremdragne US patentskrifter  

 nr. 3.883.875 og nr. 3.877.875 og nr. 3.884.640. Endvidere er der blevet  

 optaget en omtale af den teknik, der kendes fra DK patentskrift nr. 150.802,  

 som Ansøger i mellemtiden selv er blevet opmærksom på, og som i visse  

 henseender i virkeligheden omhandler den for den foreliggende opfindelse  

 allernærmest liggende kendte teknik.
 På baggrund af denne omhyggelige redegørelse for den kendte tekniks stade  

 er der blevet gjort opmærksom på de ved denne forekommende mangler, ulemper  

 og hidtil uløste problemer, og det er blevet tydeligt angivet, hvorledes den  

 foreliggende opfindelse afhjælper disse hidtil forekommende mangler og  

 ulemper og/eller løser de hidtil uløste problemer, samt hvilke specielle  

 tekniske fordele der i øvrigt forekommer i forbindelse med udøvelse af den  

 foreliggende opfindelse i forhold til den ovenfor omtalte kendte teknik.
 De tekniske angivelser i den nye beskrivelses specielle del svarer i alt  

 væsentligt til de tekniske angivelser i den specielle del af  

 fremlæggelsesskriftets beskrivelse, men da der ikke heri er nogen skarp  

 opdeling mellem beskrivelsenes almene del og specielle del er dog enkelte  

 angivelser fra den tidligere almene del blevet medtaget i den foreliggende  

 specielle del, ligesom der er blevet foretaget en vis omordning af de  

 tidligere afsnits placering og tydeliggørelse af de heri forekommende udsagn  

 om tekniske foranstaltninger, således at beskrivelsens specielle del hermed  

 skulle fremtræde i en lidt mere pædagogisk og letforståelig affattelse.
Af egentlige nye afsnit er der for så vidt kun afsnittet på side 9, linie  

 21-28, der omfatter en kort symbolforklaring til det på tegningen viste  

 strømningsdiagram for apparatet ifølge opfindelsen, samt afsnittet på side  

 12, linie 21-26, der blot med ord præciserer, hvad det ovenstående  

 beregningseksempel viser beregning af.
Ingen af disse afsnit indeholder  

 andet, end hvad der direkte fremgår af oplysninger forskellige steder i  

 fremlæggelsesskriftet, eller som kan udledes heraf.
 Endelig er det på side 3 øverst i fremlæggelsesskriftet forekommende  

 beregningseksempel i forbindelse med gengivelsen blevet korrigeret for en  

 mindre beregningsfejl vedrørende beregning af nitratindholdet i en prøve, og  

 det sidst på side 12 i den nye beskrivelse forekommende afsnit er nyt i den  

 forstand, at det præcist angiver, hvad det er, der kan hentes vejledning om i  

 det med patentansøgningen den 23.06.1087 indleverede bilag benævnt  

 »Multi Analyzer System«, nemlig betjening af apparatet ifølge  

 opfindelsen og eksempler på reagenser til bestemmelse af nitrit-, nitrat- og  

 ammonium-N samt fremstilling af cadmiumgranulatsøjle og anvendelse heraf.
 Når bortses fra ovennævnte angivelser i krav 8 (som der som anført er  

 belæg for i det med ansøgningen af 23.06.1987 indleverede bilag benævnt  

 »Multi Analyzer System«), er der således alt i alt efter vor  

 opfattelse i den hermed foreliggende nye, fuldstændige beskrivelse med krav  

 ikke indføjet noget, som i teknisk henseende ikke kan udledes af  

 fremlæggelesskriftet, ligesom opfindelsens beskyttelsesomfang ikke er blevet  

 udvidet, men tværtimod begrænset, i forhold til det ved patentkravene i  

 fremlæggelsesskriftet fastlagte beskyttelsesomfang og dermed er i  

 overensstemmelse med Patentlovens § 19, stk. 2.
 Som det fremgår af indledningen til det foreliggende nye hovedkrav og den  

 nye beskrivelsesindledning, angår den foreliggende opfindelse en  

 fremgangsmåde til automatiseret kvantitativ bestemmelse af en komponent i en  

 væske, hvorved en prøve af væsken kontinuerligt indføres i og bringes til at  

 strømme gennem en slange i et apparat, i hvilket der i fastlagte punkter fra  

 en eller flere sidegrene til slangen kontinuerligt tilledes reagens i et  

 styret forhold til strømmen af væskeprøve i slangen, i hvilken væskeprøve og  

 reagens sammenblandes og frembringer en fotometrisk detekterbar reaktion, som  

 i en efterfølgende anbragt gennemstrømningsmålecelle måles, og det fremkomne  

 måleresultat danner grundlag, eventuelt i kombination med et tilsvarende  

 måleresultat hidrørende fra en referencevæske med kendt indhold af den  

 komponent, der søges bestemt, for en beregning af det kvantitative indhold af  

 komponenten i væsken.
Manuelle fremgangsmåder til kvantitativ bestemmelse af et stof i en væske  

 har længe været kendt.
Således kendes der f.eks. fotometriske målemetoder,  

 hvorved man til bestemmelse af et bestemt stof i en opløsning tilsætter et  

 eller flere reagenser, som giver en farveudvikling, der er specifik for og er  

 proportional med koncentrationen af det stof, hvis indhold i opløsningen  

 ønskes bestemt.
 Ved manuelle fremgangsmåder af ovennævnte art foretages der en manuel  

 tilsætning af nødvendige reagenser til en beholder med en prøve af  

 opløsningen, hvorefter der blandes, reagenset eller reagenserne får lov til  

 at reagere i en forud fastlagt tid, og efter den forud fastlagte tid  

 foretages der en måling af den ved reaktionen udviklede farve eller  

 frembragte farveændring, idet reaktionsblandingen eller en del af denne  

 forinden er blevet overført til et fotometer.
Der kendes imidlertid også automatiserede fremgangsmåder til kvantitativ  

 bestemmelse af et stof i en væske.
Sådanne automatiserede fremgangsmåder kan  

 være baseret på måleprincipper af forskellig art, herunder den ovenfor  

 omtalte fotometriske måling af en ved reagenstilsætning frembragt  

 farveudvikling eller -ændring, og kan i øvrigt inddeles i følgende  

 kategorier:
1) portionsvis analyse (af fagfolk ofte kaldet »batch«-analyse), 2) injektions-strømningsanalyse (af fagfolk også kaldet »injection  

 flow«-analyse), 3) kontinuerlig strømningsanalyse (af fagfolk også kaldet  

 (»continuous-flow«-analyse).
Automatiserede analysefremgangsmåder baseret på portionsvis analyse (1)  

 udføres i princippet som de ovenfor omtalte manuelle fremgangsmåder, idet de  

 angivne manuelle operationer i stedet blot udføres maskinelt i hertil  

 konstruerede apparater.
I sådanne apparater kræves der normalt både  

 adskillige (undertiden mange) analysebeholdere til udmålte mængder af den  

 væske, der skal analyseres, mekanisk bevægede transportbånd til transport af  

 analysebeholderne, særskilte ventiler til afgivelse af udmålte mængder af  

 væsker, der skal analyseres, og til afgivelse af hver af de anvendte  

 reagensopløsningere samt vaskeapparat til vask eller skylning af  

 analysebeholderne inden genanvendelse til ny analysevæske.
Fremstillingen af  

 apparater til portionsvis analyse er derfor både omstændelig, kompliceret og  

 dyr, og det samme deres vedligeholdelse under anvendelsen.
Et eksempel på et  

 apparat til automatiseret portionsvis analyse er beskrevet i US 3.883.305.
Automatiserede fremgangsmåder til injektionsstrømningsanalyse (2) er  

 baseret på det princip, at der i en normalt rørformet ledning (almindeligvis  

 en fleksibel slange eller et glas- eller metalrør) frembringes en bærerstrøm  

 af gas eller væske, hvori der konstant udledes et eller flere reagenser fra  

 sidegrene til bærerstrømsledningen, idet bærerstrømmen dog i sig selv kan  

 være et reagens, og hvorfor der i så fald ikke nødvendigvis altid kræves  

 tilledning af yderligere reagens.
I bærerstrømmen injiceres der på en  

 passende valgt og forud fastlagt sted på den rørformede ledning en forud  

 fastlagt og nøjagtig afmålt mængde af den væske, hvis indhold af et stof  

 eller en stoftype ønskes bestemt.
Injektionen foretages normalt med en kanyle  

 anbragt på en sprøjte, hvori væsken er optaget, og sker normalt gennem en  

 gennemstikkelig, selvlukkende membranvæg, der er anbragt i den rørformede  

 bærerstrømsledning, og som kan være selve rørledningen, når denne består af  

 selvlukkende materiale, såsom plast eller gummi af passende art, eller blot  

 på injektionsstedet udgøres af et slangestykke af sådant materiale.
Den i  

 bærerstrømmen injicerede væskemængde skal injiceres med konstant hastighed og  

 vil efter tilstrækkelig lang tid, og det vil sige efter passage af et  

 tilstrækkeligt langt stykke af den rørformede ledning, i forbindelse med de  

 tilledte reagenser, frembringe et detekterbart respons, f.eks. en pH- eller  

 farveændring frembragt af koncentrationen af et fremkommet reaktionsprodukt,  

 og måles med en på det rette sted af ledningen anbragt detektor, som afgiver  

 et signal, der registreres af en registreringsanordning.
Som følge af, at den  

 injicerede væske, der skal analyseres, altid vil udgøre en puls i  

 bærerstrømmen, udføres målingen altid på en i bærestrømmen forbipasserende  

 stofkoncentration, hvilket indebærer, at det på grundlag af det detekterbare  

 respons i bærerstrømmen frembragte signal antager form af en mere eller  

 mindre regelmæssig top (peak) på en basislinie, hvorudfra måleresultatet må  

 beregnes.
Generelle ulemper ved automatiserede fremgangsmåder til  

 injektionsstrømningsanalyse er, at det er nødvendigt, at analysevæsken, for  

 at opnå reproducerbare måleresultater, må indsprøjtes med yderst konstant  

 hastighed over et kort tidsinterval, hvilket kan være vanskeligt at opnå, at  

 der ved analyser, som kræver lang reaktionstid, må anvendes en meget lang  

 bærerstrømsledning, inden detektering af reaktionsresponset, hvilket giver  

 anledning til en udfladning af den fremkomne responstop (dvs. et mindre  

 nøjagtigt måleresultat), at den gennemstikkelige injektionsmembran for hver  

 analyse bliver mere og mere perforeret og utæt og derfor må udskiftes  

 jævnligt, og ikke mindst at der for hver injiceret analyse kun kan foretages  

 en måling, hvorfor måleresultater baseret på gennemsnit af flere foretagne  

 målinger kun kan frembringes ved gentagen udførelse af analysen, hvilket i  

 høj grad kan være påkrævet ved analysevæsker med ringe  

 analysantkoncentration, hvor den tilfældige »elektriske støj« i  

 måleapparatet vil være stor i forhold til signalet fra den registrerede  

 responstop.
 Et eksempel på en automatisk injektions-strømningsanalysefremgangsmåde og  

 apparat til udøvelse af fremgangsmåden er genstand for opfindelserne ifølge  

 DK patentskrift nr. 105.802. Som bærerstrøm anvendes ifølge dette  

 patentskrift en væske, som detekteringsenhed en gennemstrømningscuvette med  

 tilsluttet ammoniak-glaselektrode eller Beckman-spektrofotometer, og der er  

 angivet eksempler på anvendelse af fremgangsmåde og apparater til bestemmelse  

 af ammoniumchlorid- henholdsvis methylorangeindholdet i en væskeopløsning.
Et andet eksempel på en automatisk  

 injektionsstrømningsanalysefremgangsmåde og især et apparat til udøvelse af  

 fremgangsmåden er beskrevet i US 3.877.875. Som bærerstrøm anvendes ifølge  

 dette patentskrift en gas, hvori analyseprøven injiceres optaget i en væske,  

 som detektor en NO-analysator, såsom en kemiluminescens- eller  

 infrarød-analysator, og det er angivet, hvorledes der kan analyseres for  

 nitrogenforbindelser, som kan fordampes eller omdannes til fordampelige  

 nitrogenforbindelser, såsom NO, NO2, NH3, og HCN.
Ved manuel forbehandling af  

 en analyseprøve inden indsprøjtning i analyseapparatet, bl.a. ved at føre en  

 stor mængde prøveopløsning (typisk 100 ml) gennem en reduktionssøjle pakket  

 med metallisk cadmium, er der derudover angivet mulighed for kvantitativ  

 bestemmelse af nitratforbindelser, idet NO353 ved passagen gennem søjlen af  

 metallisk cadmium reduceres til NO253, som analyseres i apparatet.
Herved  

 bestemmes summen af indholdet af NO353- og NO253-forbindelser.
Ved  

 indsprøjtning af en rå, dvs. ikke-reduceret prøve, i analyseapparatet  

 bestemmes indholdet af NO253-forbindelser i samme prøve, og ved subtraktion  

 heraf fra indholdet af total NO253 (dvs. oprindeligt forekommende NO253 plus  

 NO253 frembragt ved reduktion af i prøven forekommende NO353) fås indholdet  

 af NO353 i prøven.
Der er dog ingen angivelser i patentskriftet af, hvorledes  

 denne nitratbestemmelsesprocedure skulle kunne automatiseres, hvorledes den  

 skulle udføres på små prøvevæskemængder, eller af og ikke mindst, at  

 cadmiumsøjlens reduktionsevne ikke er 100% og i øvrigt til stadighed ændrer  

 sig, og om og hvorledes der kunne korrigeres herfor.
Hidtil kendte automatiserede fremgangsmåder til kontinuerlig  

 strømningsanalyse (3) er baseret på det princip, at der i en normalt  

 rørformet ledning (almindeligvis en fleksibel slange eller et glas- eller  

 metalrør) kontinuerligt og med konstant hastighed indsuges en prøve af en  

 væske fra en beholder med væsken (anbragt f.eks. sammen med andre prøvevæsker  

 i beholdere i en prøveskifter, f.eks. et karruselarrangement). På  

 prædeterminerede punkter af den i ledningen strømmende prøvevæske tilledes  

 der med kontrollerede volumetriske strømningshastigheder fra sidegrene til  

 hovedledningen et eller flere reagenser.
I den strømmende opløsning af  

 prøvevæske og tilblandet reagens sker der herefter en reaktion, og der  

 frembringes et detekterbart respons, såfremt den stofkomponent, hvis indhold  

 i prøven ønskes bestemt, forekommer i prøven.
Den strømmende, at analysevæske  

 og reagens eller reagenser bestående sammenblandingsvæske når sluttelig en  

 gennemstrømningscelle med tilsluttet detekterings- og måleinstrument, f.eks.  

 en gennemstrømningscuvette med fotometer, hvor den kvantitative måling af det  

 frembragte reaktionsrespons kontinuerligt finder sted og registreres med en  

 udskrivningsenhed som en plateauforøgelse af skriverens basislinie.
 Fordelen ved kontinuerlig strømningsanalysefremgangsmåder er deres  

 alsidige anvendelighed og den yderst enkle og derfor robuste og billige  

 apparatkonstruktion, der kræves til deres udøvelse, og som tillige muliggør  

 en enkel programmering af styringen af de strømmende opløsninger og udbygning  

 til automatisk udførelse af multipel analyse på samme eller mange forskellige  

 prøver.
Ulempen ved kontinuerlig strømningsanalyse er, at det er vanskeligt at  

 tilvejebringe en pålidelig basislinie i forhold til hvilken, den registrerede  

 plateauforøgelse for et reaktionsrespons skal måles, og at der ved analyser,  

 som kræver lang reaktionstid, må anvendes en meget lang strømningsbane for  

 analysevæsken, hvilket imidlertid giver anledning til et stort forbrug af  

 prøvevæske og reagensopløsninger.
Sidstnævnte ulempe kan afhjælpes ved at  

 lade en prøvevæske blive efterfulgt af en anden med kort interval og så  

 fremdeles.
Herved opstår der imidlertid mulighed for sammenblanding af de  

 enkelte prøver, hvoroverfor der må tages nødvendige forholdsregler.
Den  

 foranstaltning som i praksis har vist sig anvendelig i den forbindelse, er  

 indføringen af luftbobler i den strømmende opløsning mellem de enkelte  

 prøvevæsker, jvf. f.eks.
L.T.
Skeggs, Amer.
J.
Clin.
Pathol., 28 (1957) s.  

 331. Luftboblerne danner effektive barrierer mellem de enkelte prøvevæsker og  

 forhindrer deres longitudinale sammenblandingstendens, samtidig med, at de  

 renser og skyller gennemstrømningsledningen.
 En generel redegørelse for princip, problemer og løsninger herpå  

 vedrørende de hidtil kendte fremgangsmåder til kontinuerlig strømningsanalyse  

 findes i form af omtale af kendt teknik i ovennævnte DK patentskrift nr.  

 150.802. En specifik udførelsesform for kontinuerlig strømningsanalyse til  

 bestemmelse af pH, partialtryk af en opløst gas, ionkoncentration, hæmoglobin  

 og temperatur i en blodprøve, og som endvidere omfatter foranstaltninger, der  

 er fælles med injektionsstrømningsanalysefremgangsmåderne, er beskrevet i US  

 3.884.640.
 Med den hidtil seneste udvikling inden for kontinuerlig  

 strømningsanalyseteknik, hvor der indføres luftbobler mellem de enkelte  

 prøvevæsker i analyse-gennemstrømningsledningen, er der imidlertid opstået en  

 ny ulempe, som er fælles med en af dem, der forekommer i forbindelse med  

 injektionsstrømningsanalyser, nemlig den, at målingen af reaktionsresponset  

 udføres på en i analysevæskestrømmen forbi detektorenheden passerende ændring  

 af en stofkoncentration, hvilket igen indebærer, at det frembragte  

 detektorsignal antager form af en mere eller mindre regelmæssig top (peak) på  

 en basislinie med de hertil knyttede ulemper, som forklaret ovenfor under  

 omtalen af injektions-strømningsanalyser.
Den foreliggende opfindelse løser dette problem under samtidig bevarelse  

 af de ovenfor omtalte i forbindelse med kontinuerlig strømningsanalyse i  

 øvrigt forekommende meget væsentlige fordele og samtidig uden, at der opstår  

 behov for en lang strømningsbane for analysevæsken med de hertil knyttede  

 ulemper, selv ved analyser, som kræver endog meget lang analysetid.
Tværtimod  

 kan analyse-strømningsbanen gøres endog særdeles kort, hvorved forbruget af  

 prøvevæske og hertil bestemt reagens (eller reagenser) bliver meget  

 beskedent.
Endvidere gives der mulighed for at udføre flere målinger i  

 forbindelse med en og samme analyse, således at det frembragte kvantitative  

 analyseresultat baseres på gennemsnittet af flere målinger, hvilket navnlig  

 er af betydning ved analysevæsker med ringe analysantkoncentration, hvor den  

 tilfældige »elektriske støj« i måleapparatet er stor i forhold til  

 det registrerede responsmålesignal.
Et sådant gennemsnitsanalyseresultat kan  

 ikke opnås ved nogen af de ovenfor omtalte kendte automatiske  

 analysefremgangsmåder, uden at hele analyseproceduren må gentages flere  

 gange.
 Ovennævnte fordele opnås med fremgangsmåden ifølge opfindelsen, der er  

 ejendommelig ved, at strømmen af væskeprøve og reagenstilledning opretholdes  

 indtil sammensætningen i strømmen af væskeprøve og tilblandet reagens i  

 gennemstrømningsmålecellen er konstant og repræsentativ for den pågældende  

 væskeprøve, hvorhos væskeprøve og eventuelt et reagens undervejs i slangen  

 til målecellen eventuelt ledes gennem et leje af fast cadmiumgranulat,  

 hvorefter strømmen standses, at der efter en fastlagt, eventuelt yderligere  

 reaktionstid foretages fotometrisk måling på den stillestående væske i  

 gennemstrømningsmålecellen af det ved reaktionen frembragte fotometrisk  

 detekterbare respons, og at indholdet af komponent i prøvevæsken beregnes og  

 registreres.
 Fordelagtige udførelsesformer for fremgangsmåden ifølge opfindelsen er  

 angivet i krav 2-8. Blandt disse er ud over udførelsesformen i krav 2 navnlig  

 den i krav 5 angivne fremgangsmåde til bestemmelse af nitrat og eventuelt  

 nitrit særlig vigtig, idet denne er den første automatiske fremgangsmåde,  

 hvorved en måleopløsning både ledes uden om og gennem et cadmiumgranulatleje,  

 og som tager højde for, at cadmiumgranulatlejets reduktionsevne aldrig er  

 100% men i praksis altid noget lavere, og korrigerer herfor, således at der  

 til stadighed opnås et korrekt mål for prøvevæskens indhold af nitrat og  

 eventuelt nitrit.
 Til illustration af ovennævnte forhold vil der med en cadmiumsøjle med en  

 reduktionsevne på 90% og en prøvevæske med 0,4 mg nitrat-N pr. liter og 0,1  

 mg nitrit-N pr. liter (altså korrekt i alt 0,5 mg N pr. liter) blive beregnet  

 et resultat for summen af nitrat-N og nitrit-N på 0,1 + 0,4 * 90/100 = 0,46  

 mg N pr. liter, såfremt der ikke korrigeres for cadmiumgranulatlejets  

 nedsatte reduktionsevne.
 Ved brug af en cadmiumsøjle er det derfor kun muligt at beregne det  

 rigtige indhold for summen af nitrat og nitrit henholdsvis nitrat, såfremt  

 både cadmiumsøjlens reduktionsevne og prøvens indhold af nitrit kendes eller  

 bestemmes.
 Som det fremgår af ovenstående redegørelse, der svarer nøje til den i den  

 nye beskrivelsesindledning gengivne, er fremgangsmåden ifølge den  

 foreliggende opfindelse, som den er defineret i det nu foreliggende  

 hovedkrav, ikke blot ny i forhold til den fra de tidligere under ansøgningens  

 behandling af Direktoratet fremdragne US patentskrifter nr. 3.883.305, nr.  

 3.877.875 og nr. 3.884.640 samt det af Ansøger selv fremdragne DK  

 patentskrift nr. 150.802 kendte teknik men adskiller sig også væsentligt fra  

 denne og tilvejebringer væsentlige tekniske fordele, som ikke kan opnås ved  

 den kendte teknik.
 Det samme gælder også apparatet ifølge opfindelsen, som det er defineret i  

 det hermed foreliggende krav 9, idet ingen af de kendte apparater ses at være  

 i stand til at udøve fremgangsmåden ifølge opfindelsen.
Indsigelsens bilag 1-3 Hvad angår de med indsigelsen fremsendte bilag 1, 1A, 1B, 1C, 1D, 2A, 2B  

 og 3, ses ingen af disse at ændre noget på ovenstående konstatering.
Alle  

 bilagene vedrører analysefremgangsmåder og -apparater, som er baseret på det  

 såkaldte injektionsstrømningsanalyseprincip (»flow  

 injection«-princip) og er alene af den grund alle irrelevante.
Dertil  

 kommer, at der er tale om brochuremateriale, som henvender sig til brugeren  

 og derfor i alt væsentligt kun fortæller noget om, hvilke stoffer eller  

 stofkomponenter som apparaterne kan anvendes til bestemmelse af, og hvilke  

 typer af undersøgelser som apparaterne er velegnede til.
Derimod er der  

 yderst sparsomt med oplysninger om apparaternes opbygning og principielle  

 virkemåde, og der ses ikke at være angivet konstruktionsmæssige  

 foranstaltninger for disse apparater, som er sammenfaldende med det for  

 apparatet ifølge opfindelsen nye og særegne, som det er defineret i det  

 hermed foreliggende krav 9.
Da alle fremgangsmåder og apparater ifølge bilagene 1-3 således vedrører  

 en helt anden analyseteknik end den, der benyttes ifølge den foreliggende  

 ansøgning, er der således ingen egentlig grund til at gå i detaljer med  

 hensyn til, hvad der fremgår af disse bilag.
Hvis man alligevel gør det, vil  

 man kunne konstatere, at det nærmeste, man kommer oplysninger om tekniske  

 foranstaltninger, som også benyttes i apparatet ifølge den foreliggende  

 ansøgning, er de, der fremgår af bilag 1C og 2A.
Det fremgår af bilag 1C, at  

 det analyseapparat, der heri betegnes »Aquatec System« omfatter en  

 prøveskifter (sampler), en analysator, som blander en prøve med reagenser og  

 måler det fremkomne produkts absorbans, og en styreenhed, som beregner og  

 præsenterer de fremkomne resultater (bilag 1C, spalte 1, linie 510).
Af bilag 2A, der også vedrører »Aquatec System«, fremgår det, at  

 analysatoren er forsynet med en injektionsventil , en 4kanals peristaltisk  

 pumpe, et spektrofotometer, en funktionsprøvekassette og en styreenhed med  

 indbygget 4-farvet skriver/plotter (side 2, spalte 1, linie 6-10). Om  

 analysatorens væskestrømningssystem er det derudover angivet, at det omfatter  

 to dele, nemlig en permanent installeret del og en dskiftelig del  

 (kassetten). De to dele er fælles om en peristaltisk pumpe, 4 kanaler pr.  

 del, 40 omdr./minut.
Om prøveinjektionsprincippet er det anført, at det er  

 baseret på magnetisk aktivering af ventiler.
Det er endvidere angivet, at der  

 til analyse for forskellige stoffer, såsom ammoniak, nitrit, nitrat og  

 phosphat, kræves særskilte kassetter , og at det tager ca. 5 minutter at  

 skifte fra en analysetype til en anden , dvs. formentlig den tid, det tager  

 at udskifte en kassette med en anden (bilag 2A, side 2, ramme 4, spalte 2,  

 linie 8-17).
 I hverken bilag 1C eller bilag 2A findes der nogen egentlig beskrivelse af  

 de omhandlede kassetter, men om den kassette, der skal anvendes til  

 nitrit/nitrat-bestemmelse, er der i bilag 1C, spalte 2, linie 20-23 og spalte  

 3, linie 1-3 anført følgende:
Included in the nitrite/nitrate method cassette are, among other things,  

 prepacked ready-to-use cadmium reductors, which are easily mounted om the  

 cassette.
By this means exposure to cadmium is kept to a minimum.' Der er således ikke tale om nogen automatisk omskiftning fra en  

 måleopløsnings passage gennem apparatet uden passage gennem en  

 cadmiumreduktionssøjle til passage gennem apparatet under passage gennem en  

 cadmiumreduktionssøjle, således som det er tilfældet ved apparatet ifølge den  

 foreliggende ansøgning.
 Da ingen af de omhandlede bilag 1-3 indeholder mere relevante angivelser  

 end de ovenfor gengivne, ses det således, at ingen af de kendte apparater  

 omfatter sådanne tekniske foranstaltninger, som sætter dem i stand til at  

 udøve fremgangsmåden ifølge den foreliggende ansøgning, hvilket naturligvis  

 er et indicium for, at ikke blot fremgangsmåden ifølge ansøgningen men også  

 apparatet ifølge ansøgningen er nyt og adskiller sig væsentligt fra de  

 omhandlede kendte apparater.
Vi skal derudover blot bemærke, at det er ukorrekt, når Indsiger på side  

 5, 2. afsnit anfører, at det af ovennævnte bilag 1-3 fremgår, at det forud  

 for ansøgningens indleveringsdato var almindeligt kendt at foretage de i den  

 fremlagte ansøgning angivne nitrit- og nitratanalyser, og at disse udføres på  

 apparater omfattende bl.a. en omskifterventil . Alle de i bilagene nævnte  

 ventiler er injektionsventiler (»injection valves«), og alle de  

 nævnte apparater udfører analyserne efter  

 injection-flow(injektionsstrømnings-) princippet.
Inden analyseringen  

 påbegyndes, må man vælge mellem enten at analysere for nitrit alene i alle  

 prøverne eller at anvende Cd-søjlen og analysere for sum af nitrit og den del  

 af nitratet, der reduceres til nitrit, i alle prøverne.
 Ingen af apparaterne er i stand til at foretage en korrekt  

 nitratbestemmelse i en prøve, der både indeholder nitrit og nitrat.
Dette skyldes, at apparaterne ikke er indrettet til at korrigere for  

 indholdet af nitrit og for Cd-søjlens reduktionsevne.
Dette er imidlertid  

 nødvendigt, når nitratindholdet ønskes bestemt i prøver, som både indeholder  

 nitrit og nitrat, såfremt det bestemte indhold af nitrat skal være korrekt.
 Som indledningsvis bemærket har Indsiger herudover anført, at han har  

 kendskab til yderligere materiale inden for området, og han forbeholder sig  

 ret til at fremkomme med dette yderligere materiale og yderligere  

 argumentation, såfremt der fremsendes eventuelle omarbejdede patentkrav og  

 eventuelt omarbejdet patentbeskrivelse, som han anmoder om at få tilsendt til  

 nærmere udtalelse.
 Hertil har vi af naturlige grunde intet at bemærke og skal blot tilføje,  

 at det af ham hidtil tilvejebragte materiale bilag 1-3 hverken berøver  

 opfindelserne vedrørende fremgangsmåde eller apparat, som de er defineret i  

 det hermed foreliggende patentkravsæt, deres nyhed eller patenterbarhed og i  

 øvrigt ikke ses at være mere relevant end den kendte teknik, der er redegjort  

 for i den hermed foreliggende nye beskrivelsesindledning.
 Såfremt Indsiger fremkommer med en replik og eventuelt med nyt materiale,  

 skal vi høfligst anmode om at blive gjort bekendt hermed samt at få lejlighed  

 til at udtale os herom, inden Direktoratet træffer afgørelse i sagen.
På det foreliggende grundlag skal vi henstille, at Indsigelsen afvises,  

 idet vi skal anmode om, at ansøgningens videre behandling sker på grundlag af  

 den hermed foreliggende, nye beskrivelse med krav og den tidligere tegning.' Ved skrivelse af 9. januar 1991 imødegik indsiger ansøgerens svarskrift og  

 replicerede som følger:
 »Vi må fortsat hævde, at ansøgningen ikke angår en patenterbar  

 opfindelse på grund af manglende nyhed og opfindelseshøjde, jf. den tidligere  

 fremsendte indsigelsesbegrundelse, det tidligere fremsendte  

 indsigelsesmateriale samt det af ansøgeren citerede danske patent nr.  

 150.802.
Herudover er det nok tvivlsomt, om den omarbejdede beskrivelse med krav af  

 18. september 1990 er helt i overensstemmelse med Patentlovens paragraf 13.  

 Ansøgeren erklærer i sin svarskrivelse af 18. september 1990, at den nye  

 beskrivelse med krav ikke indeholder noget, som i teknisk henseende ikke kan  

 udledes af den fremlagte ansøgning.
Dette er helt givet korrekt, når  

 ansøgeren erklærer det, idet ansøgeren opfatter den fremlagte ansøgnings  

 tekniske indhold som omfattende andre bilag end fremlæggelsesskriftet, nemlig  

 den vejledning, der blev indleveret samtidig med ansøgningen.
Efter vor mening er det tvivlsomt, om en sådan betragtning er rimelig og  

 korrekt, men det er selvfølgelig op til Patentdirektoratet eller  

 Patentankenævnet at tage stilling hertil.
Vor påstand er, at ansøgningen  

 ifølge den nye beskrivelse med krav af 18. september 1990 er ændret, ud over  

 hvad der er grundlag for i fremlæggelsesskriftet.
Alene af denne grund kan  

 ansøgningen ikke godkendes.
 Den fremlagte ansøgning indeholdt et selvstændigt patentkrav på en  

 fremgangsmåde til fremstilling af en detekterbar måleopløsning, et  

 selvstændigt patentkrav på et apparat til fremstilling af en fotometrisk  

 detekterbar måleopløsning samt syv uselvstændige krav, alle knyttet til det  

 selvstændige apparatkrav.
 Den nye beskrivelse med krav af 18. september 1990 indeholder et  

 selvstændigt krav på en fremgangsmåde til automatiseret kvantitativ  

 bestemmelse af en komponent i en væske og syv hertil knyttede uselvstændige  

 fremgangsmådekrav, samt et selvstændigt patentkrav på et apparat til udøvelse  

 af fremgangsmåden til kvantitativ bestemmelse af en komponent i en væske og  

 to hertil knyttede uselvstændige apparatkrav.
 Alene af teksten i kravene fremgår det, at beskyttelsesomfanget er et helt  

 andet end ifølge den fremlagte ansøgning.
I ansøgerens svarskrift af 18. september 1990 er der heller ikke nogen  

 præcis angivelse af, hvordan de ændrede patentkrav fremkommer af de fremlagte  

 patentkrav, så man klart kan vurdere, om Patentlovens paragraf 19, stk. 2 er  

 opfyldt: »Efter at ansøgningen er godkendt til fremlæggelse, må begæring  

 som i paragraf 14 omhandlet fremsættes eller patentkravene ændres, således at  

 patentbeskyttelsesomfang udvides.« Med hensyn til sagens rent saglige indhold skal vi fremføre følgende:
I både krav 1 og 9 anføres det i kravenes kendetegnende del, at der  

 anvendes et leje af (fast) cadmiumgranulat - det man blandt fagfolk i daglig  

 tale kalder en cadmiumssøjle.
Dette er direkte kendt fra de med vor  

 indsigelse indleverede bilag, jf. f.eks. bilag 1C, side 12, midterste spalte,  

 sidste linie.
Det er i øvrigt, og har været det i adskillige år, almindeligt  

 kendt at anvende cadmium som reduktionsmiddel for at reducere nitrat til  

 nitrit.
Enhver fagmand på området ved, at cadmium som reduktionsmiddel ikke  

 reducerer nitrat til nitrit 100%, og cadmiumssøjlens reduktionsevne må derfor  

 bestemmes, før denne kan anvendes til en kvantitativ bestemmelse af nitrat,  

 som nu er opfindelsens anvendelse, jf. de nye patentkravs formulering.
Herudover er det i krav 1 og 9 anført, at der styres (anvendes en  

 styreenhed), så målingsforløbet automatiseres.
Det fremgår dog klart af de  

 fremdragne publikationer, at de heri omtalte apparater er  

 microprocessor-styrede, så disse træk angiver intet nyt.
Sådanne træk er i  

 øvrigt banale, set i lyset af teknikkens stade i dag, både på dette tekniske  

 område og på andre.
I svarskriftet hævder ansøgeren på side 12, at alle de fremgangsmåder og  

 apparater, der er vist i de af os indleverede bilag, angår en anden  

 analyseteknik, og at disse bilag derfor ikke er relevante og sammenlignelige  

 med teknikken ifølge opfindelsen.
Denne påstand er ikke korrekt, idet der  

 højest er tale om forskelle på uvæsentlige punkter.
Bilagene viser konkrete  

 apparater og fremgangsmåder, der før ansøgningens indleveringsdato var i  

 handelen her i landet, og disse apparater er indrettet til at foretage  

 analyser af netop den art, der er omhandlet i den reviderede beskrivelse med  

 krav af 18. september 1990. Der er godt nok tale om sagsbrochurer og artikler  

 i et fagtidsskrift, og disse er ikke så detaljerede som den reviderede  

 patentansøgning, men dette ændrer ikke ved, at der er tale om den samme  

 analyseteknik.
 Hele den grundlæggende fremgangsmåde til automatiseret kvantitativ  

 bestemmelse af en komponent i en væske, f.eks. nitrat eller nitrit, er  

 således direkte kendt fra de fremdragne skrifter, og ligeledes er  

 principperne og funktionerne i apparatet kendte fra de fremdragne skrifter.  

 Med hensyn til de nye fremgangsmåder, der er indført i de nye uselvstændige  

 krav, skal vi anføre følgende:
Krav 2 angiver, at der anvendes gennemsnitsmåling.
Dette sker naturligvis  

 også i de kendte apparater.
 Krav 3 angår helt banale foranstaltninger, der er almindeligt kendte, og  

 som, selvom de ikke direkte er nævnt i de indleverede brochurer, også udføres  

 i de kendte apparater.
Krav 4 angiver en kalibreringsmåde, der er en sædvanlig anvendt, nemlig  

 f(x) = Ax + B.
Der er intet nyt i denne kalibreringsmetode, hverken i  

 forbindelse med den aktuelle fremgangsmåde eller andre.
 Krav 5 og 6 er gentagelser af tidligere krav, og angiver blot, at  

 fremgangsmåden anvendes til bestemmelse af nitrat eller nitrit, hvilket de  

 kendte apparater også er indrettet til.
 I krav 7 angives, at der foretages en spektrofotometrisk måling af en  

 farveændring, hvilket er identisk med målemetoden ifølge de indleverede  

 brochurer.
 Krav 8 angår en fremgangsmåde, der ikke fremgår af de fremlagte krav eller  

 af den fremlagte ansøgning.
 Med hensyn til de uselvstændige apparatkrav har vi følgende kommentarer:
 Krav 10 er en opremsning af enkeltdelene i apparatet, hvilke enkeltdele  

 genfindes uden problemer i de indleverede brochurer, jf. det tidligere  

 indleverede bilag.
 Krav 11 angiver intet teknisk nyt, og vi skal fremhæve, at anvendelsen af  

 tynde slanger er velkendt fra FIA.
 Vor konklusion er derfor, at ansøgningen ej heller set fra et teknisk  

 synspunkt angår en patenterbar opfindelse, når henses til, hvad der er  

 almindelig kendt teknik på området samt til, hvad der er kendt fra de  

 skrifter, der er anført i beskrivelsens indledning og de af os indleverede  

 bilag 1, 2 og 3, jf. vor indsigelse af 15. januar 1990.
Ansøgningen bør derfor afslås i sin helhed.' Hertil har klageren i duplik af 23. september 1991 udtalt følgende:
»Indsiger har i sin replik forsøgt sig med en stillingtagen til det  

 med vort ovennævnte svarskrift fremsendte forslag til ny beskrivelse og krav,  

 hvorom han bemærker, at det nok er tvivlsomt , om den omarbejdede beskrivelse  

 med krav af 18. september 1990 er helt i overensstemmelse med patentlovens §  

 13, idet han finder, at ansøgningen ifølge den nye beskrivelse med krav af  

 18. september 1990 er ændret ud over, hvad der er grundlag for i  

 fremlæggelsesskriftet, samtidig med at han dog tilkendegiver, at det helt  

 givet er korrekt, når Ansøger i sin svarskrivelse af 18. september 1991  

 erklærer, at den nye beskrivelse med krav ikke indeholder noget, som i  

 teknisk henseende ikke kan udledes af den fremlagte ansøgning.
Hertil føjer  

 Indsiger så sine mere detaljerede påstande vedrørende patentkravene i det nye  

 patentkravsæt, som han ikke finder angår en ud fra et teknisk synspunkt  

 patenterbar opfindelse, når henses til, hvad der er almindelig kendt teknik  

 på området samt til, hvad der er kendt fra de skrifter, der er anført i den  

 nye beskrivelses indledning og de af ham tidligere den 15. januar 1990  

 indleverede bilag 1, 2 og 3, hvorfor han mener, at ansøgningen bør afslås i  

 sin helhed.
Til disse påstande og anbringender skal vi i det følgende fremføre vore  

 observationer og vor redegørelse for de faktiske forhold, hvoraf det ganske  

 tydeligt vil fremgår, at Indsigers påstande er fremført på et yderst  

 uunderbygget og fejlagtigt grundlag, hvorfor de ikke kan tillægges den vægt,  

 som Indsiger gør det, men må betragtes som rene kuriositeter baseret på  

 manglende vilje eller evne til at forstå de omhandlede tekniske og juridiske  

 relationer. -------------- Som ovenfor gengivet, finder Indsiger det tvivlsomt, om den omarbejdede  

 beskrivelse med krav af 18. september 1990 er helt i overensstemmelse med  

 patentlovens § 13, men tilkendegiver på den anden side, at det helt givet er  

 korrekt , når ansøger i sin svarskrivelse af 18. september 1990 erklærer, at  

 den nye beskrivelse med krav ikke indeholder noget, som i teknisk henseende  

 ikke kan udledes af den fremlagte ansøgning , idet Ansøger opfatter den  

 fremlagte ansøgnings tekniske indhold som omfattende andre bilag end  

 fremlæggelsesskriftet, nemlig den vejledning, der blev indleveret samtidig  

 med ansøgningen.
En sådan betragtning finder Indsiger det tvivlsomt kan være  

 rimelig og korrekt, men overlader det i øvrigt til Patentdirektoratet (eller  

 Patentankenævnet) at tage stilling hertil og påstår blot, at ansøgningen  

 ifølge den nye beskrivelse med krav af 18. september 1990 er ændret, d over  

 hvad der er grundlag for i fremlæggelsesskriftet.
Til disse noget særegne og  

 delvis selvmodsigende og fuldstændigt uunderbyggede anbringender skal vi  

 bemærke følgende:
Den foreliggende patentansøgning blev indleveret den 23. juni 1987 og  

 omfattende to af Ansøger affattede bilag på 3 henholdsvis 13 sider, hvoraf  

 det første bilag omfattede en almen beskrivelse af opfindelsen (beskrivelsens  

 almene del eller beskrivelsens indledning), patentkrav, sammendrag og  

 tegning, medens det andet bilag omfattede en detaljeret redegørelse for  

 opfindelsen, udførelsesformer herfor og vejledning om dens udøvelse, og dette  

 bilag må derfor med rette anses for at udgøre beskrivelsens specielle del .  

 Ansøgningen omfattede således alt, hvad en sædvanlig patentansøgning skal og  

 bør omfatte, og det forhold, at de to bilag ikke var sammenarbejdet til et  

 enkelt bilag med fortløbende paginering synes kun at være en rent formel  

 fejl, som i henhold til sædvanlig praksis her i landet ikke kan tillægges  

 nogen vægt for ansøgningens behandling og udfaldet af denne.
Ganske vist er  

 hele den oprindelige specielle beskrivelsesdel ikke blevet medtaget i det  

 endelige fremlæggelsesskrift, hvad der måske nok ville have været mest  

 hensigtsmæssigt, men dette ændrer ikke noget ved det forhold, at den  

 oprindelige specielle del må anses for at udgøre en helt legal del af  

 ansøgningen som oprindeligt indleveret, jvf. bestemmelserne herom i  

 Patentlovens § 8, stk. 2 og 3, Patentdirektoratets Bekendtgørelse nr. 874 af  

 19. december 1989, § 2, stk. 1 samt Patentbestemmelserne af 1. august 1986, §  

 4 og 5. Såfremt ansøgningen ikke var blevet anset for af have omfattet  

 samtlige de for en ansøgning normalt krævede dele i behørig form, ville  

 Ansøger formentlig også omgående være blevet gjort opmærksom her på af  

 Patentdirektoratet, jvf.
Patentbestemmelserne § 42 og 43.
Hvad angår Patentlovens § 13, hvortil Indsiger specifikt henviser, må det  

 derfor bemærkes, at bestemmelserne heri ikke kan anses for at være til hinder  

 for den omarbejdning af ansøgningens skrivelse med krav, som skete den 18.  

 september 1990, idet Patentlovens § 13 blot udsiger, at »en ansøgning om  

 patent må ikke ændres således, at patent søges på noget, som ikke fremgik af  

 ansøgningen, da denne blev indleveret , .....«.
Indsiger synes derfor  

 enten ikke at have læst Patentlovens § 13 tilstrækkeligt indgående eller ikke  

 at være i stand til at forstå dens indhold som fastlagt ved andre i  

 Patentloven, Bekendtgørelsen og Patentbestemmelserne givne retningslinier.
I  

 henhold til bestemmelserne i Patentlovens § 13 er der således intet som helst  

 til hinder for en fuldstændig omarbejdelse af såvel patentbeskrivelse som  

 krav af en ansøgning, og dette gælder også, selv om ansøgningen er blevet  

 fremlagt i form af et godkendt fremlæggelsesskrift.
Indsiger fremfører herefter nogle yderligere bemærkninger (I, side 2,  

 linie 21 - side 3, linie 20) vedrørende den skete ændring af patentkravene i  

 fremlæggelsesskrift til de nu foreliggende patentkrav af 18. september 1990  

 og anfører i den forbindelse, at alene af teksten i kravene fremgår det, at  

 beskyttelsesomfanget er et helt andet end ifølge den fremlagte ansøgning.
Om  

 der herved er sket en sådan ændring af ansøgningen, at Patentlovens § 19,  

 stk. 2 er opfyldt eller ej, ser Indsiger sig imidlertid ikke i stand til at  

 afgøre, eftersom der i vort svarskrift af 18. september 1990 ikke var nogen  

 præcis angivelse af, hvordan de ændrede patentkrav fremkommer af de fremlagte  

 patentkrav.
Hertil skal for det første bemærkes, at Patentlovens § 19, stk. 2 ikke  

 stiller noget krav om, at patentkravene efter ansøgningens godkendelse til  

 fremlæggelse kun må ændres på grundlag af, hvad der forekommer af angivelser  

 i de godkendte krav.
Patentkravene må tværtimod gerne ændres således, at der  

 heri forekommer angivelser, som ikke forekom i de godkendte patentkrav.  

 Patentkravene må blot ikke ændres således, at patentbeskyttelsens omfang  

 dvides.
Efter bestemmelsens ordlyd er der intet til hinder for, at  

 patentkravene kan ændres , når ændringen ikke har karakter af en udvidelse,  

 men f.eks. en indskrænkning, jvf.
Mogens Koktvedgaard og Lise Østerborg,  

 »Patentloven«, side 163, pkt. 19.5.
Og en indskrænkning af det ved patentkravene fastlagte beskyttelsesomfang  

 er netop, hvad der er sket ved ændringen af patentkravene i forhold til  

 kravene i fremlæggelsesskriftet, til den affattelse, hvori de nu foreligger.  

 Dette fremgår alene deraf, at, mens de oprindelige selvstændige krav 1 og 2 i  

 fremlæggelsesskriftet var rettet på en »fremgangsmåde til fremstilling  

 af en detekterbar måleopløsning«, henholdsvis et »apparat til  

 fremstilling af en fotometrisk detekterbar måleopløsning«, er de nu  

 foreliggende selvstændige patentkrav rettet på en »fremgangsmåde til  

 automatiseret kvantitativ bestemmelse af en komponent i en væske« (krav  

 1) henholdsvis et »apparat til udøvelse af fremgangsmåden til  

 kvantitativ bestemmelse af en komponent i en væske«, idet man for at  

 kunne udføre en kvantitativ bestemmelse af en komponent i en væske  

 nødvendigvis først må fremstille en detekterbar måleopløsning og derefter  

 foretage yderligere foranstaltninger af forskellig art for at nå til den  

 kvantitative bestemmelse af en ønsket komponent.
Sådanne yderligere  

 foranstaltninger er netop udtryk for, at der sker en begrænsning af det ved  

 patentkravet fastlagte beskyttelsesomfang.
 Tilsvarende gælder det for et apparat til udøvelse af en kvantitativ  

 bestemmelse af en komponent i en væske, at denne nødvendigvis må være i stand  

 til at udføre flere funktioner og om nødvendigt omfatte flere organer og  

 indretninger end et apparat, som blot skal kunne fremstille en detekterbar  

 måleopløsning, der udgør det indledende trin ved den kvantitative bestemmelse  

 af en omhandlet komponent i væsken.
Det vil i øvrigt ved selvsyn let kunne konstateres, at såvel det nye krav  

 1 som det nye krav 9 tekstmæssigt er betydeligt mere omfattende end det  

 tidligere krav 1 henholdsvis 2 (hvilket er et umiddelbart synligt udtryk for,  

 at der er indlagt flere begrænsninger i de nye krav end i de tidligere krav),  

 samt at samtlige de i de tidligere krav forekommende essentielle tekniske  

 angivelser også forekommer i de tilsvarende nye krav.
Der kan derfor efter  

 vor opfattelse overhovedet ikke være nogen som helst tvivl om, at de nye krav  

 1 og 9 repræsenterer en indskrænkning af det ved de tidligere krav 1  

 henholdsvis 2 fastlagte patentbeskyttelsesomfang.
 Endelig skal det bemærkes, at såvel fremgangsmåden i henhold til det nye  

 krav 1 samt apparatet i henhold til det nye krav 9 såmænd blot er blevet  

 bragt i overensstemmelse med en af Patentdirektoratet godkendte benævnelse  

 for ansøgningen samt med hvad, der iøvrigt fremgår af forklaringen af  

 opfindelsen i den godkendte beskrivelse, jvf. eksempelvis indledningen side  

 1, første afsnit samt formålsangivelsen på samme side, linie 40-41 i  

 fremlæggelsesskriftet.
Hvad angår Indsigers bemærkninger om, at der i vort svarskrift af 18.  

 september 1991 ikke findes nogen præcis angivelse af, hvordan de ændrede  

 patentkrav fremkommer af de fremlagte patentkrav, skal vi hertil bemærke, at  

 angivelserne i de nye patentkrav, som anført ovenfor, ikke nødvendigvis skal  

 have en basis i de tidligere i fremlæggelsesskriftet forekommende patentkrav  

 , de skal blot have en basis i ansøgningen som oprindeligt indleveret . Af  

 hensyn til dokumentationen af, at dette faktisk også er tilfældet for de nye  

 patentkrav af 18. september 1990, fremsender vi hermed en detaljeret  

 redegørelse for basis i de hidtidige af ansøgningen omfattede akter for  

 samtlige tekniske angivelser i de nye patentkrav.
På baggrund heraf og det  

 ovenfor anførte mener vi, det hermed må være endeligt godtgjort, at det nye  

 patentkravsæt af 18. september 1990 i alle henseender repræsenterer en  

 tilladelig ændring af de i fremlæggelsesskriftet forekommende patentkrav.
 I sine betragtninger vedrørende ansøgningens saglige indhold anfører  

 Indsiger (I, side 4, linie 20- side 5, linie 14), at vor påpegning i vort  

 svarskrift af 18. september 1990 (side 12) af, at alle de fremgangsmåder og  

 apparater, der er vist i de af Indsiger indleverede bilag, angår en anden  

 analyseteknik , og at disse bilag derfor ikke er relevante og sammenlignelige  

 med teknikken ifølge opfindelsen, ikke er korrekt , idet der højest er tale  

 om forskelle på uvæsentlige punkter . Dette anbringende forsøger Indsiger  

 herefter at underbygge med angivelse af, at disse kendte apparater er  

 indrettet til at foretage analyser af netop den art , der er omhandlet i den  

 reviderede beskrivelse med krav af 18. september 1990, samt at selv om de  

 omhandlede salgsbrochurer og artikler ikke er så detaljerede som den  

 reviderede patentansøgning, ændrer dette ikke ved, at der er tale om den  

 samme analyseteknik . Indsiger finder endvidere, at den grundlæggende  

 fremgangsmåde til automatiseret kvantitativ bestemmelse af en komponent i en  

 væske (ifølge ansøgningen) således er direkte kendt fra de fremdragne  

 skrifter, og ligeledes er principperne og funktionerne i apparatet kendt fra  

 de fremdragne skrifter.
Alle disse af Indsiger fremførte påstande er karakteriseret ved, at han  

 fuldstændigt ndlader af omtale de omhandlede fremgangsmåder og  

 analyseteknikkers grundlæggende principper, som vi ellers udtrykkeligt har  

 redegjort for i vort tidligere svarskrift.
Heraf fremgår det nemlig ganske  

 tydeligt, at analysefremgangsmåden ifølge den foreliggende patentansøgning er  

 baseret på det såkaldte kontinuerlige strømningsanalyseprincip  

 (»continuous-flow«-analyseprincip), mens de af Indsiger fremfundne  

 og modholdte salgsbrochurer og fagtidsskriftartikler alle vedrører  

 analysefremgangsmåder baseret på det såkaldte  

 injektionstrømningsanalyseprincip  

 (»injection-flow«-analyseprincip). Disse to analyseprincipper er og  

 bliver så forskellige, at det er fuldstændigt irrelevant at begynde at  

 sammenligne dem endsige at påstå, at der »højest er tale om forskelle på  

 uvæsentlige punkter »eller er tale om »den samme  

 analyseteknik« . Dette fremgår klart af vor detaljerede redegørelse i  

 såvel vort svarskrift af 18. september 1990 som af beskrivelsesindledningen i  

 den nye beskrivelse af samme dato.
Det er muligt, at Indsiger ikke er i stand  

 til at indse eller forstå de store principielle forskelle mellem de to  

 fremgangsmådeanalyseprincipper, men vi er overbevist om, at alle andre med  

 fornøden faglig indsigt let vil kunne indse, at det forholder sig, som vi har  

 redegjort for det.
 Om anvendelsen af et leje af cadmiumgranulat i henhold til den  

 kendetegnende del af de nye krav 1 og 9 anfører Indsiger (I, side 3, linie  

 25- side 4, linie 10), at dette er direkte kendt fra det af ham tidligere  

 indleverede bilag 1C, side 12, midterste spalte, sidste linie.
 Hvad denne bemærkning angår, skal vi forsåvidt blot gentage, hvad vi  

 allerede har anført i vort tidligere svarskrift, side 13, fjerde afsnit og  

 side 14, første afsnit, nemlig at:
 »Der er således ikke (her) tale om nogen automatisk omskiftning fra  

 en måleopløsningspassage gennem apparatet den passage gennem en  

 cadmiumreduktionssøjle til passage gennem apparatet nder passage gennem en  

 cadmiumsøjle, således som det er tilfældet ved apparatet ifølge den  

 foreliggende ansøgning.« Henholdsvis:
»Inden analyseringen påbegyndes, må man vælge mellem enten at  

 analysere for nitrit alene i alle prøverne eller at anvende Cd-søjlen og  

 analysere for sum af nitrit og den del af nitratet, der reduceres til nitrit,  

 i alle prøverne.« Det af Indsiger påberåbte citatsted angiver altså ikke nogen kendt teknik,  

 ifølge hvilken det skulle være muligt på automatisk vis at foretage en  

 korrekt bestemmelse af nitrit i en og samme prøve.
Ifølge de af Indsiger  

 påberåbte kendte apparater kræver dette en mellemliggende manuel indgriben i  

 analyseprocedurerne.
Derimod er det da rigtigt, som af Indsiger anført (I,  

 side 4, linie 2-4), at det er kendt at anvende cadmium som reduktionsmiddel  

 til reduktion af nitrat til nitrit, men dette er da også af os udtrykkeligt  

 anerkendt i såvel vort svarskrift af 18. september 1990 som i indledningen  

 til beskrivelsen af samme dato, jvf. side 8, linie 6-12, i svarskriftet  

 henholdsvis side 4, linie 9-14, i beskrivelsen af samme dato.
Tilsvarende vil vi heller ikke bestride, at de af Indsiger fremdragne  

 brochurer og tidsskriftartikler vedrørende »injection-flow«  

 analyseapparater er mikroprocessor-styrede, som Indsiger fremhæver det (I,  

 side 4, linie 13-16), men disse apparater er netop ikke af samme art som  

 apparatet ifølge den foreliggende ansøgning, og de omhandlede  

 mikroprocessorer er ikke indrettet til at udøve fremgangsmåden ifølge den  

 foreliggende ansøgning.
Indsigers påberåbelse af disse kendte apparatet som  

 noget, der skulle foregribe apparat og fremgangsmåde ifølge den foreliggende  

 ansøgning er og bliver irrelevant.
 Indsiger har endvidere nogle korte bemærkninger (I, side 5, linie 2 - side  

 6, linie 21) til de øvrige krav 2-8 og 10-11, og vi skal med tilsvarende  

 korte bemærkninger i det følgende meddele vore kommentarer hertil.
Krav 2. Gennemsnitsberegningen af indholdet af komponenten i  

 analysevæsken foretages på grundlag af flere målinger udført på en og samme  

 analyse . Dette er ikke tilfældet ved de kendte apparater, hvilke der kun kan  

 foretages en måling pr. analyse.
Udførelsesformen ifølge krav 2 repræsenterer  

 derfor en stor forenkling og rationaliseringsbesparelse ved fremgangsmåden  

 ifølge ansøgningen, som ikke kan opnås med de kendte apparater.
Krav 3. Indsiger erkender, at den omhandlede udførelsesform  

 (foranstaltninger) ikke fremgår af de af ham påberåbte brochurer men påstår  

 alligevel, at de kendte apparater også udfører disse foranstaltninger.
Dette  

 er en noget ejendommelig påstand i betragtning af, at den jo er fuldstændigt  

 uunderbygget.
 Udførelsesformen ifølge krav 3 må derfor anses for ny og iøvrigt som  

 værende en særdeles rationel og hensigtsmæssig måde at udføre serieanalyser  

 på.
 Krav 4. Det til bestemmelse af ammonium, phosphor og nitrit benyttede  

 kalibreringsprocedurer og beregningsalgoritmer er naturligvis ikke i sig selv  

 nye, men anvendelsen heraf på automatiseret måde og i forbindelse med  

 fremgangsmåden ifølge den foreliggende opfindelse er ny og medvirker iøvrigt  

 til at opnå den fulde rationaliseringsgevinst og tids- og arbejdsbesparelse,  

 som opnås med fremgangsmåden ifølge den foreliggende opfindelse.
Krav 5 og 6. Indsiger anfører, at de kendte apparater (ifølge de af ham  

 fremdragne brochurer og tidsskriftartikler) også er indrettet til bestemmelse  

 af nitrat eller nitrit.
Dette er øjensynligt rigtigt, men det er på grundlag  

 af en anden fremgangsmådeanalyseteknik  

 (»injection-flow«-analyseteknik), og det fremgår ikke af de  

 omhandlede skrifter, at bestemmelserne udføres på den i krav 5 angivne måde,  

 eller at det sker ved en fuldautomatiseret analyseprocedure uden  

 mellemliggende manuelle indgreb mellem nitrit- og nitrit- plus  

 nitratbestemmelse.
Udførelsesformerne ifølge krav 5 og 6 må følgelig anses  

 for værende nye.
Krav 7. Spektrofotometrisk måling af en farveændring i forbindelse med en  

 kemisk reaktion er naturligvis i sig selv kendt.
Andet har fra vor side  

 aldrig været påstået, men den er ikke kendt i forbindelse med den  

 foreliggende fremgangsmåde, som i sig selv er ny.
Krav 8. Det i krav 8 angivne fremgår som tidligere bemærket af  

 ansøgningen som oprindeligt indleveret og er derfor tilladelig i henhold til  

 patentlovens § 13. Krav 8 falder inden for rammerne af krav 1, som i sig selv  

 udgør en begrænsning af opfindelsen i forhold til krav 1 i  

 fremlæggelsesskriftet.
Krav 8 repræsenterer derfor ikke nogen udvidelse af  

 opfindelsens beskyttelsesomfang.
Krav 8 må følgelig anses for at være  

 tilladelig i henhold til patentlovens § 19, stk. 2.
 Såfremt Direktoratet mod vor forventning ikke skulle være enige med os i  

 denne vurdering, skal vi dog hermed tilkendegive, at vi i så fald er  

 indforstået med eventuelt at lade krav 8 udgå.
Krav 10. Indsigers påstand om, at de i dette krav angivne enkeltdele  

 genfindes i de af ham tidligere indleverede bilag (brochurer og  

 tidsskriftsartikler), er kun delvis korrekt.
Der er således ikke heri angivet  

 noget om en »motordrevet, dobbelt 3vejsventil«, så vidt som vi har  

 kunnet konstatere det, og Indsiger har heller ikke specifikt påvist, at dette  

 skulle være tilfældet.
Iøvrigt skal det bemærkes, at de omhandlede enkeltdele  

 er til anvendelse i apparatet ifølge krav 9, og dette apparat er som  

 tidligere påvist af en helt anden type end den, der er tale om i de af  

 Indsiger indleverede brochurer m.v.
 Krav 11. At tynde slanger i sig selv er velkendte, skal vi ikke bestride,  

 men det indebærer på den anden side dog ingenlunde, at anvendelsen af sådanne  

 i den givne sammenhæng i det foreliggende apparat skulle være en uinteressant  

 banal foranstaltning ved apparatet ifølge den foreliggende opfindelse.  

 Tværtimod udgør det en særdeles enkel, robust og billig måde at frembringe en  

 ønsket differentiering med hensyn til fremføringshastighed for analyseprøver  

 og analysereagenser i apparatet på en måde, som virker reagensbesparende.  

 Dette er naturligvis et særdeles praktisk arrangement i mange laboratorier,  

 hvor det netop er reagensopløsninger, som udgør den bekostelig del ved  

 udførelsen af analyser.
 Konklusion.
 På ovenstående baggrund synes det hermed at være klarlagt, at Indsiger  

 ikke i sin replik har fremført sådanne anbringender eller tilvejebragt sådan  

 dokumentation herfor, at det på nogen måde skulle kunne berettige hans  

 konklusion om, at ansøgningen set ud fra et teknisk synspunkt ikke skulle  

 angå en patenterbar opfindelse, når henses til den teknik, der er kendt fra  

 de i den nye beskrivelses indledning omtalte skrifter samt de af ham med  

 indsigelsen den 15. januar 1990 indleverede bilag 1, 2 og 3.
Tværtimod fremgår det af ovenstående redegørelse og af vort svarskrift af  

 18. september 1990, at såvel fremgangsmåde som apparat ifølge patentkravene i  

 den nye beskrivelse af samme dato angår en opfindelse, som ikke blot er ny  

 men også adskiller sig væsentligt i forhold til ovennævnte kendte teknik.  

 Indsiger er øjensynligt ikke i stand til at indse dette, men for fagfolk med  

 sædvanlig faglig indsigt og uhildede øjne skulle det næppe være vanskeligt.
I  

 alle tilfælde opfylder opfindelsen efter vor opfattelse de sædvanlige  

 kriterier for patenterbarhed, jvf. forklaringen af opfindelsen og de med  

 denne særligt opnåelige tekniske fordele som forklaret i den nye beskrivelse  

 af 18.9.1990, specielt side 6, linie 4 - side 7, linie 6.
 Vi skal derfor henstille, at indsigelsen afvises i sin helhed, idet vi  

 skal anmode Direktoratet om, at ansøgningen godkendes på grundlag af den nye  

 beskrivelse med krav af 18. september 1990.
 Såfremt Direktoratet skulle finde, at der i den nye beskrivelse med krav  

 findes punkter, som kræver yderligere afklaring, eller findes mangler af  

 formel art, skal vi anmode Direktoratet om venligst at meddele os dette,  

 således at de omhandlede forhold kan bringes i orden.
Vi skal i den forbindelse bemærke, at vi netop selv har konstateret et par  

 mindre, formelle fejl i beskrivelsen af 18. september 1990, nemlig på side 9  

 og side 17, som det fremgår af de medsendte kopier heraf med viste  

 ændringsforslag.
Vi medsender endvidere nye sider 9 og 12, hvori de  

 omhandlede ændringer er udført.' Patentdirektoratet besvarede i skrivelse af 13. december 1991 klagerens  

 ovennævnte skrivelse som følger:
 »1. Vi kan ikke tage stilling til spørgsmålet om patenterbarheden,  

 før det er klarlagt, hvad der kan udledes af ansøgningens basisdokumenter.
 2. I § 21, stk. 1 i Patentdirektoratets bekendtgørelse nr. 874 af 19 dec  

 1989 er basisdokumenterne defineret som den ved ansøgningens indleveringsdag  

 foreliggende beskrivelse med krav og tegninger, hvoraf bl.a. fremgår, at  

 sammendraget og eventuelle fremsendte modeller ikke indgår i  

 basisdokumenterne.
 3. Ved indleveringen af Deres ansøgning forelå en beskrivelse med krav og  

 tegning, som opfylder de i patentbestemmelserne stillede formalitetskrav,  

 bl.a. ved, at beskrivelsen indeholder en almindelig del med angivelse af  

 opfindelsens anvendelsesområde og tekniske virkning samt en speciel del med  

 nærmere forklaring af opfindelsen under henvisning til tegningen.
Denne beskrivelse fremtræder derfor umiddelbart som en formelt korrekt  

 fuldstændig beskrivelse med krav og tegninger, som ikke ville give en læser  

 indtryk af, at der kun er tale om en beskrivelsesindledning (jfr. side 2 i  

 Deres brev af 23 sep 1991), og at beskrivelsen derfor må omfatte andet og  

 mere, end hvad der fremgår af disse akter.
Vi fandt derfor intet grundlag for  

 i medfør af patentbestemmelsernes §§ 42 og 43 at forlange disse akter  

 suppleret, jfr. side 3 i Deres ovennævnte brev.
 4. Ud over nævnte tilsyneladende fuldstændige beskrivelse med krav og  

 tegning omfattede ansøgningens oprindelige akter en brugervejledning for et  

 komplet analyseapparat, der ikke var genstand for patentkrav, men som skal  

 anvendes til gennemførelse af analysemetoden ifølge krav 1 og 2, og som bl.a.  

 indeholder ventilen og cadmiumsøjlen ifølge krav 3.
Ved sin udformning og affattelse fremtræder dette bilag ikke som en  

 forskriftmæssig del af en patentbeskrivelse.
Dels af denne grund, og dels som  

 følge af, at den samtidigt indleverede beskrivelse som ovenfor nævnt  

 tilsyneladende er i forskriftmæssig stand og bl.a. i forvejen indeholder en  

 speciel del, kan hverken vi eller andre læsere af ansøgningen opfatte dette  

 bilag som udgørende beskrivelsens specielle del, således som De har ytret  

 ønske om side 2 i Deres ovennævnte brev.
Bl.a. som følge af talrige henvisninger til taster, displays,  

 skriveudstyr, akkumulator og andre apparatdele, som hverken er vist på nogen  

 tegning eller nærmere beskrevet, fremtræder dette bilag netop som det, det  

 foregiver at være, nemlig en brugervejledning for et analyseapparat.
En  

 brugervejledning må nærmest betragtes som en tilbehørsdel til det pågældende  

 apparat, hvoraf følger, at vi må sidestille dette bilag med en del af den  

 model, hvis øvrige dele ikke er (og heller ikke bør være) fremsendt.
 Af ovennævnte definition af basisdokumenterne (bekendtgørelsens § 21, stk.  

 1) fremgår som tidligere nævnt klart, at modeller eller dele deraf ikke  

 omfattes af definitionen.
 5. Vi må derfor fastslå, at nærværende ansøgnings basisdokumenter kun  

 omfatter beskrivelse med krav og tegning af 23 jun 1987, og at den samtidigt  

 indleverede brugervejledning altså ikke er et basisdokument.
 6. Foranlediget af indsigelsen er vi blevet opmærksomme på, at  

 patentkravene i fremlæggelsesskriftet er i strid med bekendtgørelsens § 19,  

 stk. 4.
 Eksempelvis kan vi nævne, at den samtidige anvendelse af flere forskellige  

 slangediametre i den peristaltiske pumpe og standsningen af flowet i den  

 periode, som i den oprindelige beskrivelse benævnes reaktionstiden, ikke kan  

 udledes af basisdokumenterne.
 7. I deres brev af 23 sep 1991 har De redegjort for, at de ændrede krav af  

 18 sep 1990 har grundlag i fremlæggelsesskriftet og brugervejledningen af 29  

 jun 1987.
 Da fremlæggelsesskriftet ikke fuldt ud har grundlag i basisdokumenterne,  

 og da brugervejledningen ikke er et basisdokument, kan Deres redegørelse  

 imidlertid ikke vise, at kravene af 18 september 1990 har grundlag i  

 basisdokumenterne, og som det fremgår af ovenstående, mener vi, at dette ikke  

 er tilfældet.
8. Vi kan derfor ikke viderebehandle ansøgningen på grundlag af de nu  

 foreliggende akter.
Betingelsen for viderebehandling af ansøgningen er, at De  

 fremsender en ændret beskrivelse med krav og tegning, som opfylder  

 bestemmelserne i bekendtgørelsens § 19, stk. 1 og 4, og samtidig redegør for  

 kravenes grundlag i basisdokumenterne.
Desuden må De fremsende en efter de således ændrede krav tilpasset  

 imødegåelse af indsigelsen....« Hertil bemærkede klageren i skrivelse af 15. juni 1992 følgende:
 »Som allerede oplyst i vor duplik af 23. september 1991 blev den  

 foreliggende patentansøgning indleveret den 23. juni 1987 og omfattede på  

 dette tidspunkt ud over et ansøgningsdokument to af Ansøger affattede bilag  

 på 3 henholdsvis 13 sider, som begge var vedlagt ansøgningsdokumentet i tre  

 eksemplarer.
 Det mindste af disse bilag bestod af en skriftlig redegørelse for  

 opfindelsen på ialt 1 side og 7 linier affattet i en resumeagtig nærmest  

 telegramlignende stil, tre patentkrav, hvoraf de to var rettet på en metode  

 til at automatisere analysemetoder, og det tredie var rettet på en  

 motorventil med cadmiumsøjle, på ialt 15 linier, et sammendrag på ni linier  

 og en tegning med en diagramfigur med tilhørende forklarende tekst.
Det største af bilagene var som nævnt derimod på ialt 13 sider og  

 omfattede ialt skematiske diagramfigurer over henholdsvis tilsætning af  

 måleopløsning og reagenser i forbindelse med udførelse af analysemetoden  

 ifølge opfindelsen, motorventilens funktionsprincip i forbindelse med en  

 tilsluttet cadmiumsøjle og tilsluttede reagenstilledninger samt et  

 totaldiagram over en udførelsesform for et helt apparat til udøvelse af  

 analysemetoden ifølge opfindelsen.
Herudover var der i dette bilag:
en detaljeret beskrivelse af fordelene ved anvendelse af apparat og  

 analysemetode ifølge opfindelsen, jvf. side 1 i bilaget, en principiel beskrivelse af analysemetodens udførelse, jvf. side 2 i  

 bilaget, en generel beskrivelse af betjeningen af en computer til anvendelse ved  

 udførelse af analysemetoden ifølge opfindelsen, jvr. side 5 - 7 i bilaget, en beskrivelse af fremstillingen af reagenser til bestemmelse af nitrit og  

 nitrat ved analysemetoden ifølge opfindelsen, jvf. side 8, første trediedel i  

 bilaget, en beskrivelse af pumpeslanger og en pumpetype og dennes  

 hastighedsjustering i forbindelse med udførelse af nitrit- og  

 nitratbestemmelse ved analysemetoden ifølge opfindelsen, jvf. side 8, midt i  

 bilaget, en beskrivelse af fremstillingen af cadmiumsøjlen, dennes forberedelse,  

 kalibrering og regenerering i forbindelse med udøvelse af analysemetoden  

 ifølge opfindelsen, jvf. side 8, sidste trediedel og hele side 9 i bilaget, et eksempel på nitrit- og nitratbestemmelse ved analysemetode og apparat  

 ifølge opfindelsen, jvf. side 10 i bilaget, en beskrivelse af reagenser til bestemmelse af ammoniumkvælstof, en  

 beskrivelse af pumpeslanger og pumpe og dennes hastighedsjustering samt en  

 generel beskrivelse af udførelse af analysemetoden ifølge opfindelsen i  

 forbindelse med bestemmelse af ammoniumkvælstof, jvf. side 11 - 12 i bilaget, et eksempel på bestemmelse af ammoniumkvælstof ved analysemetode og  

 apparat ifølge opfindelsen, jvf. side 13 i bilaget.
Af det af Ansøger den 23. juni 1987 fremsendte ansøgningsdokument fremgår  

 det endvidere, at opfindelsens benævnelse var: »Multi analyse  

 system«.
Det lille bilag på 3 sider bar benævnelsen »MULTI ANALYSE  

 SYSTEM«, og det store bilag på 13 sider bar benævnelsen »MULTI  

 ANALYSER SYSTEM«.
 Både det lille og det store bilag er ifølge ansøgningsdokumentet  

 øjensynligt af Ansøger blevet indleveret i tre eksemplarer, hvilket turde  

 indicere, at Ansøger har været af den opfattelse, at såvel det lille som det  

 store bilag udgjorde en nødvendig del af hans beskrivelse af opfindelsen, og  

 som sådanne burde de derfor begge indleveres i tre eksemplarer, eftersom det  

 jo er det, Direktoratet forlanger af en forskriftsmæssigt korrekt indleveret  

 beskrivelse af en opfindelse.
 På denne baggrund mener vi derfor, at det må anses for fuldt ud berettiget  

 at opfatte det lille bilag som omfattende ansøgningens almene beskrivelse af  

 opfindelsen, patentkrav og sammendrag samt en del af tegningen og at opfatte  

 det store bilag som omfattende beskrivelsens specielle del og den resterende  

 del af tegningen.
Denne opfattelse synes da også at være i fuld overensstemmelse med  

 Direktoratets hidtidige opfattelse af forholdene, idet Direktoratet ikke på  

 noget tidligere tidspunkt af ansøgningens behandling har stillet Ansøger  

 noget spørgsmål om, hvad Ansøgers mening var med at indlevere det store  

 bilag, og idet Direktoratet har godkendt ansøgningen til fremlæggelse på  

 grundlag af en beskrivelse på ialt 4 sider og 10 linier, medens det lille  

 bilag kun omfattede en beskrivelse på 1 side og 8 linie, et antal patentkrav  

 på ialt ni, som fyldte næsten 2 sider, medens det lille bilag kun havde tre  

 patentkrav på ialt 15 linier.
Det er på denne baggrund indlysende, at den til  

 fremlæggelse godkendte ansøgnings beskrivelse og krav omfatter flere  

 oplysninger og angivelser end dem, der fremgår af det oprindelige lille  

 bilag, og disse oplysninger og angivelser kan derfor på legal vis kun hidrøre  

 fra det store bilag, som Direktoratet følgelig må have anset for at udgøre en  

 del af ansøgningens basisdokument.
I modsat fald ville Direktoratet  

 naturligvis ikke have ladet ansøgningen passere igennem til godkendelse i  

 betragtning af, at ansøgningens tekstmæssige omfang selv ved en blot  

 overfladisk betragtning i så fald kan konstateres at måtte være blevet  

 forøget med henved 200% under dens behandling, uden at afkræve Ansøger en  

 nærmere redegørelse for, hvorfra disse yderligere 200%»s forøgelse af  

 ansøgningens tekst hidrører.
 At Direktoratet således hidtil må have været af den opfattelse, at såvel  

 det lille som det store bilag udgør ansøgningens legale basisdokument som  

 oprindeligt indleveret, bekræftes yderligere af en gennemgang af ansøgningens  

 behandling, hvis enkelte trin vi i det følgende kort skal redegøre for som  

 følger:
 1) Efter ansøgningens modtagelse den 23. juni 1987 afsendte Direktoratet  

 den 10. juli 1987 en skrivelse vedrørende formelle mangler, hvori den eneste  

 påpegede mangel var manglende betaling af grundafgift.
 2) Den 30. marts 1988 afsendte Direktoratet første betænkning, hvori det  

 blev påpeget, at ansøgningen ikke kunne godkendes med de foreliggende  

 patentkrav i betragtning af den teknik, der kendes fra US patentskrifterne  

 nr. 3.884.640, nr. 3.883.305 og nr. 3.877.875, men at der muligvis kunne  

 opstilles et nyt krav 1 med den hidtil ikke kendte angivelse, at der ved  

 fremgangsmåden ifølge opfindelsen anvendes meget større strømningshastighed  

 for måleopløsningen end for reagenserne, såfremt dette ellers kunne lade sig  

 gøre på baggrund af de oplysninger, der forekom i beskrivelsen.
 3) Den 20. august 1988 afsendte Ansøger sin første besvarelse, som blev  

 modtaget i Direktoratet den 23. august 1988. Med besvarelsen var der vedlagt  

 et bilag benævnt »PATENTANSØGNING TIL MULTI ANALYZER SYSTEM« og  

 omfattende en beskrivelse af opfindelsen på 4 sider og 10 linie, 8 patentkrav  

 på 1 side og 8 linier, et sammendrag og en tegning samt et andet bilag  

 benævnt »MULTI ANALYZER SYSTEM - APPARATVEJLEDNING« og omfattende  

 ialt 19 sider, herunder tre sider med de tidligere tegningsfigurer.
4)Den 31. januar 1989 afsendte Ansøger et supplement til sin første  

 besvarelse, øjensynlig i henhold til (telefonisk?) aftale med Direktoratets  

 sagsbehandler, Signe Gravsholt, som på daværende tidspunkt behandlede  

 ansøgningen.
Dette supplement til besvarelsen blev modtaget i Direktoratet  

 den 1. februar 1989 og omfattede ud over følgebrevet med henvisning til  

 aftalen med Signe Gravsholt den sidste nye brugervejledning til »MULTI  

 ANALYZER SYSTEM« på ialt 36 sider.
 5) Den 17. februar 1989 afsendte Direktoratet 2. betænkning (benævnt 1.  

 behandling) og angav heri, at Direktoratet var af den opfattelse, at  

 ansøgningen kunne føre til patent, såfremt apparatkravene blev beskrevet i  

 overensstemmelse med Patentbestemmelsernes § 11 og 12, at tegningens  

 enkeltheder blev forklaret i beskrivelsen med henvisning til tegningens  

 betegnelser (bogstaver), og at benævnelsen og beskrivelsen iøvrigt blev  

 rettet i overensstemmelse med de vedføjede bemærkninger i den returnerede  

 kopi af beskrivelsen med krav af 23. august 1988.
6) Den 5. juni 1989 afsendte Ansøger sin besvarelse af Direktoratets 2.  

 betænkning og vedlagde i den forbindelse en ny beskrivelse på 4 sider og 10  

 linier, 9 patentkrav på næsten 2 sider, et sammendrag og en tegning med en  

 figur.
Besvarelsen blev modtaget i Direktoratet den 7. juni 1989.
 7) Den 11. juli 1989 afsendte Direktoratet en skrivelse vedrørende  

 berigtigelse af bilag med vedlagt kopi af beskrivelse og krav af 5. juni  

 1989. Direktoratet tilkendegav i skrivelsen, at ansøgningen ville kunne  

 godkendes til fremlæggelse på grundlag af beskrivelsen med krav af 7. juni  

 1989 rettet som vist og tegningen af 7. juni 1989. De omhandlede rettelser  

 var af formel art.
8) Den 15. juli 1989 indleverede Ansøger en berigtiget beskrivelse benævnt  

 »Fremgangsmåde og apparat til automatisk analyse af væsker«.
På  

 side 1 havde ansøgningen stadig en overskrift, der lød »MULTI ANALYZER  

 SYSTEM«.
Den berigtigede beskrivelse med krav blev modtaget i  

 Direktoratet den 18. juli 1989.
 9) Den 29. august 1989 afsendte Direktoratet meddelelse om, at ansøgningen  

 var blevet godkendt til fremlæggelse på grundlag af beskrivelse med krav af  

 18. juli 1989 og tegningen af 18. juli 1989.
 Af ovenstående sagsbehandlingsgennemgang fremgår det således med al  

 ønskelig tydelighed, at ikke blot var Ansøger af den opfattelse ved  

 indleveringen af ansøgningen, at hans beskrivelse af opfindelsen var at finde  

 i såvel det lille bilag (på 3 sider) som det store bilag (på 13 sider), men  

 også ved sin første besvarelse af 20. august 1988 af Direktoratets første  

 betænkning af 30. marts 1988 tilkendegav han, at beskrivelsen af opfindelsen  

 stadig var at finde i to særskilte bilag, et mindre på 7 sider og et større  

 på 19 sider, og begge benævnt »MULTI ANALYZER SYSTEM«.
 At Direktoratet imidlertid også må have været af den opfattelse, at det  

 større bilag har været et nødvendigt grundlag for forståelse af opfindelsen  

 og dermed for ansøgningens behandling, fremgår deraf, at Direktoratets  

 daværende sagsbehandler på ansøgningen enten har udbedt sig eller i hvert  

 fald med Ansøger har aftalt en fremsendelse af en sidste revideret version af  

 det store bilag, som på daværende tidspunkt (den 31. januar 1989) af Ansøger  

 benævnes »Brugervejledning til Multi Analyzer System« og var på  

 ialt 36 sider.
 På ovenstående baggrund er det derfor med den største forundring vi nu har  

 modtaget Direktoratets skrivelse af 13. december 1991 vedrørende ansøgningens  

 4. behandling, idet Direktoratet heri øjensynligt ganske og aldeles fralægger  

 sig ethvert ansvar for og vel nærmest også ethvert kendskab til ansøgningens  

 hidtige behandling, idet Direktoratet nu gør gældende, at ansøgningens  

 basisdokumenter kun omfatter det oprindeligt indleverede lille bilag på ialt  

 3 sider, heraf 2 tekstsider og 1 tegningsside, medens det samtidigt  

 indleverede store bilag ikke er at betragte som udgørende en del af  

 ansøgningens basisdokument men er at anse for en brugervejledning, som ifølge  

 Direktoratets nu foreliggende opfattelse øjensynligt skulle være at  

 sidestille med en del af en model , hvis øvrige dele ganske vist ikke er ( og  

 heller ikke bør være ) fremsendt.
 Denne yderst ejendommelige nye vurdering af ansøgningen forsøger  

 Direktoratet at begrunde med en henvisning til § 21, stk. 1 i  

 Patentdirektoratets Bekendtgørelse nr. 874 af 19. december 1989, hvori  

 basisdokumenterne er defineret som den på ansøgningens indleveringsdag  

 foreliggende beskrivelse med krav og tegninger, og hvoraf det ifølge  

 Direktoratets opfattelse bl.a. fremgår, at sammendraget og eventuelle  

 fremsendte modeller ikke indgår i basisdokumenterne.
 Direktoratets hovedtese er således den, at det store bilag på 13 sider,  

 der blev indleveret samtidigt med ansøgningen og blev indleveret i 3  

 eksemplarer (svarende til hvad der stilles krav om for en normal beskrivelse,  

 men ikke for en model), og som bærer samme benævnelse (på nær et enkelt  

 bogstav), som opfindelens benævnelse ifølge ansøgningsdokumentet og som det  

 andet mindre bilag, er at sidestille med en model, som hverken er eller burde  

 være indleveret.
Vi skal hertil bemærke, at såvel tankegangen som argumentationen mildt  

 sagt forekommer os uholdbar.
En model er en geometrisk repræsentation eller  

 gengivelse af en udførelsesform for en opfindelse og ikke et skriftligt  

 dokument.
En model omfatter almindeligvis ikke anvisninger til det  

 menneskelige intellekt om det, som opfindelsen angår, eller på hvilken måde  

 den virker.
Modeller forudsætter og bibringer kun forståelse til en person,  

 som selv er i stand til at analysere sig frem til kendsgerninger vedrørende  

 nævnte forhold.
 I modsætninger hertil er et skriftligt dokument, der vedrører en  

 opfindelse, en redegørelse med anvisninger til det menneskelige intellekt om,  

 hvad opfindelsen angår, hvorledes den fungerer, samt eventuel beskrivelse af  

 specielle foranstaltninger i forbindelse med opfindelsen (udførelsesformer  

 for denne).
Det er således indlysende for enhver,som har gjort sig den principielle  

 forskel mellem en model af en opfindelse og en skriftlig redegørelse for en  

 sådan klar, at disse under ingen omstændigheder kan sidestilles med hinanden,  

 ikke blot som følge af deres forskellige fysiske fremtoning men også som  

 følge af deres principielt forskellige mulighed for og måde på at bibringe  

 det menneskelige intellekt en forståelse af opfindelsen.
Og dette gælder  

 også, selvom der skulle være tale om en såkaldt »brugervejledning«  

 for et komplet analyseapparat til gennemførelse af en analysemetode, som  

 udgør en del af opfindelsen.
Det gælder også, selvom der i en sådan  

 »brugervejledning« forekommer henvisninger til taster, displays,  

 skriveudstyr, akkumulatorer og andre apparatdele, som hverken er vist på  

 nogen tegning eller nærmere beskrevet, idet det, som det formentlig er  

 Direktoratet bekendt, er ganske almindeligt, ja i visse tilfælde endog  

 særdeles udbredt, at der i forbindelse med beskrivelse af en opfindelse i den  

 detaljerede del af en patentbeskrivelse forekommer sådanne henvisninger til  

 på tegningen ikke viste organer, udstyr og apparatdele.
Når en sådan  

 beskrivelse er udarbejdet af en professionel patentagent, er der i sådanne  

 tilfælde i den detaljerede del af beskrivelsen i en efterstillet parentes  

 blot vedføjet bemærkningen »(ikke vist på tegningen)» eller  

 lignende.
Vi formoder, at alle Direktoratets sagsbehandlere har været udsat  

 for den slags tilfælde, og vi kan tilføje, at vi aldrig tidligere har været  

 udsat for, at Direktoratet har rejst indvendinger herimod.
Herudover skal det bemærkes, at en brugervejledning for et komplet  

 analyseapparat til udøvelse af en fremgangsmåde ifølge en opfindelse for os  

 at se ikke udgør andet end en sædvanlig detaljeret beskrivelse af udøvelsen  

 af fremgangsmåden ifølge opfindelsen i forbindelse med et specifikt apparat,  

 d.v.s. en udførelsesform for et apparat hvormed opfindelsen kan udøves.
En  

 sådan brugervejledning kan udmærket inkorporeres i en normal  

 patentbeskrivelse og findes rent faktisk inkorporeret i talrige  

 patentbeskrivelser.
Såfremt Direktoratet ikke mener, at dette skulle være  

 tilfældet, skal vi på opfordring gerne fremdrage nødvendige eksempler herpå.
 Direktoratets anden hovedtese er baseret på, at § 21, stk. 1 i  

 Patentdirektoratets Bekendtgørelse nr. 874 af 19. december 1989 definerer,  

 hvad er skal forstås ved ansøgningens basisdokumenter på ansøgningens  

 indleveringsdag, og at denne definition skulle udelukke, at en beskrivelse  

 ved en ansøgnings indlevering kan bestå af to særskilte bilag.
Af definitionen fremgår det imidlertid blot, at der ved basisdokumenterne  

 i en dansk patentansøgning forstås »den på dansk, norsk eller svensk  

 affattede beskrivelse med tilhørende tegning og patentkrav, som den forelå  

 ved ansøgningens indlevering«.
Bestemmelsen udsiger således intet om, i  

 hvilken form beskrivelse, patentkrav og tegning skal foreligge på  

 ansøgningens indleveringsdag.
Specielt udsiger bestemmelsen intet om, at  

 beskrivelse, patentkrav og tegning skal foreligge i forskriftmæssig stand .  

 Der er således intet krav om, at beskrivelsen skal foreligge i form af en  

 enkelt bilag med fortløbende paginering efterfulgt af patentkrav, sammendrag  

 og tegning.
Et sådant krav til ansøgningen ved dens indlevering fremgår  

 heller ikke af Bekendtgørelsens § 2, stk. 1-3. Heraf fremgår blot, at en  

 dansk patentansøgning skal bestå af ansøgningsdokumentet med bilag, og at  

 disse bilag skal omfatte en beskrivelse af opfindelsen, herunder en eventuel  

 tegning, som er nødvendig til forståelse af opfindelsen, patentkrav og  

 sammendrag.
Egentlige formkrav til den fysiske præsentation af beskrivelse, patentkrav  

 og sammendrag fremgår kun af Bekendtgørelsens § 4, men bestemmelserne heri  

 stiller ikke krav om, at den angivne fysiske repræsentation af beskrivelse,  

 patentkrav og sammendrag skal foreligge ved ansøgningens indlevering.
De mere  

 detaljerede formkrav til den fysiske præsentation af beskrivelse, patentkrav  

 og sammendrag fremgår derudover af Patentdirektoratets Patentbestemmelser af  

 1. august 1986, § 26, men for de heri stillede formkrav gælder det, at disse  

 ikke kræves opfyldt ved ansøgningens indlevering , men kan tilgodeses under  

 ansøgningens behandling, eventuelt umiddelbart før ansøgningens godkendelse  

 til fremlæggelse.
Såfremt Direktoratet skulle være i tvivl om rigtigheden  

 heraf, skal vi henvise til Mogens Koktvedgaard og Lise Østerborgs kommentarer  

 i »Patentloven med indledning og kommentarer«, 2. reviderede  

 udgave, 1979, side 133-135, specielt side 134, linie 5-13 samt til  

 »Betænkning angående nordisk patentlovgivning«, 1963, side 183-184.
Direktoratets underfundige bemærkninger under punkt 3 i betænkningen af  

 13. december 1991 om, at Direktoratet virkelig anså det med  

 ansøgningensdokumentet indleverede bilag på ialt 3 sider (hvoraf beskrivelsen  

 af opfindelsen udgjorde godt 1 side, og patentkravene udgjorde ca. 1/3 side)  

 for at udgøre den formelt korrekte fuldstændige beskrivelse af opfindelsen  

 med krav og tegninger, eftersom disse akter opfylder de i  

 patentbestemmelserne stillede formalitetskrav, bl.a. ved at beskrivelsen  

 indeholder en almindelig del med angivelse af opfindelsens anvendelsesområde  

 og tekniske virkning samt en speciel del med nærmere forklaring af  

 opfindelsen under henvisning til tegningen, må på ovenstående baggrund anses  

 for ret ligegyldige.
Formalitetskrav ved en ansøgnings indlevering kræves  

 ikke opfyldt eller overholdt , og Ansøger har ved at indlevere to bilag  

 (begge i tre eksemplarer), som begge omfatter en beskrivelse af hans  

 opfindelse, den ene med langt flere detaljer end den anden, tydeligt  

 tilkendegivet, at den fuldstændige beskrivelse af hans opfindelse er at finde  

 i disse to bilag tilsammen.
Endvidere har Direktoratet ved sin behandling af  

 ansøgningen over for Ansøger stiltiende anerkendt, at patentkravene på  

 grundlag af de oprindeligt indleverede akter (bilag 1 og 2) har kunnet  

 udvides fra de oprindelige 3 patentkrav, der var rettet på en metode til at  

 automatisere analysemetoder henholdsvis en motorventil med cadmiumsøjle, til  

 afslutningsvis 9 patentkrav, som var rettet på en fremgangsmåde til  

 fremstilling af en dedekterbar måleopløsning henholdsvis et apparat til  

 fremstilling af en fotometrisk dedekterbar måleopløsning, og som ialt  

 tekstmæssigt udgør mere end beskrivelse og krav tilsammen i det oprindelige  

 lille bilag.
 I betragtning af, at Direktoratet således under hele ansøgningens  

 behandling ikke blot har udeladt at udbede sig nogen forklaring af, hvorfor  

 Ansøger både ved såvel ansøgningens indlevering som i forbindelse med  

 besvarelsen af 1. betænkning indleverede et større særskilt bilag med en  

 detaljeret beskrivelse af måden at udøve hans opfindelse på i forbindelse med  

 et særligt apparat, men endog øjensynlig med Ansøger har aftalt eller  

 opfordret Ansøger til at indlevere den senest reviderede beskrivelse af måden  

 at udøve opfindelsen på (brugervejledning af 31. januar 1989), finder vi det  

 derfor ikke blot uberettiget men direkte uantageligt, at Direktoratet på  

 nuværende tidspunkt (efter at der er blevet nedlagt indsigelse mod  

 ansøgningen (Sic.)) finder det betimeligt at påstå, at basisdokumenterne kun  

 omfatter det med ansøgningsdokumentet oprindeligt indleverede lille bilag på  

 3 sider og ikke det samtidigt hermed indleverede store bilag på 13 sider, som  

 af Direktoratet konsekvent betegnes en »brugervejledning«, men som  

 rent faktisk bærer samme benævnelse som det andet bilag og som opfindelsens  

 benævnelse ifølge ansøgningsdokumentet.
 Idet det således kan konstateres, at den fejl, som af Ansøger eventuelt  

 måtte være begået ved ansøgningens indlevering, delukkende er af formel art  

 og kun består i, at Ansøger i stedet for at samle sin beskrivelse af  

 opfindelsen i et enkelt bilag med fortløbende paginering har indleveret den i  

 form af to særskilte bilag, må vi derfor fastholde vor opfattelse af, at  

 enten har Direktoratet under ansøgningens hele behandling også været af den  

 opfattelse, at ansøgningens basisdokumenter udgjordes af såvel det lille som  

 det store bilag, der blev indleveret samtidig med ansøgningsdokumentet, eller  

 også har Direktoratet ikke overholdt sin oplysningspligt over for Ansøger i  

 henhold til Patentbestemmelsernes §§ 42, 43 og 44.
Direktoratets bemærkninger under punkt 3 i betænkningen om, at både  

 Direktoratet og enhver anden læser af det oprindeligt indleverede lille bilag  

 måtte få det indtryk, at dette lille bilag med ca. 1 1/2 sides beskrivelse og  

 definition af en forholdsvis kompliceret opfindelse, som omfattede både en  

 fremgangsmåde og en anordning til udøvelse af fremgangsmåden, udgjorde den  

 formelt korrekte fuldstændige beskrivelse med krav og tegning af opfindelsen,  

 forekommer os ikke Direktoratet værdig, når henses til, at der herudover med  

 ansøgningsdokumentet var indleveret et langt større bilag på ialt 13 sider og  

 med langt flere detaljer.
Selv en ikke patentkyndig person med en teknologisk  

 uddannelse svarende til den, der opnås ved et kursus for  

 cykelsmedeferieafløsere, vil vide, at man med en tekst med det omfang, der  

 forelå i det oprindelige lille bilag, knapt nok vil være i stand til at  

 beskrive tekniske foranstaltninger med en kompleksitetsgrad, som svarer til  

 den, der forekommer i forbindelse med lapning af cykelslanger.
En  

 fremgangsmåde og et apparat af den beskaffenhed og den kompleksitet, som der  

 er tale om ifølge den foreliggende opfindelse, lader sig selvsagt ikke  

 beskrive og definere på ca. 1 1/2 side med dobbelt linieafstand.
 Direktoratets forsøg på i betænkningen at lade som om, at Direktoratet  

 virkelig ikke har en større indsigt i og/eller erfaring med tekniske  

 beskrivelser af opfindelser, end den der fremgår af betænkningens pkt. 3, er  

 for os at se derfor fuldstændig uakceptabel.
 Vi skal derfor hermed rette en alvorlig henstilling til Direktoratet om at  

 foretage en omhyggelig og seriøs genovervejelse af den holdning og de  

 vurderinger, som er kommet til udtryk under punkt 1-5 i betænkningen af 13.  

 december 1991.
 Såfremt Direktoratet ved denne genovervejelse skulle komme til det  

 resultat, at basisdokumenterne i ansøgningen udgør begge de med  

 ansøgningsdokumentet indleverede bilag, skal vi herefter fremsende en nærmere  

 redegørelse for grundlaget i basisdokumenterne for samtlige de angivelser,  

 der forekommer i forslaget til ny beskrivelse med patentkrav af 18. september  

 1990, eller om nødvendigt foretage en ændring heraf.
Såfremt Direktoratet derimod ikke skulle komme til nogen anden opfattelse  

 af, hvad basisdokumenterne omfatter i den foreliggende ansøgning, agter vi at  

 indgive dette spørgsmål til vurdering af Patentankenævnet samt at indgive en  

 klage til Ombudsmanden over Direktoratets i så fald mangelfuldt omhyggelige  

 behandling af ansøgningen indtil dens fremlæggelse, hvorved Ansøger er blevet  

 og bliver påført betydelige og ganske meningsløst unødvendige omkostninger.' Patentdirektoratet afslog ved skrivelse af 17. december 1992 ansøgningen  

 med følgende begrundelse:
 »1. Vi har tidligere meddelt Dem, at vi af nærmere angivne grunde  

 ikke kunne imødekomme ansøgningen. . Vi mener, at disse grunde stadigvæk er  

 til hinder for, at ansøgningen kan imødekommes, og vi har derfor afslået den  

 under henvisning til patentlovens § 16. Den nærmere begrundelse følger  

 nedenfor.
 2. I Deres ovennævnte brev har De fremført følgende argumenter for, at den  

 sammen med ansøgningen indleverede brugervejledning skal opfattes som en del  

 af ansøgningens beskrivelse og dermed som et af ansøgningens basisdokumenter:
 a) Ved sagsbehandlingen til og med fremlæggelsen af ansøgningen har  

 Patentdirektoratet accepteret, at brugervejledningen er et basisdokument.
 b) Det kræves ikke, at ansøgningens basisdokumenter opfylder de formelle  

 krav til en beskrivelse til en patentansøgning.
 c) Brugervejledningen er indleveret i 3 eksemplarer, således som det  

 kræves for patentansøgningens beskrivelse.
 d) De akter, vi har anset for en fuldstændig beskrivelse med krav,  

 indeholder så få informationer, at vi burde indse, at en teknisk beskrivelse  

 af en opfindelse nødvendigvis må være mere omfattende.
 e) Brugervejledningen indeholder anvisninger til det menneskelige  

 intellekt og kan derfor ikke anses for en model, således som  

 Patentdirektoratet efter Deres opfattelse har påstået.
 f) Brugervejledningens anvisninger svarer til dem, man normalt ville finde  

 i en detaljeret del af en patentbeskrivelse.
 g) Brugervejledningen og det andet bilag (nemlig det, vi har anset for  

 beskrivelse med krav) har begge samme benævnelse som opfindelsens benævnelse  

 ifølge ansøgningsdokumentet.
 3. ad a): Vi må med beklagelse indrømme, at vi først ved behandlingen af  

 indsigelsen erkendte, at § 21, stk. 1 i Patentdirektoratets bekendtgørelse  

 nr. 874 af 19 dec 1989 (der har samme ordlyd som § 21, stk. 1 i  

 Industriministeriets bekendtgørelse nr. 177 af 02 maj 1985) hindrer, at  

 brugervejledningen af 23 jun 1987 kan anses for et basisdokument.
 Den omstændighed, at vi tidligere har accepteret et basisdokument på et  

 uholdbart grundlag, fritager os imidlertid ikke fra pligten til at korrigere  

 fejlen, når vi konstaterer den.
 I forbindelse hermed bemærker vi, at patentloven ikke blot forpligter os  

 til at undlade at udstede patent, hvis en indsiger påviser, at grundlaget  

 herfor mangler, men at loven tillige indebærer, at patenter kan omstødes,  

 hvis de er meddelt på uholdbart grundlag, f.eks. som følge af fejl, begået af  

 os under sagsbehandlingen, jfr. § 52, (se især stk. 1, pkt. 3), som direkte  

 angår den foreliggende situation.
 ad b) og c): Vi er enige med Dem i, at beskrivelse, patentkrav og  

 tegninger skal anses for basisdokumenter, hvis disse akter foreligger ved  

 ansøgningens indlevering, uanset om akterne ikke opfylder  

 patentbestemmelsernes formalitetskrav.
 I overensstemmelse hermed var vor begrundelse for ikke at acceptere  

 brugervejledningen som basisdokument da heller ikke, at vejledningen ikke  

 opfylder patentbestemmelsernes formalitetskrav, men derimod, at vejledningen  

 ved sin udformning, sit indhold og sin affattelse fremtræder som en  

 vejledning (hvortil der ikke stilles formalitetskrav) og ikke som en del af  

 den samtidigt indleverede forskriftsmæssige beskrivelse.
 Vor bedømmelse er således baseret på, at der ved ansøgningens indlevering  

 forelå en formelt korrekt og tilsyneladende fuldstændig beskrivelse med krav  

 og tegning samt en brugervejledning for et apparat, der ikke var genstand for  

 patentkrav.
 Hertil kommer, at De på ansøgningsblanketten har markeret, at ansøgningens  

 bilag omfatter de ifølge afkrydsningsfelterne sædvanlige akter, såsom  

 beskrivelse, tegning og sammendrag, og at De herudover ved særskilt påskrift  

 har tilkendegivet, at der tillige er vedlagt en brugervejledning.
Det bilag, som De nu betegner som »det store bilag«, fremtræder  

 derfor som en brugervejledning og har hidtil af Dem selv både været betegnet  

 som og omtalt som en brugervejledning.
Ingen læser af sagens akter kan  

 herefter være i tvivl om, at der faktisk er tale om en brugervejledning,  

 uanset at bilaget er indleveret i 3 eksemplarer.
 ad d): Da der i praksis faktisk forekommer patentbeskrivelser (d.v.s.  

 beskrivelser af patenterbare opfindelser) af samme omfang som eller mindre  

 omfang end det bilag, De nu betegner som »det lille bilag«, er vi  

 ikke enige i de betragtninger, De har givet udtryk for side 11, 2. afsnit i  

 Deres ovennævnte brev.
 Ganske vist har De ret i, at et kompliceret apparat ikke kan beskrives  

 detaljeret i en beskrivelse på mindre end 2 sider, men ifølge de oprindelige  

 krav angik opfindelsen ikke et apparat, men derimod et princip i forbindelse  

 med gennemskylning af dele af apparater af den kendte art, der anvendes ved  

 kolorimetriske analyser, og ingen læser vil undre sig over, at en sådan  

 opfindelse er beskrevet ganske kortfattet.
 At den nu foreliggende beskrivelse med krav angår en fremgangsmåde og et  

 apparat af en beskaffenhed og kompleksitet, der ikke lader sig beskrive  

 kortfattet skyldes jo netop, at der nu er tale om en anden opfindelse end  

 den, der fremgik af basisdokumenterne (hvortil brugervejledningen efter vor  

 opfattelse ikke hører).
 I øvrigt er det usandt, at der er anvendt dobbelt linieafstand i »det  

 lille bilag«.
ad e): Vi har ikke sidestillet brugervejledningen med en model.
Derimod  

 har vi sidestillet det i brugervejledningen omhandlede apparat med en model,  

 og vi finder det stadig rimeligt at anse brugervejledningen for at være en  

 tilbehørsdel til apparatet.
 ad f): Hvis en opfindelse vedrører et apparat, består den detaljerede del  

 af patentbeskrivelsen typisk af en forklaring af apparats principielle  

 virkemåde, d.v.s. der lægges vægt på apparatdelenes funktion og samvirke, og  

 detaljer, som er uden betydning for forståelsen heraf, er sparsomme eller  

 helt udeladt.
 En brugervejledning - herunder også den foreliggende - lægger derimod vægt  

 på, hvorledes apparatet skal betjenes og vedligeholdes, og informationerne er  

 af typen »udskift batteriet A, når lampen B lyser«, hvorimod  

 informationer af betydning for forståelsen af apparatets funktion, ikke eller  

 praktisk taget ikke gives.
 Vi mener derfor, at den foreliggende brugervejledning adskiller sig ganske  

 tydeligt fra en patentbeskrivelses detaljerede del.
 ad g): Vi kan ikke tillægge ligheden mellem brugervejledningens benævnelse  

 og den i beskrivelsen og ansøgningsdokumentet oprindeligt anvendte benævnelse  

 for opfindelsen nogen betydning, bl.a. fordi benævnelsen for opfindelsen ikke  

 svarede til patentkravenes indhold og derfor var ukorrekt.
 4. Vi kan derfor ikke ændre den opfattelse, at ovennævnte brugervejledning  

 ikke er et basisdokument.
 Af de to sidste afsnit af Deres ovennævnte brev fremgår, at De ikke finder  

 grundlag for viderebehandling af ansøgningen på grundlag af de sagsakter, vi  

 har accepteret som basisdokumenter, men at De ønsker spørgsmålet og  

 definitionen af basisdokumenterne behandlet i Patentankenævnet.
Vi har derfor kun den mulighed at afslå Deres ansøgning med den  

 begrundelse, at De ikke som forlangt i vort brev af 13 dec 1991 har begrænset  

 ansøgningen til det, der kan udledes af beskrivelse med krav og tegning af 23  

 jun 1987 (i vort ovennævnte brev står fejlagtigt 29 jun 1987).' Denne afgørelse har klageren ved skrivelse af 17. februar 1993 indbragt  

 for Patentankenævnet med følgende påstande:
 »1.At basisdokumenterne i ansøgningen skal anses for at omfatte de  

 med ansøgningsdokumentet af 23. juni 1987 i tre eksemplarer vedlagte bilag,  

 som i ansøgningsdokumentet er benævnt: »brugervejledning«,  

 »beskrivelse« henholdsvis »tegning«, og at ansøgningen i  

 konsekvens heraf skal tilbagesendes til Patentdirektoratet til fortsat  

 behandling.
 2. At Patentankenævnet, for så vidt ovenstående påstand 1 tages til følge,  

 træffer bestemmelse om, at det indbetalte klagegebyr tilbagebetales i henhold  

 til § 7, stk. 6, sidste punktum i Bekendtgørelse om Patentankenævnet  

 (Industriministeriets bekendtgørelse nr. 1217 af 28. december 1992).
3. At Patentankenævnet, for så vidt ovenstående påstand 1 ikke tages til  

 følge, tilkendegiver, at Patentdirektoratet har begået en materiel fejl, som  

 ikke kan anses for at falde inden for Patentdirektoratets normale grænse for  

 fejlskøn og dermed ikke kan anses for at være i overensstemmelse med  

 sædvanlig god og ordentlig forvaltningsskik for en offentlig myndighed, ved  

 ikke på et tidligt tidspunkt af ansøgningens behandling at have oplyst  

 Ansøger om, at den såkaldte »brugervejledning« efter  

 Patentdirektoratets opfattelse ikke ville kunne anses for at udgøre en del af  

 ansøgningens basisdokumenter, men tværtimod under hele ansøgningens  

 behandling til og med dennes fremlæggelse har behandlet ansøgningen, som om  

 det omvendte var tilfældet, og først er fremkommet med en tilkendegivelse  

 herom, efter at der var blevet nedlagt indsigelse mod den fremlagte ansøgning  

 og skriftvekslingen mellem parterne var afsluttet, jvf.
Patentlovens § 15,  

 stk. 1, første punktum, Industriministeriets Bekendtgørelse nr. 177 af 2. maj  

 1985, § 37 og Patentdirektoratets Patentbestemmelser af 1. august 1986, §§  

 42, 43 og 44.' I klagebegrundelse af 9. juli 1993 har klageren bl.a. anført:
 »I vor ovennævnte klage over Direktoratets afslag har vi som primær  

 påstand gjort gældende:
 »At basisdokumenterne i ansøgningen skal anses for at omfatte de med  

 ansøgningsdokumentet af 23. juni 1987 i tre eksemplarer vedlagte bilag, som i  

 ansøgningsdokumentet er benævnt: »brugervejledning«,  

 »beskrivelse« henholdsvis »tegning«, og at ansøgningen i  

 konsekvens heraf skal tilbagesendes til Patentdirektoratet til fortsat  

 behandling (på grundlag af disse bilag).' - Det i parentes anførte manglede i  

 påstanden, men det var det, der var meningen, og påstanden anses hermed for  

 berigtiget.
 I den forbindelse skal vi indledningsvis bemærke, at ansøgningen blev  

 indleveret af Ansøger selv den 23. juni 1987 og på dette tidspunkt udgjorde  

 ovennævnte såkaldte » Beskrivelse med tegning« et bilag på i alt  

 3 sider, medens ovennævnte såkaldte »Brugervejledning« udgjorde et  

 bilag på 13 sider.
 Det mindste af bilagene, »Beskrivelse med tegning«, bestod af en  

 skriftlig redegørelse for opfindelsen på 1 side og 7 linier, i alt 46 ikke  

 hele tekstlinier (svarende til ca. 70% af en normal tekstside med 65 linier  

 og enkelt linieafstand), tre patentkrav på i alt 15 linier, et sammendrag på  

 9 linier og en tegning på 1 side med en diagramfigur med tilhørende kort  

 forklarende tekst.
 Af bilagets indledende overskrift (titel), som er i overensstemmelse med  

 opfindelsens benævnelse ifølge ansøgningsdokumentet, fremgår det, at bilaget  

 angår et »MULTI ANALYSE SYSTEM«, hvilket vil sige et apparat ,  

 eller apparatanlæg til udførelse af flere, eventuelt forskellige, analyser.
 Af de tre patentkrav i bilaget var de to rettet på » en metode til at  

  automatisere analysemetoder«, og det tredie var rettet på' en  

 motorventil med cadmiumsøjle'.
 I den skriftlige redegørelse for opfindelsen eller rettere opfindelserne i  

 bilaget var det bl.a. angivet:
- at metoden ifølge opfindelsen er en metode til at automatisere  

 fotometriske målemetoder , som er baseret på en eller flere  

 reagenstilsætninger og en efterfølgende måling af en farveudvikling, - at det ved hjælp af en computerstyret motorventil og en søjle med  

 cadmiumgranulat er muligt at bestemme indholdet af både nitrit og nitrat i  

 samme prøve, - at måleopløsningen (prøve eller standard) tilsættes løbende en eller  

 flere reagenser ved hjælp af T-fittings, - at der anvendes en computer til sikring af konstant skylletid,  

 reaktionstid og måletid, - at computeren desuden sørger for styring af motorventil og eventuelt  

 tilsluttet prøveskifter samt beregning af prøvernes indhold, - at fig. 1 viser et strømningsdiagram med n reagenstilsætninger , og at  

 det med ventilen i normalstilling og n = 3 er muligt at analysere for  

 ammonium, fosfor og nitrat m.fl., medens der med ventilen i Cd-søjlestilling  

 analyseres for nitrit og nitrat.
Herudover findes der nogle lidt mere specifikke oplysninger om ovennævnte  

 angivelser, som dog alt i alt er af ret summarisk karakter og ikke på nogen  

 måde kan anses for at udgøre en detaljeret beskrivelse af analysemetodens  

 udførelse og af motorventilens, cadmiumsøjlens, eventuel prøveskifters og  

 computerens indbyrdes arrangement og samvirke.
Hele redegørelsen er i øvrigt  

 affattet i en yderst kortfattet, resumeagtig, nærmest telegramagtig stil.
Fig. 1 viser i skematisk diagramform den del af apparatet, hvori  

 sammenblanding af analyseprøve og analysereagenser, kemisk omsætning heraf og  

 måling af det eller de fremkomne reaktionsprodukter finder sted i forbindelse  

 med analysemetodens udførelse.
Figuren viser således tilførsels- og  

 fremføringsslanger for analyseprøve og reagenser, slangepumpe , motorventil ,  

 Cd-søjle , almindelige T-fittings og afgangsslange til fotometer.
Teksten til  

 fig. 1 indeholder betegnelser for de viste genstande, men ingen detaljeret  

 beskrivelse af deres funktion eller betjeningen af dem, og således heller  

 ingen detaljeret beskrivelse af analysemetodens udførelse eller  

 apparatdelenes betjening og virkemåde. - Det bemærkes herudover, at Ansøgers  

 anvendelse af betegnelsen »Fig. 1« i både beskrivelsen og på  

 tegningen turde indikere, at ansøgningens samlede tegning omfattede flere  

 figurer.
Ellers var der jo ingen grund til at specificere, at der var tale om  

 »Fig. 1«.
Det samlede indtryk af det lille bilag er, at det omfatter en lidt  

 skitseagtig almindelig del (dvs. indledning) af en sædvanlig beskrivelse af  

 en opfindelse eller rettere opfindelser, tre (ikke helt normalt affattede)  

 krav på to opfindelser, en tegning og et sammendrag.
Nogen egentlig  

 detaljeret beskrivelse af opfindelsen eller opfindelserne, herunder  

 udførelseseksempler og udførelsesformer, er det derimod ikke til at få øje  

 på.
 Bortset fra de ovenfor påpegede mangler ved det lille bilag er det dog  

 indlysende for enhver med faglig indsigt i området, at bilaget omhandler,  

 hvad der med et måske mere normalt ordvalg kan karakteriseres som, en metode  

 eller fremgangsmåde til automatiseret måling (dvs. kvantitativ bestemmelse)  

 af en komponent i en måleopløsning (dvs. en prøve) og et apparat eller  

 apparatanlæg til udøvelse af fremgangsmåden, hvilket apparat eller  

 apparatanlæg omfatter:
- en computer - en motorventil - en cadmiumsøjle - en eventuel prøveskifter - et fotometer - en slangepumpe, samt - nødvendige forbindelsesslanger og T-fittings.
 Det største af bilagene, »Brugervejledningen«, der bortset fra  

 en formentlig skrivefejl havde samme indledende benævnelse som det lille  

 bilag, nemlig » MULTI ANALYSER SYSTEM«, var som nævnt derimod på  

 i alt 13 sider og omfattede i alt 3 skematiske diagramfigurer over  

 henholdsvis:
1) tilsætning af måleopløsning og reagenser i forbindelser med udførelse  

 af den automatiserede analysemetode (side 2), 2) motorventilens funktionsprincip i forbindelse med en tilsluttet  

 cadmiumsøjle og tilsluttede reagenstilledninger (side 3), samt 3)et total-diagram over en udførelsesform for et helt apparatanlæg  

 omfattende computer, spektrofotometer, motorventil, slangepumpe, prøveskifter  

 og nødvendige forbindelsesslanger til udøvelse af den automatiserede  

 analysemetode (side 4).
 Herudover var der i dette bilag følgende mere detaljerede angivelser:
- en detaljeret beskrivelse af fordelene ved anvendelse af apparatet og  

 den automatiserede analysemetode, jvf. side 1 i bilaget, - en principiel beskrivelse af analysemetodens udførelse, jvf. side 2 i  

 bilaget, - en generel beskrivelse af betjeningen af en computer til anvendelse ved  

 udførelse af analysemetoden, jvf. side 5-7 i bilaget, - en beskrivelse af fremstillingen af reagenser til bestemmelse af nitrit  

 og nitrat ved analysemetoden, jvf. side 8, første trediedel i bilaget, - en beskrivelse af pumpeslanger og en pumpetype og dennes  

 hastighedsjustering i forbindelse med udførelse af nitrit- og  

 nitratbestemmelse ved analysemetoden, jvf. side 8, midt, i bilaget, - en beskrivelse af fremstillingen af cadmiumsøjlen, dennes forberedelse,  

 kalibrering og regenerering i forbindelse med udøvelse af analysemetoden,  

 jvf. side 8, sidste trediedel og hele side 9 i bilaget, - et eksempel på nitrit- og nitratbestemmelse med analysemetoden og  

 apparatet, jvf. side 10 i bilaget, - en beskrivelse af reagenser til bestemmelse af ammoniumkvælstof , en  

 beskrivelse af pumpeslanger og pumpe og dennes hastighedsjustering samt en  

 generel beskrivelse af dførelse af analysemetoden i forbindelse med  

 bestemmelse af ammoniumkvælstof, jvf. side 11-12 i bilaget, - et eksempel på bestemmelse af ammoniumkvælstof med analysemetoden og  

 apparat, jvf. side 13 i bilaget.
Der kan således ikke herske nogen som helst tvivl om, at det er samme  

  opfindelse eller rettere samme samhørige opfindelser, der er beskrevet i  

 såvel det lille bilag som i det store bilag.
Af det store bilag fremgår der  

 blot langt flere detaljer om de opfindelser, der er angivet i det lille  

 bilag.
Af det af Ansøger den 23. juni 1987 fremsendte ansøgningsdokument fremgår  

 det som nævnet endvidere, at opfindelsens benævnelse var: »Multi analyse  

 system«.
Det lille bilag på 3 sider var benævnt »MULTI ANALYSE  

 SYSTEM«, og det store bilag på 13 sider var benævnt »MULTI ANALYSER  

 SYSTEM«.
 Bortset fra skrivefejlen i sidstnævnte angivelse er de tre betegnelser  

 identiske , og da Ansøger har indleveret såvel det lille som det store bilag  

 i tre eksemplarer , turde dette indikere, at Ansøger har været af den  

 opfattelse, at såvel det lille som det store bilag udgjorde en nødvendig del  

 af hans beskrivelse af opfindelsen for at trediemand ville være i stand til  

 at forstå denne.
Om Ansøgers kendskab til patentjuridiske forhold og faglige forudsætninger  

 for selv at forestå udarbejdelsen og indleveringen af en patentansøgning på  

 tidspunktet forud for ansøgningens indleveringsdato skal det iøvrigt oplyses,  

 at denne bestod i en gennemlæsning af den af Direktoratet udgivne brochure  

 benævnt »Vejledning til brug ved ansøgning om patent«.
I denne  

 vejledning er det bl.a. anført, side 4, spalte 1, 3. afsnit, at:
 »En patentansøgning består af følgende bilag:
- ansøgningsdokument (2 eksemplarer) - beskrivelse, evt. med tegning (3 eksemplarer) - patentkrav (3 eksemplarer) - sammendrag (3 eksemplarer) Alle de nævnte bilag skal være skrevet på dansk.
Ansøgningsdokument Ansøgningsblanketten fås ved henvendelse til Patentdirektoratet.  

 Blanketterne skal bl.a. udfyldes med navn og adresse på både opfinder og  

 ansøger tillige med kort benævnelse på opfindelsen.« Og på samme side, spalte 2, 1. og 2. afsnit.
»Beskrivelse Beskrivelsen skal indeholde en nærmere forklaring af opfindelsen.
Det skal  

 således forklares, hvad der er kendt i forvejen, hvad der er det nye ved  

 opfindelsen, og hvilken teknisk virkning man opnår ved opfindelsen i  

 sammenligning med den kendte teknik.
Beskrivelsen skal ligeledes indeholde en gennemgang af, hvordan  

 opfindelsen kan realiseres i praksis . Gennemgangen skal være så tydelig, at  

 en fagmand på området ved læsning af beskrivelsen kan udøve eller realisere  

 opfindelsen.
Ofte er det i øvrigt nødvendigt at tydeliggøre gennemgangen ved  

 hjælp af en eller flere tegninger.« I vejledningen findes der tilsvarende bemærkninger om ansøgningens  

 tegninger, patentkrav og sammendrag samt et eksempel på udformning og  

 affattelse af en forholdsvis lille patentbeskrivelse med krav, tegning og  

 sammendrag.
Når henses til, at det tager 4-5 år at uddanne en professionel  

 patentagent, som vil vide at tage sig i agt for i alt væsentligt alle de  

 faldgruber og fejlmuligheder, som forekommer i forbindelse med indlevering og  

 behandling af patentansøgninger, og at det i hvert fald tager 1-2 år at  

 uddanne en patentingeniør, som med rimelig sikkerhed ville kunne forestå  

 udarbejdelse og indlevering af nye patentansøgninger, forekommer det  

 indlysende, at Ansøger på tidspunktet for ansøgningens indlevering ikke har  

 haft de fornødne faglige forudsætninger for at forstå, hvad det var for  

 bilag, der skulle indleveres i forbindelse med en patentansøgning, endsige  

 hvorledes disse bilag skulle udformes og affattes.
Specielt anføres det jo om  

 beskrivelsen i vejledningen, »at den skal indeholde en gennemgang af  

 hvordan opfindelsen kan realiseres i praksis , og at denne gennemgang skal  

 være så tydelig, at en fagmand på området ved læsning af beskrivelsen kan  

 udøve eller realisere opfindelsen.« Der forekommer i den forbindelse imidlertid ingen advarsler (i  

 Direktoratets Vejledning) om, at denne del af beskrivelsen ikke må foreligge  

 som et særskilt bilag, og det tilkendegives heller ikke at en sådan  

 beskrivelse af en opfindelses realisering i praksis ikke kan bestå af et  

 dokument, som i anden forbindelse netop benyttes i praksis til vejledning af  

 de brugere, som vil være de fagfolk, der i praksis vil komme til forestå  

 udøvelse af opfindelsen og drage nytte af de med denne forbundne fordele.
 Ud fra Direktoratets vejledning har Ansøger således ikke haft mulighed for  

 at komme til nogen erkendelse af, at når en sådan vejledning indleveres i  

 forbindelse med en patentansøgning, bør den ikke kaldes en  

 »Brugervejledning«, men derimod »beskrivelsens detaljerede  

 del«, og at en sådan detaljeret del bør inkorporeres mellem ansøgningens  

 såkaldte almindelige del (dvs. indledningen) og patentkravene, og han har da  

 slet ikke haft mulighed for at kunne nå til nogen erkendelse af, at en  

 manglende overholdelse af sådanne formaliteter vedrørende en beskrivelses  

 præsentation skulle kunne have som konsekvens, at den indleverede beskrivelse  

 af opfindelsens praktiske realisering overhovedet ikke ville blive godtaget  

 som en del af den samlede beskrivelse af hans opfindelse.
 Det ville naturligvis derfor være ganske urimeligt at diskriminere et  

 sådant bilag på grund af Ansøgers manglende faglige viden om, hvorledes et  

 sådant dokument normalt ville skulle præsenteres i forbindelse med en  

 patentansøgnings indlevering, og som vi i det følgende nærmere skal godtgøre  

 det, findes der i Patentloven og de administrative forskrifter da heller  

 ingen legal hjemmel til, at man skulle kunne tillade sig ganske at se bort  

 fra det, som om det overhovedet aldrig var blevet indleveret i forbindelse  

 med ansøgningen.
Sammenfattet er vi på ovenstående baggrund af den opfattelse, at det klart  

 fremgår, at Ansøger ud fra sine forudsætninger tydeligt har tilkendegivet  

 allerede ved ansøgningens indlevering, at såvel det lille bilag på 3 side som  

 det store bilag på 13 sider udgjorde hans samlede beskrivelse af den af ham  

 gjorte opfindelse, og at disse bilag derfor må anses for at udgøre  

 ansøgningens basisdokumenter , uanset at bilagene ude fra en rent formel  

 betragtning ikke var affattet på en forskriftsmæssig korrekt måde.
Ud fra en  

 normal patentsagkyndigs vurdering må det lille bilag nærmest anses for at  

 omfatte ansøgningens almene beskrivelse af opfindelsen, patentkrav og  

 sammendrag samt en del af tegningen , medens det store bilag må anses for at  

 omfatte beskrivelsens specielle del og den resterende del af tegningen.
 Denne opfattelse synes da også at være i fuld overensstemmelse med  

 Direktoratets opfattelse af forholdene under ansøgningens behandling til og  

 med dens fremlæggelse, hvilket vi har redegjort nærmere for og dokumenteret i  

 detaljer i vor besvarelse af 16. juni 1992 af Direktoratets fjerde  

 behandlingsskrivelse af 13. december 1991, jvf. side 3, sidste afsnit - side  

 6, tredie afsnit.
 Efter at der blev nedlagt indsigelse mod ansøgningen, og skriftvekslingen  

 i forbindelse med denne var blevet afsluttet, har Direktoratet imidlertid nu  

 ændret opfattelse af forholdene og hævder, under henvisning til  

 Industriministeriets bekendtgørelse nr. 177 af 2. maj 1985, § 21, stk. 1, at  

 kun det med ansøgningen indleverede lille bilag på i alt 3 sider udgør  

 ansøgningens basisdokumenter , medens det store bilag på 13 sider ikke er at  

 anse for at udgøre nogen del heraf, men er at anse for at udgøre en  

 tilbehørsdel til det apparat, der er beskrevet i bilaget, og som Direktoratet  

 sidestiller med en model , der ganske vist ikke er blevet og heller ikke  

 skulle have været indleveret til Direktoratet (Afslagsskrivelsen af 17.  

 december 1991, side 3, pkt. ad e) og 4. behandlingsskrivelse af 13. december  

 1991, side 2, pkt. 4, 3. afsnit).
 På denne baggrund er vi derfor i det følgende nødsaget til at se lidt  

 nærmere på de patentjuridiske bestemmelser, der vedrører forholdet, til  

 bedømmelse af, om denne påstand kan være rigtig.
I den forbindelse er de basale bestemmelser til vurdering af påstandens  

 rigtighed naturligvis at finde i Patentloven af 29. december 1967, som ændret  

 senest ved lov nr. 153 af 11. april 1984, eftersom det var denne lov, der var  

 gældende på ansøgningens indleveringstidspunkt.
De i loven forekommende  

 bestemmelser, som navnlig er af interesse i den foreliggende forbindelse,  

 findes i lovens § 8, stk. 2 og 3, § 10, § 11, § 13 og § 14, stk. 1, og vi vil  

 i det følgende se nærmere på angivelserne heri.
 PL § 8.
 Ifølge § 8, stk. 2 skal en patentansøgning indeholde en beskrivelse af  

 opfindelsen omfattende tegninger, når sådanne er nødvendige, samt en bestemt  

 angivelse af, hvad der søges beskyttet ved patentet (patentkrav), og  

 beskrivelsen skal være så tydelig, at en fagmand på grundlag deraf kan udøve  

 opfindelsen.
 Mogens Koktvedgaard og Lise Østerborg har om bestemmelserne i  

 »Patentloven med indledning og kommentarer«, 2. revideret udgave,  

 1979, side 133, næstsidste afsnit følgende bemærkninger:
»Om selve ansøgningsdokumentet gælder reglerne i PBK  

 (Patentbekendtgørelsen) § 2 og PBS (Patentbestemmelserne) § 1. Det fremgår  

 heraf bl.a., at ansøgningen bør skrives i to eksemplarer på bestemte  

 blanketter, den skal være ledsaget af de fornødne bilag, navnlig beskrivelse,  

 tegning, patentkrav og sammendrag i tre eksemplarer , jvf. herom i de  

 følgende noter.« Side 134, næstsidste afsnit - 135, første afsnit:
»Beskrivelsen er det centrale led i ansøgningen.
Det er heri, der  

 gives oplysning om opfindelsen, dens beskaffenhed og udøvelse osv.  

 Beskrivelsen skal ifølge § 9, stk. 2, 3. pkt., være så tydelig, at en fagmand  

 på grundlag heraf kan udøve opfindelsen, jfr. herom nærmere i N 87.  

 Beskrivelsen opbygges normalt på en ret standardiseret måde.
Ifølge PBS § 2,  

 nr. 1 skal beskrivelsen deles i en almindelig og en speciel del . I den  

 almindelig del skal opfindelsens anvendelsesområde angives.
Endvidere skal  

 der gives oplysning om den teknik, hvorpå opfindelsen bygger (teknikkens  

 standpunkt), samt om, hvad særligt der opnås i forhold hertil med angivelse  

 af de dertil fornødne midler.
I praksis gøres der ofte - i forbindelse med  

 den korte redegørelse for den tekniske tilstand for opfindelsen - nogle  

 bemærkninger om det utilfredsstillende ved denne tilstand.
Herigennem  

 skitseres behovet for opfindelsen, ligesom den tekniske problemstilling  

 ridses op.
Derpå følger en kort beskrivelse af det nye og ejendomlige, dvs.  

 opfindelsen som en rigtig og hensigtsmæssig løsning af det skitserede  

 problem.
Denne korte beskrivelse er overhovedet det væsentlige i dokumentet,  

 idet den redegør for opfindelsen centrale indhold og anvendelse.
Herefter  

 følger en nærmere og ofte stærkt detaljeret gennemgang af opfindelsens  

 praktiske udførelse . Denne benævnes beskrivelsens specielle del . Her findes  

 dførelseseksempler eller udførelsesformer , eventuelt under henvisning til  

 tegning osv.
Om kravet om udførelseseksempler .....« Og side 134, andet afsnit:
»Er ansøgningen behæftet med mangler, er der i vid udstrækning  

 mulighed for senere afhjælpning heraf den fortabelse af tidsprioriteten  

 (indleveringsdagen). Dette gælder endog for meget grove mangler , jvf. herved  

 lovens § 15 og 16 og nærmere i PBS § 13.« Såvel Patentlovens § 8 som Mogens Koktvedgaard og Lise Østerborgs  

 kommentarer hertil fastslår altså, at en patentansøgning skal omfatte en  

 beskrivelse af opfindelsen, og denne beskrivelse skal være så tydelig, at en  

 fagmand på grundlag deraf kan udøve opfindelsen, men der findes ingen  

 bestemmelser om, i hvilken form beskrivelsen skal foreligge ved ansøgningens  

 indlevering.
Der er specielt intet krav om, at en beskrivelse skal foreligge  

 i form af et enkelt bilag, endsige at et sådant bilag (ved ansøgningens  

 indlevering) skal være opbygget på en bestemt måde og eventuelt være  

 fortløbende pagineret fra indledning til afslutning.
Tværtimod angiver Mogens  

 Koktvedgaard og Lise Østerborg som ovenfor anført, at eventuelle mangler,  

 endog meget grove mangler ved ansøgningen som indleveret, kan afhjælpes den  

 fortabelse af prioritetsretten.
Følgelig kan naturligvis også formelle  

 mangler ved en beskrivelses affattelse og den form, hvori den er blevet  

 præsenteret ved ansøgningens indlevering, afhjælpes uden fortabelse af de med  

 ansøgningsdagen forbundne rettigheder, for de med ansøgningen indleverede  

 bilag.
 Det eneste bilag, som Patentlovens § 8 undtager fra, hvad en opfindelses  

 beskrivelse kan bestå af, er sammendraget af beskrivelse og patentkrav , idet  

 det af stk. 3, 2. punktum fremgår, at sammendraget alene skal tjene som  

 teknisk information og ikke må tillægges betydning i andre henseender.
 Dette turde underbygge den opfattelse, at et hvilket som helst bilag,  

 bortset fra sammendraget, som indleveres i forbindelse med en  

 patentansøgning, og som angiver tekniske foranstaltninger, der vedrører en  

 angivet opfindelse, må anses for at udgøre en legal del af opfindelsens  

 beskrivelse.
 Konklusion:
Den indleverede ansøgnings lille bilag indeholdt et særskilt afsnit, som  

 positivt var benævnt »s a m m e n d r a g«, medens det store bilag  

 på 13 sider ikke bar nogen sådan betegnelse og iøvrigt ikke på nogen måde  

 havde karakter af at være et sammendrag.
Følgelig falder det store bilag ikke  

 ind under nogen form for undtagelse fra at være omfattet af opfindelsens  

 beskrivelse som indleveret i henhold til Patentlovens § 8, men må, da de deri  

 beskrives mere detaljerede forhold vedrørende samme opfindelser som dem, der  

 er beskrevet i det lille bilag, tværtimod anses for at udgøre en helt legal  

 del af beskrivelsen af disse opfindelser.
Eller med andre ord, der findes  

 ingen holdepunkter i PL § 8 for at diskriminere det store bilag, den såkaldte  

 »Brugervejledning«, for ikke at udgøre nogen legal del af de  

 omhandlede opfindelsers beskrivelse i ansøgningen som indleveret.
 PL § 13.
 For dette synspunkt taler også ordlyden af lovens § 13. Ifølge denne  

 paragraf må en ansøgning om patent ikke ændres således, at patent søges på  

 noget, som ikke fremgik af ansøgningen, da denne blev indleveret eller på det  

 tidspunkt da den efter § kz 14 skal anses for indleveret.
 Om bestemmelsen anfører Mogens Koktvedgaard og Lise Østerborg i  

 »Patentloven« (supra), side 151, 2. afsnit, at ordene: » ikke  

 fremgik af ansøgningen« med lovændringen i 1978 har erstattet' ikke  

 fremgik af akterne i ansøgningssagen', men at dette skete på baggrund af PTL  

 § 8, stk. 2, 4. pkt., hvorefter en kultur af en mikroorganisme - når  

 bestemmelsen træder i kraft - kan indgå i en patentansøgning, og det derfor  

 kan forekomme mindre naturligt at tale om »akterne«.
Da ændringen af ordlyden i denne bestemmelse således øjensynligt alene  

 skyldes det forhold, at den også skal kunne omfatte deponerede  

 mikroorganismer, synes det oplagt, at ordet »ansøgningen« derfor  

 stadig i al almindelighed refererer til' akterne i ansøgningssagen', og det  

 vil netop implicere samtlige de ansøgningsbilag (bortset fra sammendraget), der er indleveret i  

 forbindelse med ansøgningen, og som på en eller anden måde vedrører de af  

 ansøgningen omfattede opfindelser, da ordet' ansøgningen » i den givne  

 forbindelse ikke kan henvise til nogen speciel del af ansøgningens akter,  

 såsom f.eks. patentkravene eller andre specifikke sagsakter.
 Konklusion:
 Da det store bilag, »Brugervejledningen«, blev indleveret sammen  

 med ansøgningen, må det dgøre en del af ansøgningens akter som indleveret ,  

 og da det indeholder specifikke oplysninger om detaljer vedrørende de samme  

 opfindelser, som iøvrigt er angivet i det lille bilag, den såkaldte  

 »Beskrivelse« (med krav og tegning), kan det kun anses for at  

 udgøre en behørig del af beskrivelsen af disse opfindelser, dvs. udgøre en  

 del af ansøgningens beskrivelse som indleveret.
PL § 10 Ifølge § 10 må der i samme ansøgning ikke søges patent på to eller flere  

 af hinanden uafhængige opfindelser.
Ifølge Mogens Koktvedgaard og Lise Østerborg i »Patentloven«  

 (supra), side 143, sidste afsnit - side 144, 1. afsnit, indebærer denne  

 bestemmelse, »at såfremt der er søgt patent på flere af hinanden  

 afhængige opfindelser, må ansøgningen begrænses.
Den kan da eventuelt deles i  

 overensstemmelse med PBK (Patentbekendtgørelsen), § 22, stk. 2 (4 måneder).  

 En sådan opdeling eller - hvis dette ikke er muligt eller ønskeligt - da den  

 fornødne indskrænkning må foretages på et tidligt stadium, jfr. herved PBS  

 (Patentbestemmelserne), § 14D, hvorefter manglende opfinderisk enhed om  

 muligt bør være fremført og afhjulpet, inden nyhedsundersøgelse  

 foretages.« De i det store bilag, »Brugervejledningen«, beskrevne  

 opfindelser er imidlertid de samme opfindelser, som er angivet i det lille  

 bilag, og bestemmelsen giver derfor ingen mulighed for at forlange de  

 oplysninger, der findes i det store bilag fjernet eller udeladt fra  

 ansøgningen som sådan, d.v.s. i praksis fjernet eller udeladt fra  

 ansøgningens beskrivelse af opfindelserne.
 PL § 11.
 I henhold til PL § 11 kan en opfindelse, som fremgår af en af ansøgeren  

 tidligere indleveret patentansøgning, gøres til genstand for en særskilt  

 ansøgning, som på begæring skal anses som indleveret på det tidspunkt, da de  

 akter , hvoraf opfindelsen fremgår, indkom til Patentmyndigheden.
 Mogens Koktvedgaard og Lise Østerborg bemærker herom i  

 »Patentloven« (supra), side 145, sidste afsnit - side 148, første  

 afsnit, »at reglen vedrører såkaldt deling af patentansøgninger og  

 dskillelser herfra.
Ved deling forstås, at en del af indholdet i stamansøgningens  

 basisdokumenter gøres til genstand for en særskilt, ny ansøgning, PBK § 22,  

 jfr.
PBS § 16 A, stk. 1 (side 146, næstsidste afsnit).
Deling af en ansøgning kan f.eks. foretages, når der i en ansøgning er  

 søgt om patent på to eller flere af hinanden uafhængige opfindelser i strid  

 med reglen i PL § 10, man også når opfindelserne er afhængige, men opfinderen  

 af en eller anden grund ønsker dem udstykket i flere patenter.
Retsvirkningen  

 af § 11 er i alle tilfælde, at den nye ansøgning på begæring kan tillægges  

 tilbagevirkende kraft til det tidspunkt, da de akter , hvoraf opfindelsen  

 fremgik, blev indleveret (side 145, sidste afsnit).
Ved dskillelse forstås, at en del af indholdet i stamansøgningen, der ikke fremgår af dennes basisdokumenter gøres til genstand for en særskilt  

 ny ansøgning, PBK § 23, jfr.
PBS §16 A, stk. 2. Den del, der således ikke  

 fremgår af basisdokumentet, må fremtræde som senere tilføjelser til  

 beskrivelsen m.v. eller på anden måde , f.eks. igennem brevvekslingen med  

 Patentmyndigheden (side 146, sidste linie - side 147, linie).« Ved basisdokumenter forstås den ved ansøgningens indlevering foreliggende  

 beskrivelse med tilhørende tegning og patentkrav.
Det er normalt en  

 forudsætning for at kunne accepteres som basisdokument, at beskrivelsen er  

 affattet på dansk, norsk eller svensk, jfr. herom nærmere PBK § kz 21 og N  

 13.4 (side 146, 3. sidste afsnit).' Konklusion:
Det store bilag, »Brugervejledningen«, i nærværende ansøgning  

 forelå på dansk i tre eksemplarer ved ansøgningens indlevering og ikke som en  

 senere tilføjelse til beskrivelse m.v. eller på anden måde, f.eks. igennem  

 brevvekslingen med Patentmyndigheden.
Af ovennævnte kommentarer følger da, at  

 bilaget udgør en del af ansøgningens akter som indleveret, og da det  

 beskriver (detaljer ved) samme opfindelser som i det lille bilag  

 »Beskrivelsen«, må det nødvendigvis udgøre en del af opfindelsernes  

 beskrivelse, dvs. af ansøgningens basisdokumenter. - Til hvilken del af  

 ansøgningens akter skulle det store bilag ellers henføres? Benægte at det  

 foreligger som en af ansøgningens sagsakter ved dens indlevering kan man da  

 ikke.
 Nogen form for krav om dskillelse af de i det store bilag omhandlede  

 opfindelser i en særskilt, ny ansøgning kan ikke komme på tale, da bilaget  

 blev indleveret sammen med ansøgningen og ikke på et senere tidspunkt, og  

 noget krav om at afdele opfindelserne i en særskilt afdelt ansøgning kan der  

 heller ikke stilles krav om, da der ikke er tale om afhængige opfindelser  

 (jvf. omtalen ovenfor af PL § 10), men om de samme opfindelser som dem der er  

 angivet i ansøgningens øvrige bilag.
 PL § 14.
 Af PL § 14 fremgår, at foretager Ansøger inden 6 måneder fra den dag, da  

 ansøgningen indleveredes, ændring i ansøgningen, skal ansøgningen, hvis han  

 begærer dette, anses som indleveret på det tidspunkt, da ændringen indkom til  

 Patentmyndigheden.
Om denne bestemmelse anfører Mogens Koktvedgaard og Lise Østerborg i  

 »Patentloven« (supra), side 154, sidste afsnit - side 155, 2.  

 afsnit, »at loven fastlægger ikke nærmere, hvilke ændringer, der kan ske  

 via § 14. En sådan fastlæggelse er heller ikke sket i PBK  

 (Patentbekendtgørelsen). Det er imidlertid klart, at der kan blive tale om  

 omfattende ændringer , idet man ikke her - som i § 13 - er bundet af  

 stamansøgningen (de oprindelige basisdokumenter). Det må derfor konstateres,  

 at man i medfør af § 14 kan gennemføre en hvilken som helst ændring, så længe  

 man med rimelighed kan hævde, at der er tale om en »ændring«, i  

 modsætning til en ansøgning om noget helt nyt.
I PBS (Patentbestemmelserne) §  

 13, stk. 3 er det da også anført, at helt ufuldstændige dokumenter kan rettes  

 op via § 14, altså f.eks. en hel formløs skriftlig meddelelse om, at man  

 ønsker patent på et eller andet. - ...... - Hvis løbedagsforskydning begæres,  

 skal Patentmyndigheden ikke efterprøve, om begæringen er nødvendig eller ej ,  

 PBS § 15 C, stk. 1. Løbedagsforskydningen sker således helt på ansøgerens  

 egen risiko, og der kan naturligvis ikke gives nogen garanti for, at  

 ændringerne kan patenteres sammen med stamansøgningen.' Hverken bestemmelserne i § 14 eller i Mogens Koktvedgaard og Lise  

 Østerborgs kommentarer hertil anfører noget om, i hvilken form ændringen skal  

 foreligge ved dens indlevering til Patentdirektoratet, for at den kan danne  

 grundlag for en løbedagsforskydning.
Det er imidlertid den generelle  

 opfattelse blandt patentsagskyndige, og denne opfattelse er i  

 overensstemmelse med gældende praksis, at en hvilken som helst meddelelse ,  

 som indleveres til Patentdirektoratet i en ansøgning, vil kunne danne  

 grundlag for en begæring om løbedagsforskydning af ansøgningen (jvf.
Mogens  

 Koktvedgaard og Lise Østerborgs ovenstående bemærkningerne om formkravet til  

 de ændringer af en ansøgning, som vil kunne danne grundlag for en herfra  

 udskilt, ny ansøgning), og i og med at begæring om løbedagsforskydning  

 fremsættes, dgør den til Patentdirektoratet i ansøgningen indleverede  

 meddelelse (ændringen) en del af den nu foreliggende ansøgnings  

 basisdokumenter uanset i hvilken form meddelelsen iøvrigt måtte foreligge.
 Konklusion:
 På ovenstående baggrund er det klart, at såfremt det store bilag,  

 »Brugervejledningen«, ikke var blevet indleveret sammen med  

 ansøgningen, men på et senere tidspunkt inden for 6 måneder fra ansøgningens  

 indleveringsdato, ville det kunne have dannet grundlag for en  

 løbedagsforskydning af ansøgningen, og der ville da ikke være nogen som helst  

 tvivl om, at det udgjorde en fuldt ud legal del af ansøgningens  

 basisdokumenter . Nu blev bilaget imidlertid ikke indleveret efter  

 ansøgningen, men sammen med denne, og følgelig må det nødvendigvis anses for  

 at udgøre en del af ansøgningens basisdokumenter som indleveret, i og med at  

 det omhandler oplysninger om de samme opfindelser, som er angivet i det lille  

 bilag, den såkaldte »Beskrivelse«. - Alt andet ville være at anse  

 for den rene juridiske absurditet, idet man givetvis ikke kan stille krav om,  

 at for at få det store bilag »Brugervejledningen« optaget som en  

 legal del af ansøgningens basisdokumenter skulle man af rent formalistiske  

 grunde have indleveret begæring om løbedagsforskydning af ansøgningen fra og  

 til samme dato , nemlig ansøgningens indleveringsdag.
 Samlet konklusion:
 Af ovenstående gennemgang af alle relevante bestemmelser i Patentloven  

 fremgår det med al ønskelig tydelighed, at ingen af dem giver nogen som helst  

 form for hjemmel til at diskriminere det med ansøgningen indleverede store  

 bilag, den såkaldte »Brugervejledning«, for ikke at udgøre en legal  

 del af ansøgningens basisdokumenter.
 Andre retskilder:
 Af andre retskilders bestemmelser, som det ved vurdering af rigtigheden af  

 Direktoratets påstand vil være nødvendigt at konfrontere problemstillingen  

 med, er de administrative bestemmelser, der foreligger i  

Industriministeriets Bekendtgørelse nr. 177 af 2. maj 1985 og
Patentdirektoratets Patentbestemmelser af 1. august 1986.
Af Bekendtgørelsens § 21 (hvortil Direktoratet har henvist i såvel 4.  

 behandlingsskrivelse som i afslagsskrivelsen) fremgår det således, »at  

 som basisdokument i en dansk patentansøgning (og en patentansøgning, der  

 optages til behandling i henhold til Patentlovens § 38) anses den på dansk ,  

 norsk eller svensk affattede beskrivelse med tilhørende tegninger og  

 patentkrav, som den forelå ved ansøgningens indlevering (hhv. den dag  

 ansøgningen anses for indleveret).« - Denne bestemmelse udsiger således  

 lige så lidt som Patentlovens § 8 noget om, i hvilken form beskrivelse,  

 patentkrav og tegning skal foreligge på ansøgningens indleveringsdag.  

 Specielt udsiger bestemmelsen intet om, at beskrivelse, patentkrav og tegning  

 skal foreligge i forskriftsmæssig stand.
Der er således intet krav om, at  

 beskrivelsen skal foreligge i form af et enkelt bilag eventuelt med  

 fortløbende paginering efterfulgt af patentkrav, sammendrag og tegning.
 Et sådant krav til ansøgningen ved dens indlevering fremgår heller ikke af  

 bekendtgørelsens § kz 2, stk. 1-3. Heraf fremgår blot, at en dansk  

 patentansøgning skal bestå af ansøgningsdokumentet med bilag, og at disse  

 bilag skal omfatte en beskrivelse af opfindelsen , herunder en eventuel  

 tegning, som er nødvendigt til forståelse af opfindelsen, patentkrav og  

 sammendrag.
 Egentlige formkrav til den fysiske præsentation at beskrivelse, patentkrav  

 og sammendrag fremgår kun af bekendtgørelsens § kz 4, men bestemmelserne heri  

 stiller ikke krav om, at den angivne fysiske repræsentation af beskrivelse,  

 patentkrav og sammendrag skal foreligge ved ansøgningens indlevering.
 De mere detaljerede formkrav til den fysiske præsentation af beskrivelse,  

 patentkrav og sammendrag fremgår derudover af Patentdirektoratets  

 Patentbestemmelser af 1. august 1985, § 26, men for de heri stillede formkrav  

 gælder det, at disse ikke kræves opfyldt ved ansøgningens indlevering , man  

 kan tilgodeses under ansøgningens behandling, eventuelt umiddelbart før  

 ansøgningens godkendelse til fremlæggelse.
 Rigtigheden af ovennævnte fortolkning af de omhandlede bestemmelser  

 fremgår klart af Mogens Koktvedgaards og Lise Østerborgs ovenanførte  

 kommentarer i »Patentloven« (supra), side 134, 1. afsnit, hvor der  

 står følgende:
 »Er ansøgningen behæftet med mangler, er der i vid udstrækning  

 mulighed for senere afhjælpning heraf den fortabelse af tidsprioriteten  

 (indleveringsdagen). Dette gælder endog meget grove mangler, jfr. herved  

 lovens §§ 15 og 16 og nærmere i PBS § 13. Spørgsmålet berøres også i Bet. p.  

 184, hvor det bl.a. anføres, at en telegrafisk ansøgning efter  

 omstændighederne kan accepteres, medens en blot mundtlig ansøgning aldrig kan  

 danne grundlag for prioriteten«.
 Rigtigheden fremgår også af » Betenkning angående nordisk  

 patentlovgivning«, 1964, side 183, spalte 2, 1. afsnit, hvor der står  

 følgende:
»Forslaget inneholder i likhet med de gjeldende nordiske lover ingen  

 bestemmelse om minimumsfordringer som skal være iakttatt for at søknaden skal  

 anses for inngitt.
De formelle mangler søknaden som en følge av en manglende  

 iakttakelse av lovens eller forskriftenes bestemmelser måtte lide av, vil  

 kunne rettes under søknadens behandling - jfr. §§ 15 og 16 - den  

 rettighetsfortapelse . Dise bestemmelser gjelder også rettelser av reelle  

 mangler , men for reelle endringer i søknaden gjelder visse særlige  

 begrensninger - jfr. §§ 13 og 14.« Konklusion:
 Med ovenstående gennemgang af, så vidt vi kan se, samtlige relevante  

 bestemmelser i såvel Patentloven som i de administrative forskrifter turde  

 det hermed anses for værende godtgjort, at der under danske forhold ikke  

 findes nogen objektiv hjemmel til at diskriminere et på dansk foreliggende  

 bilag (bortset fra sammendraget), som indleveres sammen med en  

 patentansøgning, og som indeholder tekniske oplysninger om angivne  

 opfindelser, således at dette bilag ikke er at anse for at udgøre en legal  

 del af beskrivelsen af de af ansøgningen omfattede opfindelser, og at dette  

 gælder uanset i hvilken form, det pågældende bilag foreligger, og uanset  

 hvilken funktion det i øvrigt måtte kunne udfylde i anden sammenhæng.
 En konsekvens heraf er, at det store bilag benævnt  

 »Brugervejledning«, som blev indleveret i tre eksemplarer sammen  

 med ansøgningen, må anses for at udgøre en legal del af ansøgningens  

 beskrivelse, eftersom det forelå på dansk ved ansøgningens indlevering og  

 indeholder tekniske oplysninger om de samme opfindelser, som er angivet i det  

 også med ansøgningen indleverede lille bilag, som i ansøgningsdokumentet er  

 benævnt »Beskrivelse«.
 Bemærkninger til Direktoratets afslagsbegrundelse m.v.
 På ovenstående baggrund forekommer det derfor yderst ejendommeligt, at  

 Direktoratet i såvel 4. behandlingsskrivelse af 13. december 1991 som i  

 afslagsskrivelsen af 17. december 1992 kan komme til det stik modsatte  

 resultat, og vi vil derfor i det følgende se nærmere på den til begrundelse  

 heraf fremførte argumentation, navnlig den i afslagsskrivelsen foreliggende.
 Vi skal her indledningsvis bemærke, at vi bortset fra gengivelsen under  

 pkt. 2.e) i alt væsentligt kan anerkende Direktoratets sammendrag under pkt.  

 2 i afslagsskrivelsen af vor argumentation i vor besvarelsesskrivelse af 16.  

 juni 1992 og vil som følge heraf ikke fremkomme med specifikke kommentarer  

 hertil.
 Hvad angår de betragtninger, som Direktoratet derefter fremkommer med  

 under punkt 3, skal vi hertil bemærke følgende:
 Ad 3.(ad a):
 Direktoratet anerkender klart, at under ansøgningens handling indtil og  

 med dens fremlæggelse har Direktoratet behandlet ansøgningen ud fra den  

 opfattelse, at såvel det lille bilag »Beskrivelsen« som det store  

 bilag »Brugervejledningen« udgjorde ansøgningens legale  

 basisdokument, i overensstemmelse med hvad vi påviste i vor besvarelse af 16.  

 juni 1992, side 3, sidste afsnit - side 6, tredie afsnit.
 Hvad angår Direktoratets påstand om, at § 21, stk. 1 i  

 Industriministeriets bekendtgørelse nr. 177 af 2. maj 1985 skulle være til  

 hinder for, at »Brugervejledningen« af 23. juni 1987 kan anses for  

 et basisdokument, har vi ovenfor godtgjort, at denne påstand ikke kan være  

 medholdelig.
 Ad 3.(ad. b og c):
Direktoratet anerkender, at der ikke kan stilles krav om opfyldelse af  

 formalitetskrav til ansøgningens beskrivelse, patentkrav og tegninger ved  

 ansøgningens indlevering , for at disse skal kunne anses for at udgøre  

 ansøgningens legale basisdokumenter.
Dette indebærer naturligvis, at der  

 heller ikke kan stilles krav om, at en beskrivelse skal foreligge i form af  

 et enkelt bilag, og heller ikke at sådanne eventuelle flere bilag skal være  

 udformet og affattet efter en eller anden forskriftsmæssig norm.
Heller ikke  

 at sådanne bilag ikke må afvige fra hinanden i deres fremtoning, affattelse  

 og indhold.
 Ad afsnit 2:
Den argumentation, som Direktoratet derefter fremfører for, at den  

 såkaldte »Brugervejledning« ikke udgør en del af ansøgningens  

 beskrivelse og dermed ikke en del af ansøgningens basisdokument, er  

 imidlertid i det væsentlige netop baseret på betragtninger vedrørende  

 formelle forhold og er derfor ikke holdbar, thi Direktoratets begrundelse er  

 netop den, »at vejledningen ved sin dformning, sit indhold og sin  

 affattelse fremtræder som en vejledning og ikke som en af del den  

 samtidigt indleverede forskriftsmæssige beskrivelse«.
Det første og det  

 sidste af ovenstående understregede ord er netop forhold, der vedrører rene  

 formalitskrav til en ansøgnings beskrivelse, og hvad angår indholdet i  

 »Brugervejledningen«, har vi ovenfor dokumenteret, at dette  

 vedrører nøjagtig de samme opfindelser, som dem der er angivet i det lille  

 bilag, som af Direktoratet benævnes »den forskriftsmæssige  

 beskrivelse«.
Direktoratets afvisning af »Brugervejledningen«  

 som udgørende en del af ansøgningens beskrivelse kan derfor med den angivne  

 begrundelse ikke være medholdelig.
 Ad afsnit 3:
At det ene af de bilag, der blev indleveret sammen med ansøgningen,  

 tilsyneladende i højere grad opfylder de sædvanlige formalitetskrav til en  

 patentsansøgnings beskrivelse med krav og tegning end et andet bilag er sagen  

 uvedkommende.
Såfremt man tillægger sådanne forhold nogen form for vægt, er  

 det netop udtryk for, at man vurderer bilagenes legalitet ud fra et synspunkt  

 om, hvorvidt de opfylder nogle formelle normkrav med hensyn til deres  

 udformning og affattelse, men Direktoratet har, som ovenfor anført,  

 indledningsvis erkendt, at sådanne formalitetskrav ikke kan stilles til  

 ansøgningens bilag ved dennes indlevering, for at de skal kunne anerkendes  

 som legale dele af ansøgningens basisdokumenter.
At der i de oprindeligt indleverede bilag ikke var rettet noget krav på et  

 helt apparatanlæg til udøvelse af den automatiserede analysemetode er ikke  

 udtryk for, at et sådant apparatanlæg udgør en opfindelse, som ikke er  

 omfattet af ansøgningen som indleveret.
Patentkrav må gerne ændres, og nye  

 patentkrav på opfindelser, som ikke hidtil har været genstand for patentkrav,  

 må gerne opstilles, for så vidt, som de har belæg i ansøgningens  

 basisdokumenter, herunder ansøgningens beskrivelse.
Mogens Koktvedgaard og  

 Lise Østerborg anfører herom i »Patentloven« (supra) side 153, 4.  

 afsnit, at »ved ændring af patentkrav skal ansøgeren angive, hvor i  

 basisdokumenterne der findes grundlag herfor, PPK. § 19 stk. 1, 2.  

 pkt.«, og side 151, sidste afsnit anføres det, at »lovens ordning  

 er den, at der i § 13 (i Patentloven) åbnes adgang til at foretage visse  

 ændringer inden for det magasin , som basisdokumenterne udgør.« Der er altså intet legalt grundlag for at afvise  

 »Brugervejledningen«, med den begrundelse, at det heri viste og  

 mere detaljeret beskrevne apparatanlæg ikke var genstand for patentkrav i den  

 oprindelige ansøgning.
Dertil kommer, at vi ovenfor på siderne 2-5 klart har  

 påvist, at det lille bilag, »Beskrivelsen«, også indeholdt en  

 angivelse af, at det angik et apparatanlæg til udførelse af multianalyse, og  

 at de apparatdele, nemlig computer, spektrofotometer, motorventil,  

 slangepumpe og prøveskifter, slangestykker m.m., hvoraf det samlede  

 apparatanlæg består, ikke blot er omtalt i »Brugervejledningen«,  

 men også i det lille bilag som af Direktoratet benævnes »den  

 forskriftsmæssige beskrivelse med krav og tegning«.
Der kan derfor ikke  

 herske nogen tvivl om, at det samlede apparatanlæg til udøvelse af den  

 automatiserede analysemetode var omfattet af ansøgningens basisdokumenter som  

 indleveret.
 Ad afsnit 4 og 5:
At Ansøger på ansøgningsblanketten har markeret, at ansøgningens bilag ud  

 over de ifølge afkrydsfelternes sædvanlige akter, såsom beskrivelse,  

 tegninger og sammendrag, ved særskilt påskrift har tilkendegivet, at der  

 tillige er vedlagt en brugervejledning, skyldes naturligvis udelukkende  

 Ansøgers manglende kendskab til sædvanlig patentpraksis, som vi har redegjort  

 for det foranstående på side 6-8. At Direktoratet tillægger denne markering  

 på ansøgningsblanketten nogen form for vægt i den foreliggende sammenhæng er  

 igen et udtryk for Direktoratets forsøg på at afvise bilaget  

 »Brugervejledningen« ud fra et rent formalistisk synspunkt . En  

 formel fejl fra ansøgers side gøres til en substantiel fejl i det  

 patentjuridiske grundlag for ansøgningen.
Men Direktoratet har indledningsvis  

 tilkendegivet, at der ikke kan stilles krav om overholdelse af formelle  

 forskrifter for en ansøgnings bilag i forbindelse med en patentansøgnings  

 indlevering, og dette må nødvendigvis også omfatte selve  

 ansøgningsblanketten.
Såfremt Ansøger havde henvendt sig til en patentsagkyndig (patentagent) på  

 et så sent tidspunkt inden ansøgningen skulle indleveres, at der ikke havde  

 været tid til at foretage nogen form for omarbejdning af de af ansøgningen  

 omfattede bilag, ville en sådan person formentlig have undladt at markere  

 ansøgningsblanketten med angivelsen »Brugervejledning«, men ganske  

 simpelt have sammenhæftet denne brugervejledning med det andet bilag, som af  

 Direktoratet benævnes »den forskriftmæssige beskrivelse«, og  

 civilingeniør Gunnar Pedersen, Patentdirektoratet, der er den ene af  

 sagsbehandlerne på det angivne afslag, har over for os i en telefonsamtale  

 den 15. januar 1993 tilkendegivet, at i så fald ville Direktoratet næppe have  

 rejst den indvending mod ansøgningen, at den såkaldte  

 »Brugervejledning« ikke var at anse for at udgøre en del af  

 ansøgningens basisdokumenter.
Gunnar Pedersen tilkendegav også, at dette var  

 et synspunkt han ville vedstå, og at han gerne måtte citeres herfor i  

 forbindelse med en eventuel anke af afslaget.
Det er derfor klart, at den fejl, som ansøger måtte have begået ved at  

 markere, betegne og omtale det store bilag som en  

 »Brugervejledning« udelukkende er af formel art, og at en sådan  

 formel fejl ikke kan fratage bilaget sin status som udgørende en legal del af  

 ansøgningens basisdokumenter, og dette gælder uanset, at en eventuel  

 ikke-patentsagkyndig måtte komme til den opfattelse ved læsning af sagens  

 akter, at eftersom det store bilag i ansøgningsblanketten er betegnet med  

 angivelsen »Brugervejledning«, kan den ikke udgøre nogen legal del  

 af ansøgningens basisdokumenter.
Det bemærkes iøvrigt i den forbindelse, at  

 ordet »Brugervejledning« ikke fremgår som en angivelse på selve det  

 store bilag.
Her optræder kun angivelsen »MULTI ANALYSER SYSTEM«,  

 der bortset fra skrivefejlen i det midterste ord helt og aldeles svarer til  

 opfindelsens benævnelse, som den er anført på ansøgningsblanketten.
Når Direktoratet i den grad hæfter sig ved de formelle forhold ved  

 ansøgningens bilag, virker det underligt, at man i den forbindelse ser bort  

 fra ovenstående konstatering, men det virker naturligvis endnu mere  

 besynderligt, at Direktoratet ikke tillægger det nogen betydning, at det  

 store bilag er blevet indleveret i 3 eksemplarer . Hvad forestiller  

 Direktoratet sig egentlig Ansøgers mening skulle være med at indlevere en  

 brugervejledning i 3 eksemplarer til et apparat, som ikke er blevet  

 indleveret til Direktoratet, og som Ansøger heller ikke har forsøgt at  

 afsætte til Direktoratet i forbindelsen med en eller anden form for  

 kommerciel kampagne for sine opfindelsers merkantile udbredelse.
Hvis  

 Direktoratet undlod udelukkende at betragte bilaget ud fra et rent  

 formalistisk synspunkt men tillod sig den frihed også at betragte bilaget ud  

 fra et synspunkt, som omfattede almindelig sund fornuft, ville man næppe  

 kunne undgå at komme til den konklusion, at Ansøger ved indlevering af  

 bilaget i 3 eksemplarer tydeligt har tilkendegivet, såvel over for  

 Patentdirektoratet, som den patentukyndige trediemand, at der heri fandtes  

 oplysninger, som måtte anses for at være vigtige og væsentlige for  

 forståelsen af hans opfindelser.
 Det forekommer ikke fair over for Ansøger, at Direktoratet således  

 udelukkende hæfter sig ved de formelle forhold ved ansøgnings bilag, som  

 eventuelt måtte være til ugunst for Ansøger, men ser bort fra de formelle  

 forhold ved ansøgningens bilag, der klart er til gunst for Ansøgers  

 synspunkt.
 Ad 3. (ad d):
 Ad afsnit 1:
 Det skal ikke bestrides, at der i praksis formentlig forekommer  

 patentbeskrivelser af samme lille omfang, som »det lille bilag«,  

 der blev indleveret sammen med nærværende ansøgning, men vi er af den  

 bestemte opfattelse, at enten er de heri omhandlede opfindelser af  

 overordentlig simpel teknisk karakter, såsom tøjklemme- og  

 cykellapningsopfindelser, såfremt beskrivelserne skal anses for at være  

 tilstrækkeligt tydelige til, at en fagmand vil kunne forstå og udøve  

 opfindelserne, eller også vil de omhandlede opfindelser ikke været beskrevet  

 på en sådan måde.
 AD afsnit 2:
Direktoratets påstand om, at ifølge de oprindelige krav angik opfindelsen  

 et princip i forbindelse med gennemskylning af dele af apparater af den  

 kendte art, der anvendes ved kolorimitriske analyser, er ikke korrekt.
Selv  

 om de oprindelige krav ikke var affattet på sædvanlig måde, er det klart for  

 enhver, der læser det, der er anført under ordet: » patentkrav«,  

 at krav 1 og 2 angår »en metode til at automatisere  

 analysemetoder«, mens krav 3 angår »en motorventil med  

 cadmiumsøjle«.
 Selv med de sparsomme oplysninger, der findes i patentkravene og i den  

 foranstående redegørelse, er det klart for enhver læser med blot en smule  

 teknisk indsigt i området, at såvel den i patentkravene angivne  

 »automatiserede analysemetode« som den i krav 3 angivne  

 »motorventil med cadmiumsøjle« og de hertil knyttede øvrige  

 apparatdele, såsom tilførsels- og fremføringsslanger, slangepumpe,  

 almindelige T-fittings, afgangsslanger, fotometer, computer og eventuel  

 prøveskifter, der er omtalt i den foranstående redegørelse og/eller vist på  

 den vedhæftede tegning, og som tilsammen udgøre hele apparatanlægget til  

 udøvelse af den »automatiserede analysemetode«, er af en sådan  

 kompleksitetsgrad, at de ikke lader sig beskrive tilstrækkeligt tydeligt til,  

 at fagmand vil kunne forstå opfindelserne, på den plads, der er til rådighed  

 i det lille bilag.
 AD afsnit 3:
Den fremgangsmåde og det apparat, der er defineret i patentkravene og  

 beskrevet i beskrivelsen i det forslag til ny beskrivelse og krav, som blev  

 indleveret sammen med vort svar skrift af 18. september 1990 på den mod  

 ansøgningen nedlagte indsigelse efter ansøgningens fremlæggelse, omhandler  

 nøjagtig det samme, som den fremgangsmåde henholdsvis det apparat, der var  

 angivet i det oprindeligt indleverede lille bilag, den såkaldte  

 »forskriftsmæssige beskrivelse med patentkrav og tegning«, idet de  

 angår en »fremgangsmåde til automatiseret kvantitativ bestemmelse af en  

 komponent i en væske« henholdsvis et »apparat til udøvelse af denne  

 fremgangsmåde«.
Forskellen er blot den, at der til tydelig definition og  

 beskrivelse af denne fremgangsmåde og dette apparat er blevet optaget  

 oplysninger og angivelser, som ikke forekom i det lille bilag men i den  

 såkaldte »Brugervejledning«, og i og med at denne  

 »Brugervejledning« i den foreliggende forbindelse må anses for at  

 udgøre ansøgningens detaljerede beskrivelse og dermed en legal del af  

 basisdokumenterne, er denne tydeliggørelse og præcisering af den omhandlede  

 fremgangsmåde henholdsvis det omhandlede apparat i henhold til sædvanlig  

 praksis fuldt ud legal.
 Ad afsnit 4:
 Formelt set er det korrekt, at der i »det lille bilag« ikke er  

 anvendt dobbelt linieafstand, men som følge af, at der for hver 2-4 linier er  

 foretaget linieskift i forbindelse med et nyt afsnit, er den såkaldte  

 »forskriftsmæssige beskrivelse« på 1 side og 7 linier, hvilket ialt  

 udgør 46 ikke hele tekstlinier svarende til ca. 70% af en normal tekstside  

 med 65 linier og enkelt linieafstand.
 Ad 3. (ad e):
Om det er rimeligt at anse en brugervejledning for at være en tilbehørsdel  

 til et apparat, således som Direktoratet gør det, skal vi ikke tage stilling  

 til i den foreliggende forbindelse, da det er den foreliggende  

 problemstilling uvedkommende.
Det der er af interesse i den givne forbindelse  

 er, at den såkaldte »Brugervejledning« foreligger som et skriftligt  

 dokument, som blev indleveret sammen med ansøgningens øvrige bilag, og at det  

 indeholder anvisninger til det menneskelige intellekt om, hvordan en hidtil  

 ukendt automatisk analysemetode udføres i praksis, og hvordan et til udøvelse  

 af fremgangsmåden opfundet apparatanlæg er indrettet og betjenes i praksis,  

 samt at denne automatiske analysemetode og de i apparatanlægget indgående  

 komponenter iøvrigt er de samme som dem, der er omtalt, beskrevet og vist i  

 ansøgningens øvrige tekniske bilag.
At denne »Brugervejledning« i anden sammenhæng vil tjene et  

 andet formål end i den givne sammenhæng, hvor den udgør en del af en  

 patentansøgnings tekniske akter, er for os at se fuldstændig uden betydning.  

 Om der i stedet var blevet indleveret en teknisk salgsbrochure, en artikel  

 eller en annoncetekst, som indeholdt tekniske informationer om de af  

 ansøgningen omfattede opfindelser, og som var beregnet til efterfølgende  

 offentliggørelse i et teknisk eller videnskabeligt tidsskrift, en avis eller  

 en telefonfagbog, ville dette ikke medføre nogen forskel i situationen.
De  

 ville udgøre tekniske bilag ansøgningens akter og ville derfor kun kunne  

 opfattes som udgørende en del af opfindelsernes tekniske beskrivelse.
De  

 ville kun kunne diskrimineres ud fra formalistiske betragtninger, men som  

 ovenfor anført og af Direktoratet erkendt kan der ikke stilles krav om  

 overholdelse af formelle forskriftsnormer til en ansøgnings beskrivelse m.m.  

 i forbindelse med en patentansøgnings indlevering.
 Ad 3. (ad f):
 Det skal ikke bestrides, at hvis en opfindelse vedrører et apparat, består  

 den detaljerede del af en patentbeskrivelse typisk af en forklaring af  

 apparatets principielle virkemåde, dvs. at der lægges vægt på apparatdelenes  

 funktion og samvirke, medens detaljer, som er uden betydning for forståelsen  

 heraf, er sparsomme eller helt udeladt. - Dette er imidlertid ganske uden  

 betydning i den foreliggende sammenhæng og for den sags skyld i en hvilken  

 som helst anden patentansøgningsmæssig sammenhæng, eftersom der ikke  

 foreligger noget legalt krav om, at en patentansøgnings detaljerede del skal  

 være affattet på nogen bestemt måde, derunder værende affattet på typisk  

 måde, specielt da ikke i forbindelse med en ansøgnings indlevering.
 Om en brugervejledning derimod lægger vægt på, hvorledes apparatet skal  

 betjenes og vedligeholdes, og at informationerne er af typen »udskift  

 batteriet A, når lampen B lyser«, hvorimod informationer af betydning  

 for forståelsen af apparatets funktion ikke eller praktisk taget ikke gives,  

 skal vi ikke kunne tage stilling til, men det er også ganske og aldeles uden  

 betydning for, hvorledes den såkaldte »Brugervejledning«, der blev  

 indleveret sammen med ansøgningens øvrige akter i 3 eksemplarer, skal  

 betragtes i den foreliggende patentjuridiske sammenhæng.  

 »Brugervejledningen« omfatter muligvis informationer, som er  

 unødvendige for forståelsen af apparatets funktion, men det findes der også  

 talrige andre patentansøgningers beskrivelser af apparater, som gør, specielt  

 ved ansøgningens indlevering, og den eneste eventuelle konsekvens heraf er,  

 at sådanne informationer af Direktoratet forlanges udeladt af beskrivelsen  

 under ansøgningens behandling inden dens godkendelse til fremlæggelse.
Det, der derimod er af afgørende betydning i den foreliggende sammenhæng,  

 er, at der i »Brugervejledningen« findes detaljerede oplysninger om  

 tekniske foranstaltninger vedrørende den analysemetode og det apparat eller  

 de apparatdele , som er omhandlet i det med ansøgningen indleverede  

 »lille bilag«, den såkaldte »forskriftsmæssige beskrivelse  

 m.m.«.
Dette har vi indledningsvis godtgjort med al ønskelig tydelighed.
Direktoratets opfattelse af, at den foreliggende brugervejledning  

 adskiller sig ganske tydeligt fra en patentbeskrivelses detaljerede del, er  

 derfor igen kun en betragtning, som er baseret på formalistiske forhold ved  

 ansøgningens bilag, men som ovenfor påvist og at Direktoratet erkendt kan der  

 ikke stilles krav om opfyldelse af formalitetskrav til en ansøgnings bilag  

 ved ansøgningens indlevering.
Den af Direktoratet tilkendegivne opfattelse er  

 derfor uden betydning for afgørelsen af, om den foreliggende  

 »Brugervejledning« udgør en legal del af ansøgningens  

 basisdokumenter.
Ad 3. (ad g) Direktoratet mener ikke, at ligheden mellem brugervejledningens benævnelse  

 og den i beskrivelsen og ansøgningsdokumentet oprindeligt anvendte benævnelse  

 for opfindelsen kan tillægges nogen betydning bl.a. fordi benævnelsen for  

 opfindelsen ikke svarede til patentkravenes indhold og derfor var ukorrekt.
Denne tilkendegivelse fra Direktoratets side er tilsyneladende baseret på  

 den opfattelse, at en patentansøgning kun omfatter eller angår de  

 opfindelser, som er genstand for krav i forbindelse med ansøgningens  

 indlevering, og at den del af ansøgningens beskrivelse, som udgør  

 ansøgningens benævnelse, ikke udgør en del af ansøgningens basisdokumenter.  

 Heroverfor vil vi gerne påpege, at vi ovenfor har godtgjort, at det i henhold  

 til Patentlovens § 8, stk. 3, 2. punktum kun er sammendraget i ansøgningens  

 akter, der alene skal tjene som teknisk information og ikke må tillægges  

 betydning i andre henseender, og som derfor ikke udgør en del af ansøgningens  

 basisdokumenter.
Altså tilhører ansøgningens benævnelse puljen af tekniske  

 informationer, som er indeholdt i ansøgningens basisdokumenter, og må derfor  

 i den givne patentjuridiske sammenhæng mindst tillægges samme betydning som  

 patentkravene.
Om ansøgningens benævnelse er i overensstemmelse eller ej med det, der er  

 genstand for krav ved ansøgningens indlevering, ses ikke at kunne tillægges  

 nogen væsentlig betydning i den foreliggende sammenhæng.
En ansøgnings  

 patentkrav kan som ovenfor godtgjort ændres til at angå alt, hvad der er  

 angivet, eller som i teknisk henseende lader sig udlede af ansøgningens  

 basisdokumenter, jfr.
Patentbestemmelserne § 51, og de ved ansøgningens  

 indlevering foreliggende patentkrav udgør derfor ikke nogen overordnet  

 tilkendegivelse af, hvad ansøgningen angår eller omhandler.
Der findes ganske  

 givet i hundredevis for ikke at sige i tusindvis af eksempler på, at  

 patentkravene er blevet ændret til at angå nogen ganske andet end det, som de  

 ved ansøgningens indlevering foreliggende patentkrav angik.
Vi er derfor af den opfattelse, at det tværtimod netop må tillægges  

 afgørende betydning, at Ansøger har benyttet samme betegnelse på den såkaldte  

 »Brugervejledning« som på den såkaldte »Forskriftsmæssige  

 beskrivelse m.m.«, og at denne betegnelse er i overensstemmelse med  

 opfindelsens benævnelse , som den fremgår af den med ansøgningen indleverede  

 ansøgningsblanket.
Hermed har Ansøger efter vor opfattelse tydeligt  

 tilkendegivet, at beskrivelsen og omtalen af hans opfindelse var at finde i  

 såvel »Brugervejledningen« som den »Forskriftsmæssige  

 beskrivelse m.m.«.
Direktoratets negligering af denne indlysende  

 opfattelse af det objektivt konstaterbare synes udelukkende at være baseret  

 på et ad hoc »opfundet« vurderingskriterium gående ude på, at de  

 ved ansøgningens indlevering foreliggende patentkravs indhold udgør noget  

 særligt og overordnet i forhold til andre angivelser i ansøgningens akter,  

 herunder ansøgningens benævnelse.
Direktoratet har i hvert fald ikke  

 godtgjort, at kriteriet har et generelt anerkendt legalt grundlag.
 Konklusion:
På baggrund af ovenstående gennemgang af først de med ansøgningen  

 indleverede bilag og deres indhold og derefter af de patentjuridiske  

 bestemmelser, der gælder her i landet, og endelig af Direktoratets  

 argumentation i afslagets begrundelse mener vi, at det hermed må anses for  

 værende endeligt godtgjort, - at såvel den såkaldte »Forskriftsmæssige beskrivelse m.m.« som  

 den såkaldte »Brugervejledning« i teknisk henseende omhandler de  

 samme opfindelser, - at Ansøger i forbindelse med indleveringer af ansøgningen tydeligt har  

 tilkendegivet, at begge disse bilag udgør den samlede beskrivelse m.m. af  

 hans opfindelser, - at der i henhold til Patentloven og de administrative forskrifter,  

 Patentbekendtgørelsen og Patentbestemmelserne ikke findes nogen legal hjemmel  

 til at diskriminere den såkaldte »Brugervejledning« som ikke  

 udgørende en del af ansøgningens beskrivelse og dermed ikke en del af  

 ansøgningens basisdokumenter, og - at Patentdirektoratets begrundelser for at afvise den såkaldte  

 »Brugervejledning« som ikke udgørende en del af ansøgningens  

 basisdokumenter udelukkende er baseret på betragtninger, der vedrører  

 formelle forhold ved ansøgningens akter som indleveret, men som af os ovenfor  

 dokumenteret og som af Direktoratet selv erkendt kan der ikke stilles krav om  

 overholdelse af formalitetskrav til en ansøgnings bilag ved dennes  

 indlevering.
 Den entydige konsekvens heraf er, at den såkaldte  

 »Brugervejledning« må anses for at udgøre en fuldt ud legal del af  

 ansøgningens basisdokumenter, og vi skal henstille, at Patentankenævnet  

 anerkender dette, og som følge heraf tilkendegiver, at ansøgningen  

 tilbagesendes til Patentdirektoratet til fortsat behandling på grundlag af de  

 med ansøgningsdokumentet af 23. juni 1987 i tre eksemplarer vedlagte bilag,  

 som i ansøgningsdokumentet er benævnt »Brugervejledning«,  

 »Beskrivelse« henholdsvis »Tegning«.
 2. Påstand:
 Hvad angår vor sekundære påstand i vor klage af 17. februar 1993, skal vi  

 hertil bemærke, at for så vidt ovenstående henstilling tages til følge, synes  

 ansøger at være blevet påført en unødvendig og ikke rimelig omkostning,  

 eftersom de af Direktoratet påståede mangler ved ansøgningen, som har ført  

 til det foreliggende afslag af ansøgningen, først blev rejst af Direktoratet,  

 efter at ansøgningen var blevet godkendt til fremlæggelse, og efter at der  

 var blevet nedlagt indsigelse mod ansøgningen, hvorved den foreliggende  

 prøvning af det medholdelige i de af Direktoratet anførte betragtninger har  

 været uundgåelig, for så vidt Ansøger skulle have nogen som helst udsigt til  

 at kunne opnå et gyldigt patent og dermed undgå, at de hidtidige af Ansøger  

 afholdte omkostninger i forbindelse med patentansøgningens behandling og  

 imødegåelse af indsigelsen måtte anses for værende fuldstændig nytteløse.  

 Denne prøvning ville imidlertid ikke have været nødvendig, såfremt  

 Direktoratet var fremkommet med sine nu rejste indvendinger mod ansøgningens  

 oprindeligt indleverede bilag på det indledende stadium af ansøgningens  

 behandling, hvilket Direktoratet efter vor opfattelse burde have gjort i  

 henhold til Patentbestemmelsernes §§ 42, 43 og 44, eftersom det på dette  

 tidspunkt ville have været mulig for Ansøger at redde sin ansøgning fra  

 totalt forlis uden at skulle gå vejen over en anke til Patentankenævnet med  

 de dermed forbundne omkostninger, eftersom det på dette tidspunkt ville have  

 været muligt at afhjælpe samtlige påståede mangler ved ansøgningen via de  

 muligheder, som er givet herfor i Patentloven som nærmere omtalt ovenfor.
 Da Ansøger ikke er en større virksomhed, men derimod en privatmand med kun  

 almindelige normale indkomster, repræsenterer klagegebyret et forholdsvis  

 stort beløb af hans samlede indtægt, og det forekommer derfor rimeligt under  

 de givne omstændigheder, at han tilbagebetales klagegebyret, som  

 Industriministeriets Bekendtgørelse nr. 1217 af 28. december 1992 åbner  

 mulighed for i henhold til § 7, stk. 6 sidste punktum.
 Påstand 3:
 Som vi i vor besvarelse af 16. juni 1992 af Direktoratets 4.  

 behandlingsskrivelse af 13. december 1991, side 3, sidste afsnit - side 6, 3.  

 afsnit påviste det, har Direktoratet under ansøgningens hele behandling til  

 og med dens fremlæggelse behandlet ansøgningen, som om den såkaldte  

 »Brugervejledning« udgjorde en del af ansøgningens legale  

 basisdokumenter, og Direktoratet har, som ovenfor påpeget, i  

 afslagsbegrundelsen, side 2, 3. afsnit (pkt. 3. ad a) nu erkendt , at det  

 forholder sig således.
Vi mener imidlertid, at såfremt Direktoratet gives medhold i sin nu  

 fremførte påstand om, at »Brugervejledningen« ikke udgør en legal  

 del af ansøgningens basisdokumenter, må Direktoratets oprindelige behandling  

 af ansøgningen anses for at være udtryk for en sådant fejlskøn vedrørende  

 ansøgningens elementære og basale forhold , at det ikke kan anses for at  

 ligge inden for de grænser for sædvanlig god og ordentlig forvaltningsskik,  

 som en offentlig myndighed bør overholde.
Direktoratet burde i så fald nemlig  

 på et tidligt tidspunkt af ansøgningens behandling have oplyst Ansøger om, at  

 den såkaldte »Brugervejledning« efter Patentdirektoratets  

 opfattelse ikke ville kunne anses for at udgøre en del af ansøgningens  

 basisdokumenter i stedet for under hele ansøgningens behandling at have ladet  

 ham forblive i den tro, at »Brugervejledningen« udgjorde en helt  

 legal del af ansøgningens basisdokumenter, som det faktisk har været  

 tilfældet.
Denne mangel på oplysning over for Ansøger har medført en  

 vildledning af Ansøger, som har fået Ansøger til at afholde omkostninger af  

 et ikke uvæsentligt omfang til ingen verdens nytte.
Af principielle grunde synes det derfor rimeligt at anmode om en  

 tilkendegivelse fra Patentankenævnets side af, om Ankenævnet finder, at  

 Patentdirektoratet under den ordinære behandling af ansøgningen har handlet i  

 overensstemmelse med sædvanlig god og ordentlig forvaltningsskik for en  

 offentlig myndighed, når henses til de bestemmelser, som Patentdirektoratet  

 er underlagt i henhold til Patentlovens § 15, stk. 1, 1. punktum,  

 Industriministeriets Bekendtgørelse nr. 177 af 2. maj 1985, § 37 og  

 Patentdirektoratets Patentbestemmelser af 1. august 1986, §§ 42, 43 og 44.' I anledning af klagen har indsiger i skrivelse af 14. september 1993  

 afgivet følgende kommentarer:
»Vedrørende klagepåstand 1 (konklusion). På vegne af indsigeren  

 fastholder vi vor tidligere påstande om at ansøgeren af de tidligere og af  

 Patentdirektoratet bekræftede grunde må afslås, fordi der i  

 fremlæggelsesskriftet ikke er forklaret en patenterbar opfindelse.
Vi kan  

 ikke se, at ansøgeren ved sin teoretiske begrundelse og gennemgang af  

 patentloven m.v. af 9. juli 1993 har vist, at afslaget var uberettiget.
Vi  

 fastholder derfor, at ansøgningen må afslås i sin helhed af de tidligere  

 fremførte grunde.
Vedrørende klagepåstand 2. Vi har ingen kommentarer til denne  

 klagepåstand.« Ankenævnet har behandlet sagen på sit møde den 8. juni 1995.
 For klageren mødte civilingeniør Rudolf Nikolajsen.
 For indsigeren mødte patentagent Preben Lund.
 Parterne procederede sagen idet de i det væsentlige henholdt sig til og  

 uddybede de til Direktoratet og Ankenævnet fremsendte skriftlige indlæg.
 Ankenævnet skal udtale:
 Under hensyn til, at Patentdirektoratet har tilladt fremlæggelse under  

 henvisning til brugervejledningen, findes sagen efter omstændighederne at  

 burde tilbagesendes til Direktoratet til fortsat realitetsbehandling.
 Det tilføjes, at Ankenævnet ikke herved har taget stilling til  

 patenterbarheden af det ansøgte eller til, om beskrivelse og patentkrav  

 opfylder de af Direktoratet stillede krav.
 Herefter bestemmes:
 Sagen tilbagesendes til Direktoratet til fortsat behandling i realiteten.
