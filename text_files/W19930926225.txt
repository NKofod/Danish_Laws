Ankestyrelsens principafgørelse O-86-93 om kontanthjælp - kapitalpension - mindre formue Resume:
En gift ansøger søgte på grund af en arbejdsskade om supplerende kontanthjælp til mandens lønindtægt.
Familiens formue udgjorde 10.246 kr, hvori var medregnet ægtefællens kapitalpension på 25.500 kr, som kunne realiseres, således at der kom 7.174 kr til udbetaling.
Kvinden fik af kommunen afslag på hjælp på grund af familiens formueforhold.
 Nævnet og Ankestyrelsen fandt ud fra de i sagen foreliggende oplysninger, at familiens formueforhold var af en sådan størrelsesorden, at der var tale om en mindre formue, som der burde ses bort fra.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 39, stk. 1 Vejledninger:
Socialministeriets vejledning nr. 49 af 5. marts 1987 om kontanthjælp efter bistandsloven - pkt. 15 Sagsfremstilling:
 En ansøger, som på grund af en arbejdsskade var forsøgt revalideretuden held, søgte efter ophør af bruttorevalideringsydelse om sup plerende kontanthjælp til ægtefællens lønindtægt.
Om de økonomiske forhold var oplyst, at ægtefællen havde en kapi talpension på i alt 25.500 kr, som kunne realiseres, således at der kom 7.174 kr til udbetaling.
Herudover havde familien aktier med kursværdi 2.520 kr og et bankindestående på aktionærkonto med 552 kr.
Familiens formue udgjorde således i alt 10.246 kr.
 Kommunen meddelte afslag på det ansøgte under henvisning til fami liens formueforhold.
 Ankenævnet fandt, at kommunen ved afgørelsen af, om ansøger var be rettiget til kontanthjælp, ikke kunne kræve, at hendes ægtefælle ophævede kapitalpensionen, og hjemviste sagen til beregning af hjælpen efter bistandslovens § 37.
 Ved afgørelsen havde nævnet lagt vægt på, at kapitalpensionen var oprettet som led i ægtefællens eneste pensionsordning i tilfælde af død eller alderspensionering og derfor ikke kunne betragtes som oprettet i spekulationsøjemed, samt at den kun kunne realiseres med et væsentligt tab.
Kommunen anførte ved indankningen, at den havde svært ved at se sammenhængen i nævnets afgørelse og SM O-6-88, hvoraf det fremgik, at en  kapitalpension skulle søges realiseret eller belånt.
Sagen blev behandlet i principielt møde til supplement af SM O-6-88.
 Afgørelse:
 Ankestyrelsen tiltrådte nævnets afgørelse.
Ankestyrelsen tog ved afgørelsen udgangspunkt i, at kapitalpensionen var en firmapensionsordning, oprettet som led i ægtefællens eneste pensionsordning i tilfælde af død eller alderspensionering.
Der varsåledes ikke tale om en pensionsordning oprettet i spekula tionsøjemed.
 Ankestyrelsen lagde endvidere lagt vægt på, at pensionen kun kunne realiseres med et væsentligt tab.
 Ifølge bistandslovens § 39 forudsatte ydelse af hjælp, at hverken den, der søgte hjælpen, eller ægtefællen var i besiddelse af formue, hvoraf det økonomiske behov kunne dækkes.
 Endvidere var der efter reglerne i bistandslovens § 39 mulighed for at bortse fra en mindre formue.
 Ankestyrelsen fandt ud fra de i sagen foreliggende oplysninger om familiens økonomiske forhold, at familiens formueforhold var af en sådan størrelsesorden, at der var tale om en mindre formue, som der burde ses bort fra i henhold til bistandslovens § 39.
