 Udtalt, at ordene »klaret sig selv uden bistand efter denne  

 lov« i § 47, stk. 2, måtte forstås som omfattende erhver form for  

 bistand efter bistandsloven.
 MEDDELELSE OM AFGØRELSEN:
 En kommune var i tvivl om, hvorvidt bestemmelsen i bistandslovens § 47,  

 stk. 2, »klaret sig uden bistand efter denne lov« skulle forstås på  

 den måde, at en fraflytningskommune, som havde ydet flyttehjælp, uden at  

 betingelserne var til stede, ville blive betragtet som opholdskommune for  

 enhver form for hjælp efter bistandsloven, som måtte blive ydet af  

 tilflytningskommunen inden for de i bestemmelsen fastsatte tidsgrænser.
 Kommunen fandt selv, at ydelser efter bistandslovens kap. 9 og 10 var  

 omfattet af bestemmelsen i § 47, stk. 2, mens den fandt, at bistand efter §§  

 48, 50, 58 og 73 ikke faldt ind under bestemmelsen.
 På grundlag af forarbejderne til bistandsloven og de forudgående  

 forsorgslove, herunder L 336 af 29. juli 1942, fandt socialministeriet, at  

 enhver form for bistand efter bistandsloven - herunder hjælp efter §§ 48, 50,  

 58 og 73 - medfører, at den kommune, der har ydet flyttehjælpen, uden at  

 betingelserne har været til stede, og uden at den foreskrevne fremgangsmåde  

 har været fulgt, betragtes som opholdskommune.
 I den konkrete sag, hvor der var ydet boligindskud af  

 tilflytningskommunen, uden at det var undersøgt, om boligindskud kunne ydes  

 over boliglovgivningen, var ministeriet enig med socialstyrelsen i, at  

 tilflytningskommunen kun ville kunne kræve refusion af udgifter, der ikke  

 kunne afholdes over boliglovgivningen.
