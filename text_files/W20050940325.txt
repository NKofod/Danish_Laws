 Pressenævnet  

 fandt, at artiklens oplysninger om, at der forelå to klager, og at borgeren  

 bag  

 klagerne ikke ønskede at udtale sig til avisen, ikke var egnede til at påføre  

 klager skade, og han havde derfor ikke krav på genmæle, selvom det måtte være  

 muligt at identificere ham som borgeren bag klagerne.
Kendelse  

 fra Pressenævnet i sag 2005-6-156 [K] har klaget til Pressenævnet over, at JydskeVestkysten har  

 afvist at bringe et genmæle i anledning af en artikel i JydskeVestkysten den  

 29. december 2004.
 Artiklen havde følgende ordlyd:
  

  

 Kommunen står skoleret KLAGERET  

  

 :  

 Repræsentanter fra Augustenborg Kommune skal til København for at forklare,  

 hvorfor de ikke har gjort noget ved borger-klager.
 Augustenborg: Socialministeriet rykker nu Augustenborg Kommune  

 for svar omkring to klager, der er indsendt til ministeriet.
 En borger har klaget over boligforeningen ASBOs regnskaber for  

 2002 og indkaldelse til nogle afdelingsmøder i 2004. Ministeriet har  

 tidligere  

 rykket kommunen for svar i de konkrete sager, men der er ikke sket noget i  

 sagen, og derfor føler ministeriet nu behov for at holde et møde med kommunen  

 for at drøfte ASBOs administration og Augustenborg Kommunes funktion  

 som  

 tilsynsmyndighed med ASBO.
 [A], kommunaldirektør, siger, at kommunen har taget imod  

 invitationen fra ministeriet, og repræsentanter drager til København i  

 begyndelsen  

 af det nye år.
- Hvis ministeriet føler behov for et møde, så tager vi et møde  

 og sætter os ned og ser på sagen.
Hvis vi laver fejl, skal vi selvfølgelig  

 også  

 have det at vide, siger [A].
Kommunaldirektøren siger, at det ikke er for at være uvenlige,  

 at kommunen ikke har svaret ministeriet.
Svarene har sådan set ligget klar,  

 men  

 den ene sag drejer sig om et regnskab, der er godkendt af byrådet, og det kan  

 være lidt svært at gå ind i sådan en sag uden først at snakket med byrådet.
Borgeren bag de to klager har ikke ønsket at udtale sig til avisen. [K] anmodede den 3. januar 2005 JydskeVestkysten om genmæle på  

 baggrund af artiklens afsluttende sætning; Borgeren bag de to klager  

 har ikke  

 ønsket at udtale sig til avisen..
JydskeVestkysten afviste den 4. januar 2005 anmodningen om  

 genmæle.
JydskeVestkysten bragte samme dag følgende rettelse i avisen:
AUGUSTENBORG: Vi skrev forleden, at en borger i Augustenborg Kommune  

 har indgivet to klager over Augustenborg Kommune i forbindelse med  

 boligselskabet Asbo.
Den klagende borger gør opmærksom på, at der er tale om  

 tre klager  ikke to.
Vi beklager fejlen. sc. [K] har anført, at der er tale om tre klager, og at journalist [B]s  

 påstand er falsk, idet redaktør [C] den 28. december 2004 ringede til ham, og  

 bad om hans bemærkninger til sagen.
Han bad om at få tilsendt artiklen, idet  

 han  

 ønskede at godkende det, han skulle citeres for.
Udsagnet er derfor falsk,  

 idet  

 han gerne ville udtale sig, men at han samtidig ønskede at godkende det, han  

 blev citeret for.
 JydskeVestkysten har anført, at alle artiklens oplysninger er faktuelt  

 korrekte, og at artiklen ikke rummer oplysninger af faktisk karakter, som er  

 egnet til at påføre klager økonomisk eller anden skade af betydning.
 JydskeVestkysten har endvidere oplyst, at det er korrekt, at  

 artiklens forfatter, [B], ikke har talt med [K], idet hun er stærkt  

 personligt  

 berørt af, at klageren offentligt har betegnet hende og en kollega som  

 luderjournalister. [K] har dog haft mulighed for at kommentere  

 artiklen ved  

 redaktør [C]s henvendelse den 28. december 2004, hvilket han kun ønskede,  

 hvis  

 han forud for offentliggørelsen fik hele artiklen til gennemsyn.
JydskeVestkysten har bekræftet, at avisen begik en faktuel fejl  

 ved at fastslå antallet af klager til to i stedet for tre.
Fejlen blev  

 imidlertid  

 rettet i avisen dagen efter.
 I sagens behandling har følgende nævnsmedlemmer deltaget:
 Niels Grubbe,  

 Finn Rowold, Lene Sarup og Ole Askvig.
 Pressenævnet udtaler:
 Artiklens oplysninger om, at der forelå to klager, og at  

 borgeren bag klagerne ikke ønskede at udtale sig til avisen, er ikke egnede  

 til  

 at påføre [K] skade, og han har derfor ikke krav på genmæle, selvom det måtte  

 være muligt at identificere ham som borgeren bag klagerne.
 Afgjort den 30. maj 2005.
