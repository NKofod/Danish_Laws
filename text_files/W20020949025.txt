Kendelse fra Pressenævnet i sag nr.  

 94/2002 [En kvinde og hendes datter] har ved advokat  Stig  

  Nielsen   klaget til Pressenævnet over en artikel bragt i B.T. den 11.  

 september 2002, idet de mener, at god presseskik er tilsidesat.
 I artiklen med overskriften "Føl diede hos  

 sin døde mor" hed det i en brødtekst:
""Det var forfærdeligt.
Der findes  

 simpelthen ikke nogen undskyldning for en så meningsløs  

 vanrøgt.
Det tangerer mishandling"." I artiklen hed det:
" Axel  Sørensen, Alle Dyrs Ret, var chokeret,  

 da han i går eftermiddag nåede frem til en mark på [vejnavn  

 udeladt] ved Kalundborg.
Et føl skubbede til den livløse hoppe  

 og søgte forgæves næring i patterne.
 Andre steder på marken var flere heste enten styrtet  

 om af udmattelse, underernæring og misrøgt   eller gik vaklende  

 i en desperat søgen efter vand og foder.
Det var  Kirsten  Hildebrand, der ved 11-tiden kontaktede  

 Kalundborg politi og anmeldte ejeren, en mor og hendes datter, for  

 vanrøgt.
Men der gik næsten fem timer, før politi og  

 myndigheder mødte op på marken, som kvinden og hendes datter har  

 lejet.
 "Jeg var ude at ride en tur, da jeg opdagede en  

 død hest på marken.
Jeg var harm, og det er ikke første gang, jeg har  

 anmeldt de pågældende for vanrøgt.
Det har stået  

 på i en årrække, men hver eneste gang er de smuttet uden om  

 en retssag.
Der går 10-12 heste på den her mark, hvor  

 baljen, der er stillet med vand, måske rummer nok vand til kun tre  

 heste.
Jeg så yderligere to heste, de var styrtet om på grund af  

 væskemangel," fortæller  Kirsten  Hildebrand, der også  

 slog alarm til  Axel  Sørensen fra Alle Dyrs Ret.
 "Jeg har rekvireret en dyrlæge, og han  

 vurderer, at de øvrige heste kan reddes.
 De er behandlet med indsprøjtninger mod  

 forgiftning, fordi det ser ud til, at vandet i baljen var forgiftet af  

 alger.
 Måske har de også ædt noget  

 fordærvet korn, jægere har udlagt til fasaner," siger  Axel  

  Sørensen og tilføjer:
"Jeg finder politiets indsats uprofessionel   de  

 sendte en betjent uden dyrlæge.
En betjent har ikke den fornødne  

 kendskab til heste, det er udelukkende dyrlæger, der kan vurdere  

 hestens tilstand.
Jeg ved, at kredsdyrlægen tidligere har tilset  

 hestene, uden der skete noget.
Vi må konstatere, at uden døde  

 dyr   ingen sag." Ikke vanrøgt   sygdom Ifølge  Torben  Martinsen, vagthavende på  

 Kalundborg politistation, fører sagen heller ikke denne gang til en  

 straffesag mod hesteejerne:
"Ifølge det korte referat, jeg har fået  

 fra kollegaen på stedet, er hesten ikke død som følge af  

 vanrøgt, men af sygdom"." Artiklen var ledsaget af et stort billede af føllet  

 og dets døde mor.
Billedet var ledsaget af følgende tekst:
"Moderløs: Da myndighederne blev kaldt til  

 marken ved Kalundborg lå en hoppe død, mens flere andre heste  

 angiveligt var styrtet om af udmattelse." Endvidere var der i artiklen indsat en faktaboks med  

 følgende indhold:
"Hesteejere tidligere meldt til politiet for  

 vanrøgt, uden de blev straffet.
Det gør de formentlig heller  

 ikke denne gang." Klagerne har oplyst, at de tilkaldte dyrlægen  

 så snart, de var blevet gjort opmærksom på, at deres dyr  

 var syge.
Dyrlægen var til stede i ca. 30-40 minutter, mens både  

 B.T.s og Ekstra Bladets fotografer var til stede.
Dyrlægen  

 konstaterede, at der ikke forelå vanrøgt, og at sygdom og  

 dødsfald skyldtes, at hestene var brudt ind i en fold og havde  

 forspist sig på korn, som befandt sig der.
Dyrene var således  

 blevet syge af "overspisning". Dyrlægen gik hen til klagerne  

 og fortalte det, mens begge fotografer overhørte dette.
Klagerne anser  

 det for helt usandsynligt, at B.T.s fotograf ikke også har  

 hørt dyrlægens udsagn.
Eventuelt har fotografen holdt sig i  

 bevidst uvidenhed, men dette er også kritisabelt, idet fotografen  

 naturligvis burde have spurgt dyrlægen for at få kendskab til,  

 hvad dyrene fejlede, inden man valgte at bringe artiklen.  Ekstra Bladet  

 undlod at omtale episoden, da der var tale om "et banalt  

 sygdomstilfælde". På trods af, at dette burde stå B.T.  

 klart efter at have hørt dyrlægen, valgte bladet at bringe  

 artiklen, hvori der bringes en række grove injurierende udsagn fra  

  Axel  Sørensen og  Kirsten  Hildebrand mod klagerne, blandt andet det  

 i brødteksten anførte.
Med hensyn til det i faktaboksen anførte har  

 klagerne gjort gældende, at de aldrig dem bekendt har været  

 anmeldt for vanrøgt.
Udsagnet "Jeg så yderligere 2 heste,  

 de var styrtet om på grund af væskemangel" er ligeledes  

 ukorrekt, idet ingen af dyrene har været syge på grund af  

 væskemangel.
Ingen af dyrene var blevet syge på grund af forhold,  

 som klagerne har ansvaret for eller i øvrigt kunne være  

 undgået.
Klagerne har i øvrigt bestridt, at bladets fotograf  

 på stedet rettede henvendelse til moderen.
Det er korrekt, at moderen  

 efterfølgende kontaktede journalisten bag artiklen, der tilbød  

 at bringe hendes side af historien, hvis hun ville stå frem med billede  

 og navn.
Der var ikke tale om, at man ville bringe noget dementi af de  

 tidligere afgivne oplysninger, idet artiklen skulle handle om, at  

 føllet ville overleve uden sin mor.
Datteren oplyste til fotografen  

 på stedet, at hun ville udtale sig på et senere tidspunkt,  

 når hun havde fået et overblik over situationen.
Fotografen  

 vendte imidlertid ikke tilbage.
Klagerne har ligeledes bestridt, at moderen  

 skulle have udtalt, at hestene var forgiftet, idet hun alene på  

 baggrund af oplysninger fra dyrlægen har udtalt, at de havde  

 forædt sig.
Endelig har klagerne bestridt, at politiet på stedet  

 skulle være kommet med en bemærkning om en tidligere  

 dyreværnssag.
 Klagerne har sammenfattende anført, at bladet ved  

 at bringe artiklen har overtrådt god presseskik, idet bladet har  

 viderebragt injurier vel vidende (eller idet man i det mindste burde have  

 vidst), at udsagnene var ukorrekte, og at der ikke var tale om  

 vanrøgt.
Bladet har oplyst, at bladets fotograf ankom sammen med  

 dyrlægen.
Dyrlægen udtalte sig ikke på noget tidspunkt i  

 fotografens nærvær om årsagen til hestenes tilstand,  

 herunder om dødsårsagen til den afdøde hest.
Bladets  

 fotograf anmodede under opholdet ved hestefolden den ene af klagerne,  

 moderen, om en udtalelse vedrørende politianmeldelsen om  

 vanrøgt.
Ifølge fotografen gav hun over for ham og de  

 øvrige tilstedeværende udtryk for, at der ikke var tale om  

 dyremishandling, men at hesten formentlig havde spist noget, den ikke kunne  

 tåle.
En politibetjent anmodede herefter klageren om at tie stille  

 under henvisning til, at det ikke var første gang, at politiet var  

 derude.
Herefter ønskede klageren ikke at udtale sig til bladet.
Ej  

 heller den anden klager, datteren, ønskede at udtale sig trods bladets  

 gentagne opfordringer dertil.
Bladet har videre oplyst, at bladet den 13. september 2002  

 blev kontaktet af den ene af klagerne, moderen, der gav udtryk for, at hesten  

 ikke var død af vanrøgt, men angiveligt af at spise noget  

 forgiftet korn.
Klager fik tilbudt at blive interviewet til en artikel, der  

 skulle bygge på hendes syn på sagen.
Klager afslog dette i  

 første omgang, idet hun først ville tale med sin advokat, men  

 hun er efterfølgende ikke vendt tilbage.
Bladet har afvist at have handlet i strid med god  

 presseskik.
Klagerne er blevet forelagt  Kirsten  Hildebrand og  Axel  

  Sørensens påstande om vanrøgt med henblik på at  

 kommentere disse inden offentliggørelsen af artiklen, men de afslog  

 begge at udtale sig.
Bladet har videre anført, at der intet grundlag er  

 for at antage, at bladet har videregivet  Kirsten  Hildebrand og  Axel  

  Sørensens udtalelser om vanrøgt mod bedrevidende, idet det  

 særskilt bemærkes, at bladets fotograf ikke   som hævdet af  

 klagerne   modtog oplysninger fra den tilstedeværende dyrlæge om  

 årsagen til dyrenes tilstand.
Klagernes påstand om, at  

 dyrlægen allerede ved hestefolden skulle have givet udtryk for, at  

 hestene var blevet syge efter at have forspist sig på korn, stemmer  

 ikke med, at den ene af klagerne både den 10. september 2002 ved  

 hestefolden og den 13. september 2002 telefonisk over for bladet gav udtryk  

 for, at hestene havde spist forgiftet korn.
 Bladet har videre anført, at bladet havde fuldt  

 tilstrækkeligt grundlag for at videregive  Kirsten  Hildebrands  

 udtalelser om tidligere anmeldelser for vanrøgt, da hun oplyste, at  

 det var hende selv, der havde indgivet denne anmeldelse, og da  Kirsten  

  Hildebrands udtalelse i øvrigt støttedes af en udtalelse fra  

 en politibetjent om, at politiet tidligere havde været på  

 ejendommen i forbindelse med hestenes sundhedstilstand.
 Bladet har endelig anført, at man i artiklen gennem  

 et citat fra Kalundborg Politi oplyste, at der ikke ville blive rejst sag mod  

 hesteejerne, idet der efter politiets opfattelse ikke var tale om  

 vanrøgt, men sygdom.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
Pressenævnet finder ikke på baggrund af sagens  

 oplysninger at kunne vurdere, hvorvidt der er bragt forkerte oplysninger med  

 hensyn til årsagen til hestens død, tidligere anmeldelser for  

 vanrøgt eller hvorvidt to andre heste var styrtet om på grund af  

 væskemangel.
Nævnet finder heller ikke at kunne vurdere, om  

 bladet af dyrlægen blev gjort bekendt med årsagen til hestens  

 død.
 Nævnet finder imidlertid, at bladet  

 selvstændigt burde have indhentet oplysninger hos den  

 tilstedeværende dyrlæge om årsagen til hestens død.  

 Ved at undlade dette og i stedet i det væsentlige lade artiklen bygge  

 på  Axel  Sørensens og  Kirsten  Hildebrands udsagn har bladet  

 handlet i strid med god presseskik, og nævnet udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af B.T.  

 at offentliggøre følgende:
 "Kendelse fra Pressenævnet:
Den 11. september 2002 bragte B.T. en artikel, hvori man  

 omtalte, at en hest var fundet død på en mark.
I den forbindelse  

 udtalte en repræsentant for Alle Dyrs Ret og den person, som havde  

 fundet den døde hest, at der var tale om vanrøgt.
Herudover var  

 indsat en udtalelse fra vagthavende ved Kalundborg Politi om, at hesten efter  

 hans oplysninger ikke var død som følge af vanrøgt, men  

 af sygdom.
 Hestens ejere har klaget til Pressenævnet, idet de  

 finder, at god presseskik er tilsidesat.
Pressenævnet finder, at bladet selvstændigt  

 burde have indhentet oplysninger hos den tilstedeværende dyrlæge  

 om årsagen til hestens død.
Ved at undlade dette og i stedet i  

 det væsentlige lade artiklen bygge på udsagnene fra  

 repræsentanten fra Alle Dyrs Ret og fra personen, der fandt hesten, har  

 bladet handlet i strid med god presseskik, og nævnet udtaler sin  

 kritik.
 København, den 23. oktober 2002.
Niels Grubbe, Finn Rowold, Kaare R.
Skou og Kirsten  

 Dyregaard." Afsagt den 23. oktober 2002.
