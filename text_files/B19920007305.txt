I medfør af §§ 10-13 og § 16, stk. 4 i lov nr. 394 af 13. juni 1990 om erhvervsfremme som ændret ved lov nr. 936 af 27. december 1991 om ændring af forskellige lovbestemmelser om erhvervsudøvelse på grundlag af autorisation m.v. fastsættes:
 § 1.  Beføjelser, som efter §§ 10-13 i lov om  

 erhvervsfremme er tillagt industriministeren, udøves af Industri- og  

 Handelsstyrelsen.
 § 2.  De afgørelser, som Industri- og Handelsstyrelsen  

 træffer i medføre af §§ 10-12 i lov om erhvervsfremme kan ikke indbringes for  

 højere administrativ myndighed, jf. dog stk. 2.
 Stk. 2.  Afgørelser i medfør af § 10, stk. 2 om  

 akkreditering af laboratorier og andre organisationer m.v. til teknisk  

 prøvning, certificering eller inspektion og som indebærer afslag på eller  

 begrænsning af ansøgt akkreditering, suspension eller begrænsning af givet  

 akkreditering samt sletning i register over laboratorier, der udfører  

 laboratoriearbejde i henhold til principperne om god laboratoriepraksis  

 (GLP-principperne), kan af den afgørelsen vedrører indbringes for Klagenævnet  

 for Udbud.
 § 3.  Bekendtgørelsen træder i kraft den 15. februar  

 1992.
 Stk. 2.  Bekendtgørelse nr. 3 af 4. januar 1991 om  

 henlæggelse af visse beføjelser til Industri- og Handelsstyrelsen ophæves.
