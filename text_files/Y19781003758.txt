 Forbrugerombudsmanden har efter forhandling med erhvervs- og  

 forbrugerorganisationer, samt fagforbund udarbejdet en vejledende udtalelse  

 om beklædningsgenstandes mærkning om oprindelsesland.
 Udtalelsen vedrører bl.a. regler for angivelser af en vares  

 oprindelsesland, firmanavn eller produktbetegnelsen er egnet til at forlede  

 forbrugeren til at tro, at varen er fremstillet i et andet land.
Bilag XVII Vejledende retningslinier om forståelsen af begrebet  

 »Vildledning« med hensyn til oprindelsesland ved salg af  

 beklædningsgenstande Ved bekendtgørelse nr. 321 af 16. juni 1978 om salg af  

 beklædningsgenstande har handelsministeriet i medfør af § 10, stk. 1, og §  

 19, stk. 4, i lov nr. 297 af 14. juni 1974 om markedsføring bestemt, at der  

 ikke ved salg til forbruger af beklædningsgenstande af strikket og vævet stof  

 må anvendes angivelser, tegn, præsentations,- etiketterings- eller  

 salgsmetoder, der er egnet til at vildlede forbrugerne med hensyn til  

 varernes oprindelsesland.
 Ifølge bekendtgørelsens § 1, stk. 2, skal spørgsmålet om varernes  

 oprindelse afgøres efter de kriterier for bestemmelse af oprindelsen, der er  

 fastsat i retsregler, der gælder for de europæiske fællesskaber.
 Afgørelsen om varernes oprindelsesland træffes her i landet af  

 toldmyndighederne.
 Derimod hører spørgsmålet om, hvorvidt en eventuel mærkning af varerne er  

 egnet til at vildlede forbrugerne om varernes oprindelsesland, under  

 forbrugerombudsmandens arbejdsområde, og efter forhandling med de  

 interesserede erhvervs- og forbrugerorganisationer samt fagforbund har  

 institutionen udarbejdet følgende retningslinier for de synspunkter, der vil  

 blive lagt til grund ved institutionens vejledende udtalelser om  

 beklædningsgenstandes mærkning om oprindelsesland.
 1.
 Såfremt firmanavnet, varemærket eller emballagen indeholder udtryk som  

 »Danish design« eller en dansk geografisk betegnelse eller et  

 konstrueret ord, der kan opfattes som betegnelse for en dansk lokalitet,  

 herunder ordforbindelser med »dan«, eller afbildninger af et dansk  

 nationalt symbol eller af et umiddelbart genkendeligt dansk bygningsværk  

 eller landskab, gælder følgende:
a.
Er varen af udenlandsk oprindelse, skal den mærkes med op-  

 rindelseslandet eller »Importeret« eller med en tilsvarende  

 umiddelbart forståelig oplysning om, at den er fremstillet i udlandet.
b.
Er varen af dansk oprindelse, stilles der ikke krav om mærkning.
 2.
 Såfremt firmanavnet, varemærket eller emballagen indeholder en geografisk  

 betegnelse eller et nationalt symbol eller lignende fra et fremmed land,  

 gælder følgende:
a.
Har varen sin oprindelse i et andet land end det, hvorfra det  

 pågældende symbol m.v. stammer, skal den mærkes med oprindelses- landets navn  

 eller med en anden umiddelbart forståelig oplysning om dens oprindelse.
b.
Har varen sin oprindelse i det land, hvorfra symbolet stammer, stilles  

 der ikke krav om mærkning.
 3.
 Såfremt varen er forsynet med en dansk persons eller virksomheds navn,  

 gælder følgende:
a.
Er varen af udenlandsk oprindelse, skal den mærkes med op-  

 rindelseslandets navn eller med »Importeret« eller med en til-  

 svarende umiddelbart forståelig oplysning om, at den er frem- stillet i  

 udlandet.
b.
Er varen af dansk oprindelse, stilles der ikke krav om mærkning.
 4.
 Såfremt firmanavnet, varemærket eller emballagen indeholder danske ord  

 eller ordforbindelser, gælder følgende:
a.
Er varen af udenlandsk oprindelse, skal den mærkes med oprin-  

 delseslandets navn eller med »Importeret« eller med en tilsvarende  

 umiddelbart forståelig oplysning om, at den er fremstillet i udlandet.
b.
Er varen af dansk oprindelse, stilles der ikke krav om mærkning.
 5.
 Såfremt firmanavnet, varemærket eller emballagen indeholder ord eller  

 ordforbindelser fra et fremmed sprog, gælder følgende:
a.
Er varen af dansk oprindelse, skal den mærkes med »Fremstillet i  

 Danmark« eller med en lignende umiddelbart forståelig oplysning om, at  

 den er af dansk oprindelse.
b.
Er varen af udenlandsk oprindelse, stilles der ikke krav om mærkning.
 6.
 Såfremt varen ikke er forsynet med firmanavn, varemærke eller lignende,  

 stilles der ikke krav om mærkning.
 Mærkning om oprindelsesland skal være klar, tydelig og umiddelbart  

 iøjnefaldende, og skriftfarven skal afvige fra bundfarven.
 Er mærkningen påsyet varen, skal mærket være anbragt på samme sted og have  

 samme størrelse som et eventuelt varemærke eller firmanavn.
Sælges varen indpakket, og er emballagen forsynet med varemærke, firmanavn  

 eller lignende som nævnt under punkt 1-5, skal mærkningen desuden være  

 anbragt på et iøjnefaldende sted på emballagen.
Er mærkningen anbragt på en  

 etiket, der hæftes på varen, skal den ligeledes opfylde de ovenfor angivne  

 krav.
 Oplysningerne skal gives enten på dansk eller med angivelsen  

 »Imported« eller »Made in......«.
 Foruden bestemmelserne om vildledning ved mærkning bør man være opmærksom  

 på, at der ved skiltning og udstilling eller anprisninger kan gives et  

 fejlagtigt indtryk af varens oprindelsesland, og det vil være i strid med  

 markedsføringslovens § 2, stk. 1, om, at der ikke ved salg af varer må  

 anvendes urigtige, vildledende eller urimeligt mangelfulde angivelser.
 Endelig skal opmærksomheden henledes på, at ifølge markedsføringslovens §  

 11 må varer af udenlandsk oprindelse ikke forsynes med en gengivelse af det  

 danske flag eller andre nationale kendetegn eller mindesmærker eller  

 portrætter af medlemmer af den kongelige familie.
 Forbrugerombudsmanden, november 1978.
