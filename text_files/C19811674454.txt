Vedlagt fremsendes undervisningsministeriets cirkulære af 23. juni 1981 om  

 beregning og udbetaling af tilskud til aflønning af kvotalærere ved  

 folkehøjskoler, ungdomshøjskoler, landbrugsskoler, husholdningsskoler og  

 efterskoler.
Cirkulæret er udarbejdet af ministeriet efter drøftelse i en af  

 ministeriet nedsat arbejdsgruppe med repræsentation af de respektive  

 skoleforeninger på baggrund af henvendelser fra skolerne om aflønningsforhold  

 for kvotalærere.
Bestemmelserne i det udsendte cirkulære forklarer og uddyber de gældende  

 regler i undervisningsministeriets bekendtgørelse nr. 536 af 31. oktober 1974  

 med senere ændring af 10. april 1975 om tilskudsbetingelser m.v. for  

 folkehøjskoler, landbrugsskoler, husholdningsskoler og efterskoler.
Lønbilag  

 til regnskabsoplysninger for 1980 vil blive indrettet i overensstemmelse med  

 cirkulæret.
 Afregning af statstilskud for 1979 og tidligere finansår vil blive  

 foretaget på grundlag af cirkulæret.
 Skolernes beregning af kvotaløn vil dog kun blive reguleret i tilfælde,  

 der væsentligt afviger fra bestemmelserne i cirkulæret.
 P.D.V.
Inga Roepstorff Bilag.
 Bilag er udeladt her.
