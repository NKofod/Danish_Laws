Et medlem havde været beskæftiget med undervisning på flere  

 musikskoler, søgt arbejde på fuld tid og annonceret efter beskæftigelse.
Han  

 var i en periode beskæftiget gennemsnitligt 28 timer ugentligt.
 Ankenævnet fandt, at rådighedsvurderingen skulle ske efter de  

 almindelige regler, fordi der havde været beskæftigelse ved andet end  

 sæsonarbejde forud for rådighedsvurderingen.
 Ankenævnet fandt, at den udviste jobsøgningsaktivitet måtte anses for  

 den sædvanlige måde at søge arbejde på inden for fagområdet.
 Ankenævnet fandt ikke tilstrækkeligt grundlag for at fastslå, at  

 medlemmet ikke var aktivt jobsøgende til arbejde, der svarede til fuld  

 sædvanlig arbejdstid.
 Et medlem havde i såvel 1989 som 1990 en række enkeltstående  

 musikarrangementer som leverandør af morgen- eller dansemusik.
 Herudover var han i 1989 ansat med frigørelsesattester fra  

 august/september ved diverse musik- og aftenskoler med ialt 16-18 timer  

 ugentligt.
 I 1990 var medlemmet ligeledes ansat med frigørelsesattester fra  

 august/september ved diverse musik- og aftenskoler med 20-25 timer ugentligt.
 Arbejdsløshedskassen meddelte i januar 1991, at det var blevet  

 konstateret, at medlemmet var omfattet af Direktoratet for  

 Arbejdsløshedsforsikringens bekendtgørelse nr. 869 af 18. december 1989 om  

 rådighedsforpligtelsen for et medlem af en statsanerkendt arbejdsløshedskasse  

 for lønmodtagere, der er beskæftiget ved sæsonarbejde (sæsonbekendtgørelsen).
Kassen bad medlemmet om, for at undgå forsinkelser i fremtidige  

 udbetalinger, at udfylde en tro- og loveerklæring om at være aktivt  

 arbejdssøgende til andet end sæsonarbejde.
Kassen oplyste endvidere, at  

 medlemmet fik en 3 måneders betinget dagpengeret som følge af, at hans  

 tidligere arbejdsløshedskasse ikke havde administreret efter ovennævnte  

 bekendtgørelse, og medlemmet blev anmodet om senest den 15. april 1991 at  

 dokumentere at have søgt fast helårsarbejde.
Kassen bemærkede, at det ikke i loven var oplyst, hvad der mentes med at  

 være aktivt arbejdssøgende, og at der derfor ville være tale om en konkret  

 vurdering fra kassens side.
Medlemmet opfordredes til at udfylde et  

 jobsøgningsskema og gemme kopier af ansøgninger.
 Ifølge jobsøgningsskemaet søgte medlemmet i marts 1991 et 37 timers job  

 som underviser og medhjælper, og i april samme år indrykkede han en annonce  

 angående morgenmusik.
 Arbejdsløshedskassen fandt herefter, at medlemmet havde begrænset sin  

 rådighed til sæsonarbejde og afslog derfor medlemmets anmodning om dagpenge  

 fra 15. april 1991. Det oplystes, at medlemmet igen kunne få dagpenge efter  

 300 timers arbejde inden for 10 uger på almindelige ansættelses- og  

 lønvilkår, og at arbejdet ikke måtte være sæsonarbejde.
Medlemmets forbund klagede på medlemmets vegne.
Forbundet henviste blandt  

 andet til, at arbejdsløshedskassen lagde jobsøgningsskemaet til grund for sin  

 afgørelse, og bemærkede, at det job, medlemmet havde søgt i marts 1991, ikke  

 var sæsonarbejde, idet der udbetaltes løn under ferier som eksempelvis ved  

 ansættelse som pedel ved skolevæsenet.
Forbundet henviste til Direktoratet for Arbejdsløshedsforsikringens  

 bekendtgørelse nr. 315 af 17. maj 1989, § 3, og til, at det krævedes, at et  

 medlem søgte job på den måde, det er normalt inden for medlemmets fagområde,  

 samt at kassen burde vejlede medlemmet herom.
Forbundet fandt, at medlemmet  

 ikke havde fået en fyldestgørende information af kassen, idet han ikke havde  

 fået at vide, hvordan han konkret skulle forholde sig, og hvilke krav han  

 skulle opfylde.
 Forbundet anførte, at medlemmet var fuldt ud til rådighed for  

 arbejdsmarkedet, idet han ikke havde indgået aftale om genansættelse for den  

 kommende sæson og heller ikke havde afslået eller opsagt formidlet arbejde  

 for at påtage sig arbejde med tidsbegrænset ansættelse.
Arbejdsløshedskassen bemærkede, at medlemmet i de sidste 2 år havde været  

 beskæftiget som underviser med fritidsundervisning med tilbagevendende  

 arbejdsfri, ulønnede perioder, hvorfor han var omfattet af  

 sæsonbekendtgørelsen.
Kassen anførte blandt andet, at medlemmet ikke havde  

 andet arbejde af større omfang end sæsonarbejdet, og at han efter henstilling  

 havde søgt 1 underviserstilling og 1 stilling som medhjælper hos et  

 oplysningsforbund.
 Kassen fandt, at medlemmet ikke i tilstrækkelig grad ved aktiv jobsøgning  

 havde udvist vilje til at opnå fast helårsarbejde, og at han havde begrænset  

 sin rådighed til sæsonarbejde og som følge deraf ikke kunne få dagpenge.  

 Kassen bemærkede, at den i brev af 14. januar 1991 havde orienteret medlemmet  

 om, at ønsket om at opnå fast helårsarbejde skulle dokumenteres, og at  

 såfremt der ikke fandtes stillinger inden for medlemmets faglige område, der  

 opfyldte kravene til fast helårsarbejde, måtte han søge ud over sit  

 fagområde.
Forbundet anførte, at medlemmet havde bestræbt sig på at få helårsarbejde,  

 da han søgte job som medhjælper hos oplysningsforbundet, ligesom han havde  

 indrykket annonce med musik.
Han havde hermed søgt på vanlig vis for sit  

 fagområde.
Jobsøgning inden for dette fag anførtes i overvejende grad at ske  

 via telefoniske og personlige henvendelser.
Forbundet var af den  

 overbevisning, at medlemmet ikke havde anført sådanne muligheder på  

 jobsøgningsskemaet, fordi skemaet ikke var egnet til at angive  

 jobsøgningsaktiviteter for musikere, og fordi medlemmet ikke havde fået en  

 indgående vejledning i vigtigheden af at udfylde skemaet korrekt.
Forbundet var således uenig i kassens oplysning om, at medlemmet var gjort  

 opmærksom på, at ønsket om helårsarbejde skulle dokumenteres.
Forbundet  

 betragtede ikke kassens brev af 14. januar 1991 som fyldestgørende  

 informationsmateriale og mente, at kassen havde tilsidesat sin  

 informationspligt.
 Forbundet fandt, at medlemmet var fuldt til rådighed for helårsarbejde og  

 dermed fuldt dagpengeberettiget, når dette sammenholdtes med de jobs, han  

 havde søgt og de mangelfulde informationer, han havde modtaget.
 Forbundet anførte ydermere, at medlemmet havde været sygemeldt i perioden  

 5. juni til 31. august 1991, hvorefter han rettede henvendelse til  

 Arbejdsformidlingen, der ikke havde kunnet tilbyde ham beskæftigelse på  

 ordinære beskæftigelsesvilkår, hvorefter medlemmet søgte job som musiker på  

 fagets vilkår samt job uden for sit normale område.
Arbejdsløshedskassen fastholdt sin afgørelse, idet den ikke fandt, at  

 medlemmet i tilstrækkelig grad havde udvist aktiv jobsøgning.
Kassen fandt,  

 at kravet om jobsøgning til fast helårsarbejde klart fremgik af kassens brev  

 til medlemmet.
Endvidere bemærkede kassen, at det ikke var muligt at  

 præcisere mængden af ansøgninger, eftersom der var tale om en  

 helhedsvurdering.
 Medlemmet søgte i september 1991 stillinger som henholdsvis salgskonsulent  

 og salgs- og service medarbejder, samt i februar 1992 som medhjælper ved  

 Dansk Røde Kors.
 Kassen oplyste, at afgørelsen om, at medlemmet var omfattet af  

 sæsonbekendtgørelsen, var truffet på baggrund af medlemmets stamkort.
 Medlemmet oplyste, at han ikke havde indgået aftale om genoptagelse af  

 arbejdet i næste sæson, at han ikke havde opsagt eller afslået arbejde, og at  

 han havde haft andet arbejde end sæsonarbejde i 1989 og 1990.
 Direktoratet for Arbejdsløshedsforsikringen meddelte, at direktoratet var  

 enig med kassen i, at medlemmets arbejde var omfattet af  

 sæsonbekendtgørelsen, eftersom der som et tilbagevendende element i  

 beskæftigelsesvilkårene indgik en ulønnet arbejdsfri periode.
Direktoratet fandt dog ikke tilstrækkeligt grundlag for at  

 rådighedsvurdere medlemmet efter reglerne i sæsonbekendtgørelsen, da  

 betingelserne ikke skønnedes at være opfyldt.
Direktoratet lagde derfor  

 direktoratets dagældende bekendtgørelse nr. 315 af 17. maj 1989 om et  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed til grund for sin afgørelse.
På baggrund af  

 oplysningerne om, at medlemmet i 2 år forud for dagpengebegæringen havde haft  

 andet arbejde end sæsonarbejde, lagde direktoratet til grund, at medlemmet  

 ikke kun havde haft sæsonarbejde inden for de seneste 2 år.
Direktoratet lagde endvidere til grund, at medlemmet ikke havde været  

 arbejdssøgende til helårsarbejde i tilstrækkeligt omfang i perioden fra 14.  

 januar til 2. maj 1991, hvor han havde haft en begrænset dagpengeret, idet  

 direktoratet lagde vægt på, at medlemmet i denne periode kun havde søgt 1  

 stilling, der kunne betegnes som helårsarbejde.
Direktoratet lagde endelig  

 vægt på, at medlemmet i perioden havde modtaget supplerende dagpenge og  

 derfor havde været forpligtet til at være aktivt arbejdssøgende til fuldtids-  

 og helårsbeskæftigelse.
Efter en samlet vurdering af de foreliggende omstændigheder tiltrådte  

 direktoratet kassens afgørelse, hvorefter medlemmet ikke kunne anses for at  

 stå til rådighed for arbejdsmarkedet.
Medlemmet kunne derfor ikke modtage  

 dagpenge, før han havde haft mere end 300 timers arbejde inden for en periode  

 på 10 uger, hvor arbejdet var udbudt på almindelige løn- og  

 ansættelsesvilkår.
Direktoratet bemærkede, at sådant arbejde kunne være  

 sæsonarbejde.
 Forbundet anførte på medlemmets vegne, at direktoratet ikke sås at have  

 forholdt sig til kassens informationspligt over for medlemmet.
Forbundet stillede sig uforstående overfor, at medlemmet ikke var fundet  

 tilstrækkeligt arbejdssøgende, når direktoratet traf afgørelse ud fra  

 bekendtgørelse nr. 315 af 17. maj 1989 i stedet for bekendtgørelse nr. 869 af  

 18 december 1989. Efter forbundets opfattelse skulle fuldtidsundervisning  

 betragtes som arbejde svarende til fuld sædvanlig arbejdstid.
Forbundet  

 ønskede oplyst, hvilke kriterier direktoratet havde lagt til grund for  

 vurderingen, og særligt hvilken ene søgt stilling direktoratet havde  

 betragtet som helårs, og på hvilken baggrund.
Forbundet påpegede, at det ikke fremgik, at medlemmet havde været indkaldt  

 til vejledningssamtale i kassen i henhold til arbejdsløshedsforsikringslovens  

 § 65, hvorfor medlemmet ikke havde haft nogen mulighed for at modtage  

 information om, i hvilket omfang han skulle søge arbejde for at kunne  

 imødekomme kravet om at være aktivt arbejdssøgende.
Forbundet fandt fortsat,  

 at kassen ikke havde overholdt sin vejledningspligt, og at det var urimeligt  

 at laste medlemmet for kassens manglende afholdelse af samtale med ham.
Forbundet anførte, at medlemmet havde søgt arbejde på fagets betingelser,  

 hvilket i langt overvejende grad skete via telefoniske og personlige  

 henvendelser til musikforbrugere, kontakt til kolleger, musikbureauer,  

 konkurrencer med videre.
Forbundet stillede spørgsmålstegn ved, hvordan  

 sådanne jobsøgninger skulle påføres jobsøgningsskemaet, særligt når medlemmet  

 ikke fandtes at være blevet vejledt herom.
 Endelig fandt forbundet det paradoksalt, at medlemmet ikke havde fået en  

 ny mulighed for at bevise sin rådighed efter bekendtgørelse nr. 315 af 17.  

 maj 1989, når direktoratet havde fundet, at kassen ikke havde haft grundlag  

 for at rådighedsvurdere ham ud fra sæsonbekendtgørelsen.
 Direktoratet oplyste, at der var lagt vægt på, at medlemmet i perioden med  

 begrænset dagpengeret søgte 1 stilling, der kunne anses som helårsarbejde.  

 Direktoratet havde endvidere lagt vægt på, at medlemmet som modtager af  

 supplerende dagpenge havde været forpligtet til at søge fuldtids- og  

 helårsarbejde.
Direktoratet oplyste, at kassen havde oplyst, at medlemmet ikke havde  

 været indkaldt til samtale i henhold til arbejdsløshedsforsikringslovens §  

 65, da han ikke havde haft tilstrækkeligt antal ledighedstimer.
Direktoratet  

 fandt ikke, at dette medførte, at kravet om at være aktiv arbejdssøgende  

 bortfaldt, og henviste til, at medlemmet ifølge standardvedtægtens § 15, stk.  

 1, havde pligt til selv at holde sig orienteret.
 Direktoratet anførte, at der ikke kunne opstilles faste regler for, hvor  

 mange stillinger et medlem skulle søge for at kunne betragtes som værende  

 aktivt arbejdssøgende, idet en sådan regel fandtes at ville bevirke en  

 utilsigtet forskelsbehandling af de enkelte medlemmer, og at der altid ville  

 være tale om en konkret vurdering.
 Direktoratet fandt ikke grundlag for at kritisere kassens vejledning,  

 eller at dette skulle være skyld i, at medlemmet ikke havde været aktivt  

 arbejdssøgende.
Endelig bemærkede direktoratet, at direktoratets bekendtgørelse nr. 315 af  

 17. maj 1989 (rådighedsbekendtgørelsen) fandt anvendelse på ethvert ledigt  

 medlem.
At direktoratet havde fundet, at medlemmet ikke opfyldte  

 betingelserne i sæsonbekendtgørelsen, da medlemmet havde haft andet arbejde  

 end sæsonarbejde inden for de seneste 2 år, medførte ikke, at kravet i  

 rådighedsbekendtgørelsen om at være aktivt arbejdssøgende bortfaldt.  

 Rådighedsbekendtgørelsens betingelser skulle være opfyldt, uanset om kassen  

 fandt, at sæsonbekendtgørelsen skulle finde anvendelse.
 Direktoratet fandt således ikke grundlag for at ændre sin afgørelse.
 Forbundet stillede herefter spørgsmålstegn ved, hvordan et medlem skulle  

 kunne holde sig orienteret om, hvilke regler han skulle overholde, når den  

 konkrete rådighedsvurdering beroede på et skøn.
Forbundet fandt det af arbejdsløshedskassen udsendte informationsmateriale  

 utilstrækkeligt, idet det bestod af kassens brev af 14. januar 1991 samt en  

 kopi af sæsonbekendtgørelsen.
Forbundet stillede også spørgsmålstegn ved, om  

 kassen havde undersøgt udbuddet af stillinger, og om der var stillinger,  

 medlemmet burde have søgt.
 Endelig anførte forbundet, at forbundet ikke forstod, hvorfor sæsonarbejde  

 ikke kunne lægges til grund for rådighedsvurdering efter den almindelige  

 rådighedsbekendtgørelse, og henviste til, at kassen havde afgjort, at  

 medlemmet skulle rådighedsvurderes efter sæsonbekendtgørelsen, mens  

 direktoratet fandt, at det skulle ske efter den almindelige  

 rådighedsbekendtgørelse, og at kassen oplyste, at arbejdskravet på 300 timer  

 ikke kunne opfyldes ved sæsonarbejde, mens direktoratet oplyste det modsatte.
 Ankenævnet lagde til grund, at medlemmets rådighed skulle vurderes efter  

 de almindelige regler i direktoratets bekendtgørelse nr. 315 af 17. maj 1989,  

 fordi medlemmet havde haft andet end sæsonarbejde forud for  

 rådighedsvurderingen.
 Ankenævnet lagde endvidere til grund, at medlemmet på det tidspunkt, hvor  

 arbejdsløshedskassen tog stilling til hans rådighed, var ansat til at  

 undervise på flere musik- og aftenskoler, at han i perioden 1. januar til 21.  

 april 1991 havde været beskæftiget gennemsnitligt 28 timer pr. uge, at han  

 forsøgte at få undervisningsarbejde på fuld tid og derudover forsøgte at få  

 beskæftigelse gennem annoncering, og at dette måtte anses for at være den  

 sædvanlige måde at søge arbejde på inden for det pågældende fagområde.
 På denne baggrund fandt ankenævnet ikke tilstrækkeligt grundlag for at  

 fastslå, at medlemmet ikke var aktivt arbejdssøgende til arbejde, der svarede  

 til fuld sædvanlig arbejdstid.
 Ankenævnet ændrede således Direktoratet for Arbejdsløshedsforsikringens  

 afgørelse.
