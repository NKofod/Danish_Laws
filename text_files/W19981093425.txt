Kvinden var faldet og havde herefter henvendt sig på en skadestue,  

 hvor en reservelæge fandt et brud på højre underarm med en  

 let forskydning af det nederste knoglestykke og med bøjning på  

 ca. 10° mod strækkesiden.
Frakturen blev forsøgt sat på  

 plads i lokalbedøvelse og bandageret med hånden bøjet let  

 mod bøjesiden.
Røntgenkontrol viste bedret og acceptabel  

 stilling.
8 dage efter behandlingen på skadestuen blev patienten tilset i  

 ortopædkirurgisk ambulatorium, hvor en reservelæge fandt, at  

 bruddet var skredet en smule, og at spolebenets ledflade pegede mellem 15° og  

 20° mod strækkesiden.
Reservelægen konfererede med mellemvagten,  

 der fandt brudstillingen acceptabel, og patienten blev tilsagt til fornyet  

 røntgenkontrol efter yderligere 5 dage.
 Dagen efter blev røntgenbillederne vurderet på en  

 røntgenkonference, og de blev ikke fortaget yderligere i den  

 forbindelse.
Manglende behandling på trods af  

 fejlstilling Nævnet fandt ikke anledning til kritik af den  

 behandling, patienten modtog på skadestuen, idet behandlingen var i  

 overensstemmelse med almindelige anerkendte principper, og der blev  

 opnået god stilling i brudfladen.
Nævnet fandt derimod, at bagvagten der havde  

 vurderet brudstillingen i ortopædkirurgisk ambulatorium samt den for  

 røntgenkonferencen ansvarlige læge havde udvist manglende omhu  

 og samvittighedsfuldhed.
Nævnet lagde herved vægt på, at  

 bruddet var skredet i en sådan grad, at dette  efter almindelig god  

 klinisk praksis, burde have medført, at der havde været  

 iværksat forsøg på opnåelse af en bedret stilling i  

 bruddet enten ved fornyet påpladssætning eller ved operation.
