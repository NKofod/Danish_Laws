 Ministeren for Landbrug og Fiskeri gør vitterligt: I  

 Medfør af den mig ved § 14 i Lov Nr. 110 af 29. Marts 1940 om Ændringer i og  

 Tillæg til Lov Nr. 136 af 1. Juni 1929 om Begunstigelser for Mergelselskaber  

 og Lovene Nr. 98 af 31. Marts 1930 og Nr. 74 af 23. Marts 1932 om Tillæg til  

 nævnte Lov givne Bemyndigelse har jeg ladet Lov Nr. 136 af 1. Juni 1929 om  

 Begunstigelser for Mergelselskaber optrykke med de af Lov Nr. 98 af 31. Marts  

 1930, Lov Nr. 74 af 23. Marts 1932 samt Lov Nr. 110 af 29. Marts 1940  

 følgende Ændringer og Tilføjelser og bekendtgør den herved som:
 Lov om Begunstigelser for Mergelselskaber.
 §1.
 Stk. 1.  Ministeren for Landbrug og Fiskeri  

 (Landbrugsministeren) bemyndiges til at meddele Andelsselskaber, hvis Formaal  

 er Anlæg og Drift af Spor til Befordring af Mergel (Jordbrugskalk), og hvis  

 Medlemmer er Forbrugere af Mergel (Jordbrugskalk), en Bevilling, der omfatter  

 følgende Begunstigelser:
 Stk. 2.  Ministeren for Landbrug og Fiskeri  

 (Landbrugsministeren) bemyndiges til at meddele Andelsselskaber, hvis  

 Medlemmer er Forbrugere af Mergel (Jordbrugskalk), og som befordrer Mergelen  

 (Jordbrugskalken) ved andre Transportmidler end de i Stk. 1 omhandlede Spor,  

 en Bevilling, hvorved der tillægges Selskabet de i Litra b) og c) omhandlede  

 Begunstigelser.
 §2.
 Stk. 1.  De i § 1 omhandlede Begunstigelser kan kun  

 meddeles Selskaber, som tæller mindst 35 Medlemmer og omfatter Ejendomme med  

 et samlet Tilliggende af mindst 500 ha.
 Stk. 2.  Ministeren for Landbrug og Fiskeri kan  

 dispensere fra denne Bestemmelse.
 §3.
Stk. 1.  For at opnaa de i § 1 omhandlede Begunstigelser  

 maa Selskabet for en Landvæsenskommission forelægge en fuldstændig Plan over  

 det paatænkte Merglingsforetagende og et Overslag over Omkostningerne.
For  

 hver Ejendom, der inddrages under Merglingsarbejdet, maa anføres  

 Mergelmængden og den for Ejendommen anslaaede Andel i den samlede Udgift,  

 beregnet under Hensyn til, at Udgiften kan amortiseres indenfor det Tidsrum,  

 for hvilket den i § 1, Litra b), omhandlede Fortrinsret er gældende.
Med  

 Planen maa endvidere følge et Generalstabskort (Maalebordsblad i 1/20000  

 Størrelse), paa hvilket Linierne er indtegnede.
 Stk. 2.  Der skal derhos forelægges  

 Landvæsenskommissionen en Erklæring om hele Planen og Kontrollen med dens  

 Gennemførelse fra en af Ministeren for Landbrug og Fiskeri dertil godkendt,  

 sagkyndig Institution eller Person.
 §4.
Stk. 1.  Landvæsenskommissionen behandler Planen i  

 Overensstemmelse med Reglerne i Lov af 30. December 1858 om  

 Landvæsenskommissioners og Overlandvæsenskommissioners Sammensætning og  

 Forretningsgang m. m.
Indkaldelse til Selskabets Medlemmer tilstilles  

 Bestyrelsen, der møder for og repræsenterer Medlemmerne i alle Forhold  

 overfor Landvæsenskommissionen.
Særskilt Indkaldelse skal dog altid udstedes  

 til Kommunalbestyrelserne for de Kommuner, gennem hvis Omraader et Spor agtes  

 ført, og, hvis Sporet ønskes ført over Amtsveje eller Jernbaner, endvidere  

 til Amtsraadet og den paagældende Baneledelse.
Stk. 2.  Landvæsenskommissionen undersøger og bedømmer  

 den forelagte Plan og afgør, om Nyttevirkningen af den for hver Ejendom  

 opførte Mergelmængde staar i rimeligt Forhold til den anslaaede Udgift.  

 Landvæsenskommissionen kan foretage de Ændringer i Planen, som Kommissionen  

 af Hensyn til Panthaverne maatte anse for nødvendige, og fastsætter et  

 Størstebeløb for de Bidrag til Dækning af Udgifterne, der kan paalignes hver  

 enkelt Ejendom.
For saa vidt Kommissionen herefter anser Planen for  

 forsvarlig, afsiger den en Kendelse herom og gør Indstilling til Ministeren  

 for Landbrug og Fiskeri om at tildele Selskabet en Bevilling, omfattende de i  

 § 1 omhandlede Begunstigelser.
 Stk. 3.  Ved Kendelsen forpligtes de i Selskabet  

 indmeldte Lodsejere til at aftage de for hver Ejendom fastsatte Mergelmængder  

 og til at betale en forholdsmæssig Del af Udgifterne ved Planens  

 Gennemførelse, herunder Udgifterne ved Landvæsenskommissionens Medvirkning.
Stk. 4.  En Udskrift af Kendelsen skal ved  

 Landvæsenskommissionens Foranstaltning snarest muligt tinglyses som Hæftelse  

 paa de Ejendomme, der omfattes af Kendelsen.
Er Bevilling efter § 5 endnu  

 ikke meddelt paa det Tidspunkt, da Udskriften anmeldes til Tinglysning,  

 kommer Bestemmelsen i Lov om Tinglysning af 31. Marts 1926 § 15, 3die Stykke,  

 til Anvendelse.
Naar Kendelsen er tinglyst, omfatter tinglyst Pantebrev i de  

 paagældende Ejendomme ogsaa de Mergelmængder, der ifølge Kendelsen skal  

 tilføres vedkommende Ejendom.
 Stk. 5.  Tinglysningen skal alene gaa ud paa, at der  

 paahviler Ejendommen Mergelforpligtelse i Henhold til Kendelsen og  

 Bevillingen, hvorimod Gældens (Bidragets) Størrelse ikke skal noteres.  

 Mergelselskabets Bestyrelse er paa Forlangende forpligtet til at give  

 skriftlig Oplysning om Mergelforpligtelsens Størrelse til enhver, der har en  

 retlig Interesse heri, og Kvitteringer til Medlemmerne for betalte Afdrag og  

 Renter skal angive Restgældens Størrelse.
§ 5 Den af Landvæsenskommissionen afsagte Kendelse indsendes i 2 Eksemplarer  

 til Ministeren for Landbrug og Fiskeri, som derefter meddeler Selskabet  

 Bevilling i Overensstemmelse med Reglerne i § 1.
§ 6 Stk. 1.  Merglingsarbejdet foregaar ved Selskabets  

 Bestyrelse, men under Ansvar for Landvæsenskommissionen.
 Stk. 2.  Saafremt andre Lodsejere end de oprindelig  

 indmeldte ønsker at indtræde i Selskabet, og deres Optagelse nødvendiggør en  

 Afvigelse fra den oprindelige Plan, bliver Spørgsmålet om de nye Medlemmers  

 Optagelse at behandle i Overensstemmelse med Reglerne i §§ 3 og 4. Derimod er  

 Selskabet berettiget til - efter Kendelse af Landvæsenskommissionen i Henhold  

 til Reglerne i § 4, 2det, 3die og 4de Stykke - som nyt Medlem at optage  

 enhver Lodsejer indenfor Selskabets Omraade, til hvis Ejendom der kan  

 tilføres Mergel uden Afvigelse fra den af Landvæsenskommissionen oprindelig  

 eller senere godkendte Plan.
 §7.
Stk. 1.  For midlertidig afstaaede Arealer skal  

 Selskabet udrede fuld Erstatning, derunder ogsaa Godtgørelse for de med  

 Anlæget forbundne Ulemper, hvortil henregnes, at det midlertidig afstaaede  

 Areal ikke kan bringes tilbage i samme Stand som før Afbenyttelsen.
Kan  

 mindelig Overenskomst mellem Selskabet og vedkommende Lodsejere  

 (erstatningsberettigede) ikke opnaas, fastsættes Erstatningen af  

 Landvæsenskommissionen.
 Stk. 2.  Hvis det ved Anlæget skønnes hensigtsmæssigt at  

 afvige fra den oprindelig eller senere (jfr. § 6) fastsatte Plan, bliver  

 Spørgsmaalet herom at forelægge Landvæsenskommissionen, der træffer Afgørelse  

 med Hensyn til Afvigelsen og eventuelt fastsætter den herved foranledigede  

 Erstatning.
 Stk. 3.  Saafremt Selskabet anser det for nødvendigt at  

 erhverve Aflæsningsplads til Mergel (Jordbrugskalk) paa Andenmands Ejendom  

 (jfr. § 1), skal Landvæsenskommisionen i Mangel af mindelig Overenskomst  

 mellem Selskabet og vedkommende Lodsejer (erstatningsberettigede) ved  

 Kendelse afgøre Spørgsmaalet om Nødvendigheden af Erhvervelsen og fastsætte  

 den Ejeren (den erstatningsberettigede) for Afgivelsen af den fornødne Grund  

 tilkommende Erstatning.
§ 8 Stk. 1.  Naar Merglingsarbejdet er afsluttet, aflægger  

 Selskabets Bestyrelse snarest muligt og inden 4 Maaneder efter Afslutningen  

 ved et af Landvæsenskommissionen afholdt Regnskabsmøde Regnskab over samtlige  

 med Gennemførelsen af Merglingsarbejdet forbundne Udgifter, hvorefter  

 Landvæsenskommissionen ved Kendelse endeligt fastsætter hver enkelt Ejendoms  

 halvaarlige Bidrag under Hensyn til, at Udgiften kan amortiseres indenfor det  

 Tidsrum, for hvilket den i § 1, Litra b), omhandlede Fortrinsret er gældende.  

 Tinglysning af Kendelsen er ufornøden, jfr. § 4, Stk. 4, 1ste Punktum, og §  

 4, Stk. 5.
 Stk. 2.  Naar Merglingsudgifterne er amortiseret,  

 afsiger Landvæsenskommissionen ved et af Selskabets Bestyrelse snarest muligt  

 og inden 4 Maaneder derefter indkaldt Regnskabsmøde Kendelse om Selskabets  

 Opløsning, jfr. herved § 11, Stk. 4, hvorefter Landvæsenskommissionen ophører  

 at bestaa.
§ 9 De i denne Lov omhandlede Landvæsenskommissionskendelser kan - med  

 Undtagelse af Kendelser omfattende Indstilling om Tildeling af den i § 1, c),  

 omhandlede Begunstigelse - ikke indankes for Overlandvæsenskommissionen.
§ 10 Stk. 1.  Tinglysning saavel som Aflysning og Udslettelse  

 af Tingbogen, der sker i Medfør af §§ 4, 6 og 8 i denne Lov, kan finde Sted  

 uden Gebyr til Statskassen.
 Stk. 2.  Alle Spørgsmaal vedrørende Udstrækningen af den  

 her nævnte Gebyrbegunstigelse afgøres endeligt af Finansministeren.
§ 11 Stk. 1.  De ved Landvæsenskommissionens Kendelse i  

 Henhold til § 8 fastsatte Bidrag kan inddrives ved Udpantning.
Fortrinsretten  

 og Udpantningsretten for det enkelte Bidrag bevares kun indtil henholdsvis 2  

 Aar og 1 Aar inden for den i § 1, Litra b), fastsatte Frist af højst 15 Aar.  

 Naar Bidraget ikke overstiger 500 Kr., foretages Udpantningen paa Landet af  

 Sognefogeden, medmindre ganske særlige Grunde, navnlig Sognefogedens  

 Inhabilitet, i enkelte Tilfælde taler herimod.
Stk. 2.  I Tilfælde af Udstykning fordeles Bidraget  

 mellem Parcellerne efter deres Jordværdi.
Det paahviler Selskabets Bestyrelse  

 at foretage Fordelingen.
 Stk. 3.  Særskilt matrikulerede Parceller kan, naar  

 Ejendommen i øvrigt byder fuld Pantesikkerhed, efter forud indhentet Samtykke  

 fra Landvæsenskommissionen fritages for Andel i Bidraget.
Stk. 4.  Udtrædelse af Selskabet mod Betaling af den  

 Ejendommen paahvilende Restgæld og Andel i Administrationsudgifter m. v. samt  

 Udbetaling af Overskud ved Udtrædelsen kan finde Sted efter forud indhentet  

 Samtykke fra Landvæsenskommissionen.
Ejendommen har i saa Fald ikke Andel i  

 Over- eller Underskud ved Selskabets Opløsning.
Stk. 5.  Naar Vedtægterne for et Mergelselskab, der  

 opnaar Bevilling i Henhold til denne Lov, hjemler Selskabet Ret til hos  

 Medlemmerne at opkræve foreløbige Bidrag til Dækning af de med Gennemførelsen  

 af Merglingsarbejdet forbundne Udgifter, kan saadanne foreløbige Bidrag  

 inddrives ved Udpantning.
Fortrinsretten for det enkelte Bidrag bevares kun i  

 Henhold til Stk. 1, 2det Pkt.
Udpantningen foretages af Sognefogeden, jfr.  

 Stk. 1, 3die Pkt.
Stk. 6.  Saafremt en under et Mergelselskab hørende  

 Ejendom udstykkes, forinden Landvæsenskommissionen i Henhold til § 8 endelig  

 har fastsat Ejendommens Bidrag til de med Gennemførelsen af Merglingsarbejdet  

 forbundne Udgifter, skal det af Landvæsenskommissionen i Henhold til Lovens §  

 4 fastsatte Størstebeløb for Bidrag til Dækning af Udgifterne fordeles mellem  

 Parcellerne efter deres Jordværdi.
Det paahviler Selskabets Bestyrelse at  

 foretage Fordelingen.
§ 12 Stk. 1.  Denne Lov træder i Stedet for Lov Nr. 396 af 9.  

 Juli 1920 om Afstaaelse af Grund til flyttelige Mergelspor m. m., hvilken Lov  

 er ophævet fra Tidspunktet for Ikrafttrædelsen af Lov Nr. 136 af 1. Juni 1929  

 om Begunstigelser for Mergelselskaber.
 Stk. 2.  De i Medfør af Loven af 9. Juli 1920  

 udfærdigede Bevillinger til at fordre Arealer afstaaet til midlertidig Brug  

 til Anlæg og Drift af Spor til Befordring af Mergel (Jordbrugskalk) beholder  

 dog deres Retsgyldighed efter nævnte Lovs Bestemmelser.
Stk. 3.  Ministeren for Landbrug og Fiskeri  

 (Landbrugsministeren) skal endvidere være bemyndiget til at meddele  

 Selskaber, som har faaet Bevilling i Henhold til Loven af 9. Juli 1920, men  

 endnu ikke fuldført Merglingsarbejdet, ny Bevilling i Henhold til nærværende  

 Lov.
Et Selskab, der ønsker saadan ny Bevilling, maa forelægge  

 Merglingsplanen for Landvæsenskommissionen, der behandler Planen i  

 Overensstemmelse med Reglerne i § 4 og er berettiget til ved Kendelse at  

 godkende Planen i dens Helhed, uanset at Merglingsarbejdet delvis er bragt  

 til Udførelse.
Hvis Landvæsenskommissionen imidlertid ved sin Kendelse kun  

 godkender den Del af Planen, som endnu ikke er udført, udfærdiges Bevilling i  

 Henhold til nærværende Lov alene for denne Del af Planen, og den ældre i  

 Henhold til Loven af 9. Juli 1920 udfærdigede Bevilling beholder da sin  

 Gyldighed, for saa vidt angaar det alt udførte Merglingsarbejde.
 Stk. 4.  Mergelselskaber, der allerede har paabegyndt  

 deres Virksomhed, men endnu ikke fuldført Merglingsarbejdet paa det  

 Tidspunkt, da lov Nr. 98 af 31. Marts 1930 om Tillæg til fornævnte Lov Nr.  

 136 af 1. Juni 1929 traadte i Kraft, kan opnaa Bevilling i Henhold til denne  

 Lovs § 1 ved at gaa frem i Overensstemmelse med Reglerne i § 12, 3die Stykke.
Stk. 5.  Bestemmelserne i denne Lov kommer ogsaa til  

 Anvendelse paa Andelsselskaber, for hvilke der ved Ikrafttrædelsen af Lov Nr.  

 110 af 29. Marts 1940 (* 1) er udfærdiget Bevilling i Henhold til Lov Nr. 136  

 af 1. Juni 1929 eller Lov Nr. 98 af 31. Marts 1930, jfr.
Lov Nr. 74 af 23.  

 Marts 1932, for saa vidt Bestemmelserne efter deres Beskaffenhed kan finde  

 Anvendelse paa samme.
Allerede foretagen Tinglysning af Kendelse vedrørende  

 Størstebeløb eller endeligt, halvaarligt Bidrag skal ikke ændres som Følge af  

 nærværende Lovs § 4, Stk. 5, og § 8, Stk. 1, sidste Punktum, og den i § 8,  

 Stk. 1, 1ste Punktum, fastsatte Frist af 4 Maaneder gælder ikke for  

 heromhandlende Selskaber.
§ 13 Andelsselskaber, hvis Medlemmer er Forbrugere af Mergel (Jordbrugskalk),  

 saavel som Bestyrelsen for Foreningen De danske Mergelselskaber kan forelægge  

 en Landvæsenskommission en Erklæring fra en dertil godkendt, sagkyndig  

 Institution eller Person, jfr. § 3, Stk. 2, ledsaget Plan om Undersøgelse af  

 et Mergelleje.
Landvæsenskommissionen undersøger og bedømmer Planen, jfr. §  

 4, Stk. 1, 1ste Punktum.
For saa vidt Kommissionen herefter anser Planen for  

 forsvarlig, afsiger den Kendelse herom.
Ved Kendelsen indrømmes der Selskabet  

 eller Foreningen Ret til at fordre Mergellejet afstaaet til midlertidig Brug  

 til Undersøgelse og Vejret ad private Veje eller Arealer til Mergellejet.  

 Denne Ret kan kun indrømmes Selskabet eller Foreningen for et Tidsrum af  

 højst 4 Maaneder og kun mod fuld Erstatning, jfr. § 7.
 Hvorefter alle vedkommende sig have at rette.
 Ministeriet for Landbrug og Fiskeri, den  

 6. April 1940.
Kr.
Bording.
/Brorson (* 1) Denne Lov træder i kraft den 6. April 1940.
