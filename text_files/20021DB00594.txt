Betænkning afgivet af Forsvarsudvalget den 13. maj 2003 Betænkning over Forslag til  

 folketingsbeslutning om dansk militær deltagelse i en multinational  

 sikringsstyrke i Irak [af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 6. maj 2003 og var til 1.  

 behandling den 8. maj 2003. Beslutningsforslaget blev efter 1. behandling  

 henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 50 spørgsmål til forsvarsministeren og  

 udenrigsministeren til skriftlig besvarelse, som disse har besvaret.
 Nogle af udvalgets spørgsmål og forsvarsministerens og  

 udenrigsministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller beslutningsforslaget til  

  

 vedtagelse uændret.
Socialdemokratiets medlemmer af udvalget bemærker, at Danmark,  

 med et flertal i Folketinget bag sig, har deltaget militært i krigen i Irak  

 på  

 USAs og Englands side.
Det var uden et direkte mandat fra FN og ikke  

 med  

 socialdemokratiske stemmer.
Når Danmark på denne måde har deltaget, er landet, efter at de  

 egentlige kamphandlinger er ophørt, ifølge den humanitære folkeret en del af  

 en  

 besættelsesmagt.
Besættelsesmagten er således ansvarlig for befolkningens  

 velfærd i det besatte område.
Der henvises til Udenrigsministeriets notits af  

 8. april 2003 fra Folkeretskontoret og udenrigsministerens svar på spørgsmål  

 24.
 Det ville herefter være oplagt, at FN efter beslutning i  

 Sikkerhedsrådet vedtog en resolution, således at et FN-mandat ville danne  

 grundlaget for den videre indsats med genopbygning af Irak, men et mandat  

 foreligger ikke, og i konsekvens heraf finder Socialdemokraterne det vigtigt  

 at  

 medvirke, også med et militært/humanitært bidrag i denne fase af Irakkrisen,  

 for hurtigst muligt at skabe fred, stabilitet og tålelige forhold for det  

 irakiske folk.
 Et  

  

 mindretal  

  

 i  

 udvalget (SF og EL) indstiller beslutningsforslaget til  

  

 forkastelse  

                                                                         .
Socialistisk Folkepartis medlemmer af udvalget bemærker, at der  

 i beslutningsforslaget anvendes en term, der hedder »det internationale  

 samfund«.
Betænker man beslutningsforslagets optagethed af det internationale  

 samfund, står det i stærk kontrast til FNs rolle, idet det jo klart er  

 erkendt  

 i beslutningsforslaget, at FN er koblet fra.
At de 16 deltagende lande skulle  

 repræsentere verdenssamfundet kan undre.
Om krigen var rimelig, retfærdig, legitim eller ej, handler også  

 om den efterfølgende fase.
Styrkerne sendes ned i en situation, der også i  

 beslutningsforslaget betegnes som spændt, og forslaget omfatter 380 mand.
Med  

 forslaget bevæger vi os fra at være en krigsførende magt til at være en  

 besættelsesmagt.
Der er ingen tvivl om, at det store flertal i den irakiske  

 befolkning er oprigtig glad for, at de er sluppet af med Saddam Hussein.
Men  

 SF  

 er ikke i tvivl om, at den irakiske befolkning heller ikke ønsker en  

 besættelse  

 udefra.
Det tyder langt de fleste tilkendegivelser da også på, selv fra  

 shiamuslimerne, hvis støtte man ellers havde regnet med.
Der er ingen tvivl  

 om,  

 at den største tilfredshed findes i den kurdiske befolkningsgruppe.
Billedet  

 er  

 således ikke entydigt.
Det er derfor et i mere end én forstand konfliktfyldt  

 område, som danske styrker skal udsendes til.
Netop fordi situationen er så kompleks og indeholder så mange  

 modsætninger og farlige elementer, som den gør, er det afgørende, at FN  

 placeres i den centrale rolle i forhold til Iraks fremtid.
SF er helt enig i,  

 at det er nødvendigt med en militær tilstedeværelse i den nuværende situation  

   

 alt andet ville være et fatalt svigt.
Men det er ganske afgørende, at FN er i  

 den centrale position også i forhold til det, der skal ske militært.
Det er værd at bemærke, at fremtrædende medlemmer af den amerikanske  

 regering konsekvent har modarbejdet FN-sporet.
Med Rumsfeld og Cheney i  

 spidsen  

 er der blevet gjort store anstrengelser for at forhindre, at FN kom til at  

 spille nogen som helst afgørende rolle.
Det samme har i øvrigt den danske  

 statsminister.
Det finder SF kortsigtet og i modstrid med ønsket om et  

 internationalt forpligtende samarbejde inden for rammen af  

 »verdenssamfundet«.  

 For dette gælder ikke kun i den militære del af indsatsen  det gælder i  

 langt  

 højere grad i forhold til de øvrige opgaver, der forestår: håndhævelse af lov  

 og orden, beskyttelse af befolkningen, udstikning af rammerne for landets  

 genopbygning og den politiske overgangsproces samt afklaring af, hvem der  

 skal  

 have adgang til de irakiske rigdomme.
Hvis projektet er en demokratisering af  

 Irak, er løsningen ikke en besættelse fra koalitionslandenes side med brug af  

 f.eks. det forhadte irakiske politi, der i årevis har håndhævet  

 undertrykkelsen.
Det er nu besættelsesmagterne, der med forskellige motiver skal  

 stå for opgaverne.
Det bør være en legitim magt, som netop repræsenterer  

 verdenssamfundet  en magt, som ikke er behæftet med den modvilje og  

 modstand  

 fra lokalbefolkningen, som vil være en besættelsesmagts vilkår.
 Ét er at vinde en krig, noget andet er at vinde den svære fred.  

 Det viser begivenhedsforløbet indtil nu kun alt for tydeligt.
Vi sender danske soldater ud på en farefuld mission med farer  

 for miner og specielt for ueksploderet ammunition, uranarmeret ammunition,  

 ueksploderede klyngebomber etc.
Også faren for terrorspionage og andre former  

 for trusler vurderes som høje.
SF støtter gerne en genopbygning af Irak, og ikke kun gerne  SF  

 mener, det er vores pligt.
SF anerkender som sagt også nødvendigheden af  

 militær tilstedeværelse i Irak i den nuværende situation, men for SF er det  

 helt afgørende, at FN placeres i den centrale rolle.
Det sker som bekendt  

 ikke,  

 og derfor kan SF ikke støtte forslaget.
Enhedslistens medlem af udvalget bemærker, at Danmark med  

 udsendelsen af dansk militær til Irak bakker utvetydigt op bag USA og England  

 som besættelsesmagter i Irak.
Danmark indgår nu som et militært led i  

 besættelsen af Irak og bliver en brik i besættelsesmagtens administration og  

 kontrol af Iraks økonomiske ressourcer og den politiske forvaltning af  

 landet.  

 Danmark bliver medansvarlig for de afgørelser, som de amerikanske embedsmænd  

 og  

 militærfolk som de hovedansvarlige træffer i Irak.
Regeringen skriver i svar til Forsvarsudvalget på spørgsmål 34,  

 at »Det vil derfor være rigtigst at betragte USA og UK som besættelsesmagter  

 for de dele af Irak, som de fysisk og faktisk kontrollerer.
Danmark  

 kontrollerer på nuværende tidspunkt ikke dele af det irakiske territorium og  

 kan allerede af den grund efter regeringens opfattelse ikke anses som  

 besættelsesmagt«.
 Samtidig konstaterer regeringen, at »Ved indsættelsen af et  

 dansk bidrag til en sikringsstyrke vil Danmark kunne bidrage til  

 besættelsesmagtens  i det konkrete tilfælde Storbritanniens   

 udøvelse af sine  

 rettigheder og forpligtelser efter den humanitære folkeret«.
På spørgsmål 33 om, hvordan regeringen vil opfatte voldelige  

 reaktioner, som kommer til udtryk fra den irakiske befolknings side over for  

 besættelsesmagtens militære, økonomiske og politiske diktater, skriver  

 regeringen i sit svar, at: »Voldelige reaktioner mod udenlandsk militært og  

 civilt personel, samt mod den øvrige irakiske civilbefolkning, skal selvsagt  

 bringes til ophør, således at lov og orden kan opretholdes og de ansvarlige  

 retsforfølges.
I den forbindelse bemærkes, at det danske styrkebidrag  

 udsendes  

 med et klart mandat til om nødvendigt at anvende fornøden magt bl.a. til at  

 løse sine opgaver«.
Enhedslisten kan konstatere, at den danske militære delegation i  

 sidste ende er underlagt den centrale amerikanske kommando i Bagdad.  

 Enhedslisten kan konstatere, at den danske delegation i den provins, hvor den  

 skal fungere, er underlagt britisk regional kommando.
Dermed er det åbenbart,  

 at den danske militære delegation vil fungere som besættelsesmagtens  

 forlængede  

 arm.
For den irakiske befolkning vil der ikke være nogen principiel forskel  

 på  

 det amerikanske, engelske og danske militær.
 Enhedslisten vil gøre opmærksom på, at regeringen i sit notat af  

 28. april 2003 om »Irak og besættelsesmagtens forpligtelser over for  

 civilbefolkningen« konstaterer, at ifølge den humanitære folkeret er en  

 besættelsesmagt de facto- , ikke de jure-myndighed i det besatte område: »Det  

 betyder bl.a., at der ikke er en pligt i international ret for  

 civilbefolkningen til at efterleve besættelsesmagtens anvisninger.  

 Besættelsesmagten er ansvarlig for det besatte områdes befolknings velfærd«.
Enhedslisten konstaterer samtidig, at regeringen i sit svar på  

 spørgsmål 32 om Iraks nationale ressourcer, økonomi m.v. ikke er en del af  

 det,  

 som man i folkeretten kan betegne som befolkningens liv, ejendom og velfærd,  

 skriver, at: »Regeringen er enig i, at Iraks økonomi og nationale ressourcer,  

 herunder landets oliereserver, er omfattet af den humanitære folkerets regler  

 om beskyttelse af befolkningens liv, ejendom og velfærd.
Administrationen  

 heraf  

 skal naturligvis ske med respekt for den humanitære folkerets regler, til  

 gavn  

 for den irakiske befolkning«.
Det er klar tale.
Men Enhedslisten kan samtidig konstatere, at  

 den amerikanske administration, dels i Washington, dels i Irak, allerede er  

 begyndt at disponere over de irakiske olieressourcer og deres administration  

 og  

 har aftalt kontrakter med amerikanske firmaer om olie samt om adskillige  

 andre  

 projekter.
Det forekommer ikke usandsynligt, at der vil komme reaktioner  

 imod disse amerikanske beslutninger, når konsekvenserne af dem går op for den  

 irakiske befolkning.
Derfor har Enhedslisten bl.a. stillet spørgsmål om,  

 hvordan regeringen vil opfatte reaktioner, herunder voldelige, på disse  

 konkrete beslutninger.
Her vælger regeringen desværre at svare med  

 besættelsesmagtens  

 sprog om, at »lov og orden kan opretholdes og de ansvarlige retsforfølges«.  

 Man  

 må spørge, om det ikke er i modstrid med den holdning som regeringen  

 fremlægger  

 i sit notat fra den 28. april 2003, hvori det konstateres, at der ikke er en  

 pligt for civilbefolkningen til at efterleve besættelsesmagtens anvisninger? Enhedslisten har ikke tillid til, at den amerikanske  

 »løsningsmodel« for Irak, som Enhedslistenhar set den fremstillet og  

 foreløbig  

 realiseret, vil fremme demokratiet i Irak og øge stabiliteten i området.  

 Tværtimod er det slående, at USA har brugt utrolig mange kræfter på at få den  

 militære sejr over Saddam Hussein, men tilsyneladende ikke har brugt mange  

 kræfter på at overveje den civile situation i Irak efter Saddam Hussein.
Det  

 seneste bevis på denne mangel på interesse for eller viden om, hvad der sker  

 i  

 Irak og hvordan dette samfund er skruet sammen, ser Enhedslisten af  

 beslutningen om at udskifte de to politiske hovedfigurer, som USA indsatte  

 for  

 få uger siden,  

    

 amerikanerne Jay Garner  

 og Barbara Bodine, de facto-borgmester i Bagdad.
Til Politiken den 12. maj  

 2003  

 siger Barbara Bodine efter at have fået tre dage til at pakke og forsvinde  

 fra  

 Bagdad, at »Vi planlagde og planlagde og tænkte og tænkte, men da det kom til  

 stykket, vidste vi ikke, hvad vi gik ind til.
Der har været en konstant  

 revurdering«.
Før selve krigen gik i gang, affærdigede den amerikanske og den  

 engelske regering, at olien skulle spille en rolle i deres overvejelser om  

 Irak.
Det samme gjorde den danske regering, som sagde, at det drejede sig om  

 at  

 få afskaffet de masseødelæggelsesvåben, som Saddam Hussein havde.
Men det er  

 symptomatisk, at da USA rykkede ind i Bagdad, var olieministeriet en af de få  

 offentlige bygninger, som man sørgede for, at der ikke skete angreb på eller  

 plyndringer af, mens det samme ikke gjaldt for hospitaler og lignende.
Desuden kan Enhedslisten konstatere, at f.eks. det amerikanske  

 firma Halliburton og dets underafdeling Kellogg Brown and Root har fået  

 lukrative kontrakter med det amerikanske forsvarsministerium i forhold til  

 den  

 irakiske olieindustris infrastruktur.
Kellogg Brown and Root har fået tildelt  

 en kontrakt på dette område, som oven i købet blev holdt hemmelig i fem uger.  

 Det pudsige er, at netop Halliburton er det firma, som den nuværende  

 vicepræsident, Dick Cheney, spillede en ledende rolle i, før han blev  

 vicepræsident.
Han er åbenbart så vigtig for firmaet, at han, ifølge  

 selskabets  

 egne oplysninger, får tildelt årlige betalinger på op til 1 mio.
USD for sine  

 tjenester for Halliburton.
Samtidig løber der hele tiden andre oplysninger ind om, hvad de  

 forskellige amerikanske ministerier har tildelt af kontrakter til amerikanske  

 firmaer.
Det kan man følge med i ved at abonnere på State Departments  

 nyheds-mailservice, som er gratis.
Her kan man få at vide, at USA og Australien er gået sammen om  

 en omstrukturering af den irakiske landbrugssektor.
Her oplyses det, at det  

 amerikanske økonomiministerium har sat en task force til at komme med en plan  

 for en rekonstruktion af de økonomiske nøgleinstitutioner i Irak, og at dette  

 vil komme til at inkludere »væsentlige reformer«.
Der tegner sig et billede af en amerikansk de facto-overtagelse  

 af kontrollen med Irak.
Da den danske udviklingskommissær i EU, Poul Nielson,  

 i  

 sidste uge beskyldte USA for det samme, udtrykte han i realiteten bare det,  

 som  

 mange tænker.
Og med den danske militære delegation kommer Danmark til at  

 indgå  

 som en faktor, der underbygger og legitimerer denne udvikling, hvad enten vi  

 kan lide det eller ej.
Enhedslisten har foreslået, at det i stedet bliver FN, som  

 kommer ind i billedet.
Det er FN, som har de forskellige eksperter i forhold  

 til genopbygning, i forhold til nødhjælp, i forhold til, hvordan man sørger  

 for  

 at igangsætte det nødvendige lokale arbejde osv.
Det er FN, som mange gange  

 før  

 har været den organisation, som skulle ind for at rydde op, efter at  

 stormagterne har sluppet deres militære isenkram løs.
Så når USA nu  

 insisterer  

 på, at FN kun skal have en rådgivende rolle og være underlagt, hvad den  

 amerikanske administration i sidste ende beslutter, er der for Enhedslisten  

 tale om en økonomisk og politisk udnyttelse af den humanitære situation, som  

 man som besættelsesmagt selv har skabt.
Dette har allerede fået konsekvenser for Blairs regering i  

 England.
Her er den engelske udviklingsminister, Claire Short, trådt tilbage  

 den 12. maj 2003. Hun giver som begrundelse, at hun havde fået garanti fra  

 Blair for, at FN efter Irakkrigen ville komme til at spille en central rolle  

 i  

 genopbygningen af Irak.
Med det udspil til FN-resolution, som er lagt på  

 bordet, må man konstatere, at Blair  hvis han ellers mente det han  

 lovede  

 Short og offentligheden, igen er kommet til kort over for Bushregeringen.
Den fejl begår vores egen statsminister ikke.
Man må konstatere,  

 at Danmark, med statsminister Anders Fogh Rasmussens udtalelser i forbindelse  

 med hans besøg i USA, entydigt har anbragt sig på USAs side  det  

 er et  

 dårligt valg.
Enhedslisten går ind for, at FN kommer ind i Irak og i  

 samarbejde  

 med og med accept fra den irakiske befolkning og dens organisationer begynder  

 arbejdet med at genopbygge landet.
Enhedslisten har ingen tillid til den  

 nuværende »koalitions« mål og midler  for at sige det lige ud.
Samtidig må man sige, at det spørgsmål, som oprindelig  

 igangsatte det hele, og som har domineret Irakkonflikten i årevis:  

 spørgsmålet  

 om masseødelæggelsesvåben, efterhånden har nået det absurde niveau.
Den  

 danske  

 regering var med til at godkende, at USA og England gik i gang med krigen mod  

 Irak, fordi USA ikke ville give FNs våbeninspektører mere tid til at  

 lave  

 deres arbejde færdigt.
Det ville USA ikke, og nu må man konstatere, at det  

 hverken under krigen eller i den periode, som er gået siden, er lykkedes for  

 den specialgruppe, som USA sendte til Irak, at finde nogen  

 masseødelæggelsesvåben.  

 I Politiken den 12. maj 2003 siger oberst Richard McPhee fra denne gruppe, at  

 »Det var ikke for ingenting, at vi gav vores folk beskyttelsesdragter på.  

 Hvis  

 Irak overvejede at bruge de våben, må der have været noget at anvende.
Og vi  

 har ikke fundet det«.
 I samme artikel konstaterer flere af specialgruppens medlemmer,  

 at de har undersøgt snesevis af steder for de flere hundrede tons biologiske  

 og  

 kemiske stoffer, missiler og raketter, hvis eksistens udenrigsminister Colin  

 Powell beskrev for FNs Sikkerhedsråd, og at de efter mange missioner  

 uden  

 resultater har mistet troen på, at de finder noget.
 For Enhedslisten kan sådanne oplysninger ikke tolkes som andet,  

 end at USA simpelthen systematisk har vildledt FNs Sikkerhedsråd og  

 verdensoffentligheden for derigennem at skabe opbakning til en militær  

 invasion, som USA under alle omstændigheder ville have uanset  

 masseødelæggelsesvåben eller ej.
 Enhedslisten er godt klar over, at man i USA har besluttet at  

 udsende en ny Irak-overvågningsgruppe, som skal bestå af 1.000  

 våbeneksperter,  

 hvilket regeringen redegør for i svar på spørgsmål 44. Enhedslisten har også  

 læst artikler i den amerikanske presse om, at man i den amerikanske regering  

 overvejer at udvide denne gruppe til 2.000 eksperter under indtryk af  

 opgavens  

 karakter.
Men Enhedslisten opfatter det som ødelæggende for troværdigheden  

 af dette arbejde, at USA selv vil afgøre, hvem der skal af sted, om det skal  

 være dem, som USA håndplukker til dette arbejde, eller FN.
Den danske  

 regering  

 burde støtte  ja kræve  at FNs våbeninspektører på ny får  

 adgang til Irak  

 for at fortsætte deres arbejde.
Under Saddam Hussein var det ham, som lagde  

 hindringer i vejen og besværliggjorde deres arbejde.
Nu burde det jo ikke  

 være  

 nogen sag at komme rundt til mistænkelige steder og tjekke dem.
Det  

 amerikanske  

 og det engelske militær kontrollerer jo området.
Så der er alle muligheder  

 for  

 endelig at få afgjort denne sag.
Samtidig burde det også være en vigtig principiel sag for den  

 danske regering, at det skal være FNs våbeninspektører, som afklarer  

 denne  

 sag.
FNs våbeninspektører har erfaringen efter at have måttet kæmpe og  

 diskutere med det irakiske styres topfolk om adgang til og indsigt i de  

 forskellige steder.
Endelig er FN og dets eksperter jo neutrale og upartiske,  

 i  

 modsætning til hvis dette arbejde skal gøres af eksperter fra  

 besættelsesmagtens lande underlagt den amerikanske administration.
En del af regeringens svar på spørgsmål 47 er, at »Det er  

 regeringens holdning, at våbeninspektørerne bør afslutte deres arbejde, når  

 situationen igen tillader det«.
Jamen det gør den jo netop nu.
Der er ikke  

 nogen Saddam Hussein til at forhindre arbejdet.
Det er USA, som ikke vil  

 tillade det.
Men det tør regeringen åbenbart ikke mene, eller også er  

 regeringen helt enig med USA i, at det bør være USAs egne eksperter,  

 som skal  

 ind.
Hvad enten forklaringen er den ene eller den anden, er den ynkelig.
 Et  

  

 andet mindretal  

  

 i  

 udvalget (RV) vil redegøre for sin stilling til beslutningsforslaget ved 2.  

 behandling.
 Et  

  

 tredje mindretal  

  

 i  

 udvalget (KRF) vil redegøre for sin stilling til beslutningsforslaget ved 2.  

 behandling.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)  

 Søren Gade (V)  

  

  nfmd.  

  

 Ulrik Kragh (V) Jens Hald Madsen (V)  

 Peter Skaarup (DF) Søren Krarup (DF)  

 Helge Adam Møller (KF)  

  

  fmd.  

  

 Kaj Ikast (KF) Jann Sjursen (KRF)  

 Bjarne Laustsen (S) Per Kaalund (S)  

 Poul Andersen (S) Poul Qvist Jørgensen (S)  

 Villy Søvndal (SF) Morten Helveg Petersen (RV) Keld  

 Albrechtsen (EL) Anne Grete Holmsgaard (SF) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 165 Bilagsnr.
Titel 1 Forslag til tidsplan for behandling af  

 beslutningsforslaget 2 Spm. 1 om, hvad der menes med formuleringen i  

 bemærkningerne til forslaget om, at terrortruslen vurderes som høj, herunder  

 redegørelse for, hvordan denne vurdering er fremkommet, samt hvor truslen  

 kommer fra, til forsvarsministeren og udenrigsministeren Spm. 2 om, hvad der menes med formuleringen i  

 bemærkningerne til forslaget om, at spionagetruslen vurderes som høj, til  

 forsvarsministeren og udenrigsministeren Spm. 3 om, hvad der menes med formuleringen i  

 bemærkningerne til forslaget om, at subversionstruslen vurderes som høj,  

 herunder redegørelse for, hvordan denne vurdering er fremkommet, samt hvor  

 truslen kommer fra, til forsvarsministeren og udenrigsministeren Spm. 4 om, hvilke forudsætninger der skal være opfyldt,  

 før sikringsstyrken forlader Irak, til forsvarsministeren og  

 udenrigsministeren Spm. 5 om redegørelse for drøftelser blandt de deltagende  

 lande i sikringsstyrken om Genèvekonventionen, særligt om der er enighed om,  

 at denne konvention skal overholdes og at brud på konventionen skal have  

 konsekvenser, til forsvarsministeren og udenrigsministeren Spm. 6 om vurdering af risikoen for, at danske soldater  

 udsættes for påvirkning fra radioaktivt materiale fra våben med forarmet  

 uran, til forsvarsministeren og udenrigsministeren Spm. 7 om, hvilke forholdsregler, der er truffet for at  

 beskytte danske soldater mod Golfkrigssyndromet, til forsvarsministeren og  

 udenrigsministeren Spm. 8 om, hvor stor kapaciteten til rydning af miner,  

 herunder ueksploderede klyngebomber, er i Irak, samt om kapaciteten modsvarer  

 behovet, til forsvarsministeren og udenrigsministeren Spm. 9 om, hvilke politiske grupperinger i Irak ud over  

 Baathpartiet der ikke har været inviteret til møder med USAs  

 administrator  

 Jay Garner med henblik på diskussion af Iraks fremtid samt af dannelsen af en  

 foreløbig irakisk regering, til forsvarsministeren og udenrigsministeren Spm. 10 om, hvilken kompetence den foreløbige irakiske  

 regering (Iraqi Interim Government) ventes at få, til forsvarsministeren og  

 udenrigsministeren Spm. 11 om, hvad der menes med, at styrken skal bidrage  

 til beskyttelsen af Iraks kulturarv og helligdomme, herunder oplysning om, om  

 der også hermed henvises insats for at geninddrive de dele, der gik tabt  

 under plyndringen af museer i Bagdad, til forsvarsministeren og  

 udenrigsministeren Spm. 12 om, hvordan den danske regering har arbejdet for,  

 at FNs våbeninspektører kan genoptage arbejdet i Irak, til  

 forsvarsministeren og udenrigsministeren Spm. 13 om kommandostrukturen for sikringsstyrken,  

 herunder en beskrivelse af den kompetence, CENTCOM får over danske tropper,  

 samt i hvilket omfang der vil være dansk deltagelse i beslutningerne på højt  

 niveau, til forsvarsministeren og udenrigsministeren Spm. 14 om vurdering af mulighederne for at få FNs  

 våbeninspektører ind i Irak for at genoptage arbejdet, til forsvarsministeren  

 og udenrigsministeren 3 Spm. 15 om finansiering af det danske militærbidrag til  

 sikringsstyrken  også hvis udsendelsesperioden kommer til at vare  

 henholdsvis 12 og 18 måneder, til forsvarsministeren og udenrigsministeren 4 Spm. 16 om den polske udenrigsministers tilkendegivelse  

 over for den amerikanske udenrigsminister om, at udsendelsen af en  

 stabiliseringsstyrke forudsætter et FN-mandat, til forsvarsministeren og  

 udenrigsministeren Spm. 17, om den polske udenrigsminister har sagt, at der  

 er behov for en FN-resolution, til forsvarsministeren og udenrigsministeren Spm. 18 om, hvilke finanslovskonti der skal finansiere  

 beslutningsforslaget, til forsvarsministeren og udenrigsministeren Spm. 19 om, hvor store forsvarets økonomiske reserver er,  

 til forsvarsministeren og udenrigsministeren Spm. 20 om, den såkaldte Mifresta-ramme på nogen måde  

 berøres økonomisk af beslutningsforslaget, til forsvarsministeren og  

 udenrigsministeren Spm. 21 om, hvad besparelsen er ved at hjemkalde  

 undervandsbåden »Sælen« og korvetten »Olfert Fischer«, til forsvarsministeren  

 og udenrigsministeren Spm. 22 om redegørelse for de aktuelle overvejelser i  

 FNs Sikkerhedsråd, til forsvarsministeren og udenrigsministeren Spm. 23 om redegørelse for, hvilke konsekvenser  

 styrkegenereringskonferencen, der har fundet sted i London den 8. maj 2003,  

 har haft for de danske sikringsstyrkers indsættelsesområde, opgaveløsning og  

 sammensætning, til forsvarsministeren og udenrigsministeren 5 Spm. 24 om USAs ansvar vedrørende sikring af sundhed og  

 velfærd i Irak, til forsvarsministeren og udenrigsministeren Spm. 25 om genudnævnelse af højtplacerede medlemmer af  

 Baath-partiet som ministre m.v., til forsvarsministeren og udenrigsministeren Spm. 26 om tildeling af genopbygningsopgaver til  

 amerikanske selskaber uden om den irakiske befolkning, til forsvarsministeren  

 og udenrigsministeren Spm. 27 om Richard Perles foredrag for investorer før  

 krigen, til forsvarsministeren og udenrigsministeren Spm. 28 om den amerikanske regerings task force til  

 opbygning af Iraks økonomiske og finansielle system, til forsvarsministeren  

 og udenrigsministeren Spm. 29 om ministerens kommentar til, at det amerikanske  

 firma Kellogg Brown and Root ifølge The Guardian allerede er i gang med  

 olieudvinding og ikke kun bekæmper oliebrandene, som de var lejet til, til  

 forsvarsministeren og udenrigsministeren Spm. 30 om ministerens kommentar til, at Kellogg Brown  

 and Root har fået en kontrakt om olieudvinding, uden at andre firmaer var  

 involveret, samt hemmeligholdelse af dette for kongressen og vicepræsident  

 Dick Cheneys rolle i dette, til forsvarsministeren og udenrigsministeren Spm. 31 om, hvordan den danske militære styrke skal  

 forholde sig, hvis civilbefolkningen ikke efterlever besættelsesmagtens  

 anvisninger, til forsvarsministeren og udenrigsministeren Spm. 32, om Iraks nationale ressourcer, økonomi m.v. er  

 en del af befolkningens liv, ejendom og velfærd, til forsvarsministeren og  

 udenrigsministeren Spm. 33 om, hvordan ministeren opfatter den irakiske  

 befolknings reaktion på den måde, besættelsesmagten ønsker at strukturere det  

 irakiske samfund, til forsvarsministeren og udenrigsministeren Spm. 34, om danske styrker vil blive opfattet på linje  

 med engelske og amerikanske styrker og deres besættelse af Irak, til  

 forsvarsministeren og udenrigsministeren Spm. 35, om ministerens enighed i, at hovedparten af de  

 udtalelser, der er kommet fra irakere, siger, at de er glade for at slippe af  

 med Saddam Hussein, men gerne selv vil bestemme over landets fremtid, til  

 forsvarsministeren og udenrigsministeren Spm. 36 om, at hovedargumenterne, som USA og England  

 brugte før invasionen, nu er forsvundet fra dagsordenen, nu da man ikke har  

 fundet kemiske eller biologiske våben i Irak, til udenrigsministeren og  

 forsvarsministeren Spm. 37, om ministeren er enig med Jack Straw, som sagde,  

 at der måske slet ikke var nogen masseødelæggelsesvåben tilbage, til  

 udenrigsministeren og forsvarsministeren Spm. 38 om en amerikansk embedsmand, der ville være  

 forbløffet, hvis man fandt plutonium eller uran i Irak eller kvanta af  

 kemiske eller biologiske våben, til forsvarsministeren og udenrigsministeren Spm. 39, om ministeren finder det pinligt, at det ikke er  

 lykkedes at finde kemiske eller biologiske våben, som var med til at begrunde  

 en invasion af Irak, til forsvarsministeren og udenrigsministeren 6 Svar på spm. 1 om, hvad der menes med formuleringen i  

 bemærkningerne til forslaget om, at terrortruslen vurderes som høj, herunder  

 redegørelse for, hvordan denne vurdering er fremkommet, samt hvor truslen  

 kommer fra, fra forsvarsministeren Svar på spm. 2 om, hvad der menes med formuleringen i  

 bemærkningerne til forslaget om, at spionagetruslen vurderes som høj, fra  

 forsvarsministeren Svar på spm. 3 om, hvad der menes med formuleringen i  

 bemærkningerne til forslaget om, at subversionstruslen vurderes som høj,  

 herunder redegørelse for, hvordan denne vurdering er fremkommet, samt hvor  

 truslen kommer fra, fra forsvarsministeren Svar på spm. 6, om vurdering af risikoen for, at danske  

 soldater udsættes for påvirkning fra radioaktivt materiale fra våben med  

 forarmet uran, fra forsvarsministeren Svar på spm. 7 om, hvilke forholdsregler der er truffet  

 for at beskytte danske soldater mod Golfkrigssyndromet, fra  

 forsvarsministeren Svar på spm. 8 om, hvor stor kapaciteten til rydning af  

 miner, herunder ueksploderede klyngebomber, er i Irak, samt om kapaciteten  

 modsvarer behovet, fra forsvarsministeren Svar på spm. 13 om kommandostrukturen for  

 sikringsstyrken, herunder beskrivelse af den kompetence, CENTCOM får over  

 danske tropper, samt i hvilket omfang der vil være dansk deltagelse i  

 beslutningerne på højt niveau, fra forsvarsministeren Svar på spm. 15 om finansiering af det danske  

 militærbidrag til sikringsstyrken  også hvis udsendelsesperioden kommer  

 til  

 at vare henholdsvis 12 og 18 måneder, fra forsvarsministeren Svar på spm. 18 om, hvilke finanslovskonti der skal  

 finansiere beslutningsforslaget, fra forsvarsministeren Svar på spm. 19 om, hvor store forsvarets økonomiske  

 reserver er, fra forsvarsministeren Svar på spm. 20, om den såkaldte Mifresta-ramme på nogen  

 måde berøres økonomisk af beslutningsforslaget, fra forsvarsministeren Svar på spm. 21 om, hvad besparelsen er ved at hjemkalde  

 undervandsbåden »Sælen« og korvetten »Olfert Fischer«, fra forsvarsministeren Svar på spm. 23 om redegørelse for, hvilke konsekvenser  

 styrkegenereringskonferencen, der har fundet sted i London den 8. maj 2003,  

 har haft for de danske sikringsstyrkers indsættelsesområde, opgaveløsning og  

 sammensætning, fra forsvarsministeren 7 Svar på spm. 4 om, hvilke forudsætninger der skal være  

 opfyldt, før sikringsstyrken forlader Irak, fra udenrigsministeren Svar på spm. 5, om redegørelse for drøftelser blandt de  

 deltagende lande i sikringsstyrken om Genèvekonventionen, særligt om der er  

 enighed om, at denne konvention skal overholdes og at brud på konventionen  

 skal have konsekvenser, fra udenrigsministeren Svar på spm. 9 om, hvilke politiske grupperinger i Irak  

 ud over Baath-partiet der ikke har været inviteret til møder med USAs  

 administrator Jay Garner med henblik på diskussion af Iraks fremtid samt af  

 dannelsen af en foreløbig irakisk regering, fra udenrigsministeren Svar på spm. 10 om, hvilken kompetence den foreløbige  

 irakiske regering (Iraqi Interim Government) ventes at få, fra  

 udenrigsministeren Svar på spm. 11 om, hvad der menes med, at styrken skal  

 bidrage til beskyttelsen af Iraks kulturarv og helligdomme, herunder  

 oplysning om, om der også hermed henvises til indsats for at geninddrive de  

 dele, der gik tabt under plyndringen af museer i Bagdad, fra  

 udenrigsministeren Svar på spm. 12 om, hvordan den danske regering har  

 arbejdet for, at FNs våbeninspektører kan genoptage arbejdet i Irak,  

 fra  

 udenrigsministeren Svar på spm. 14 om vurdering af mulighederne for at få  

 FNs våbeninspektører ind i Irak for at genoptage arbejdet, fra  

 udenrigsministeren Svar på spm. 16 om den polske udenrigsministers  

 tilkendegivelse over for den amerikanske udenrigsminister om, at udsendelsen  

 af en stabiliseringsstyrke forudsætter et FN-mandat, fra udenrigsministeren Svar på spm. 17, om den polske udenrigsminister har sagt,  

 at der er behov for en FN-resolution, fra udenrigsministeren Svar på spm. 22 om redegørelse for de aktuelle  

 overvejelser i FNs Sikkerhedsråd, fra udenrigsministeren Svar på spm. 24 om USAs ansvar vedrørende sikring af  

 sundhed og velfærd i Irak, fra udenrigsministeren Svar på spm. 25 om genudnævnelse af højtplacerede  

 medlemmer af Baathpartiet som ministre m.v., fra udenrigsministeren Svar på spm. 26 om tildeling af genopbygningopgaver til  

 amerikanske selskaber uden om den irakiske befolkning, fra udenrigsministeren Svar på spm. 27 om Richard Perles foredrag for investorer  

 før krigen, fra udenrigsministeren Svar på spm. 28 om den amerikanske regerings task force  

 til opbygning af Iraks økonomiske og finansielle system, fra  

 udenrigsministeren Svar på spm. 29, om ministerens kommentar til, at det  

 amerikanske firma Kellogg Brown and Root ifølge The Guardian allerede er i  

 gang med olieudvinding og ikke kun bekæmper oliebrandene, som de var lejet  

 til, fra udenrigsministeren Svar på spm. 30, om ministerens kommentar til, at Kellogg  

 Brown and Root har fået en kontrakt om olieudvinding, uden at andre firmaer  

 var involveret, samt hemmeligholdelse af dette for kongressen og  

 vicepræsident Dick Cheneys rolle i dette, fra udenrigsministeren Svar på spm. 31 om, hvordan den danske militære styrke  

 skal forholde sig, hvis civilbefolkningen ikke efterlever besættelsesmagtens  

 anvisninger, fra udenrigsministeren Svar på spm. 32, om Iraks nationale ressourcer, økonomi  

 m.v. er en del af befolkningens liv, ejendom og velfærd, fra  

 udenrigsministeren Svar på spm. 33 om, hvordan ministeren opfatter den  

 irakiske befolknings reaktion på den måde, besættelsesmagten ønsker at  

 strukturere det irakiske samfund, fra udenrigsministeren Svar på spm. 34, om danske styrker vil blive opfattet på  

 linje med engelske og amerikanske styrker og deres besættelse af Irak, fra  

 udenrigsministeren Svar på spm. 35 om ministerens enighed i, at hovedparten  

 af de udtalelser, der er kommet fra irakere, siger, at de er glade for at  

 slippe af med Saddam Hussein, men gerne selv vil bestemme over landets  

 fremtid, fra udenrigsministeren Svar på spm. 36 om, at hovedargumenterne, som USA og  

 England brugte før invasionen, nu er forsvundet fra dagsordenen, nu da man  

 ikke har fundet kemiske eller biologiske våben i Irak, fra udenrigsministeren Svar på spm. 37, om ministeren er enig med Jack Straw,  

 som sagde, at der måske slet ikke var nogen masseødelæggelsesvåben tilbage,  

 fra udenrigsministeren Svar på spm. 38 om en amerikansk embedsmand, der ville  

 være forbløffet, hvis man fandt plutonium eller uran i Irak eller kvanta af  

 kemiske eller biologiske våben, fra udenrigsministeren Svar på spm. 39, om ministeren finder det pinligt, at det  

 ikke er lykkedes at finde kemiske eller biologiske våben, som var med til at  

 begrunde en invasion af Irak, fra udenrigsministeren 8 Spm. 40 om redegørelse for forhandlingerne med  

 Politiforbundet om afsendelse af 25 mand i den danske militære delegation til  

 Irak, til forsvarsministeren og udenrigsministeren Spm. 41, om de danske politifolk skal arbejde under  

 militær kommando og være underlagt den militære strafferet, til  

 forsvarsministeren og udenrigsministeren Spm. 42 om, hvilke politifolk/specialister fra politiet  

 der er planer om at udsende til Irak, til forsvarsministeren og  

 udenrigsministeren Spm. 43 om udskiftning af en række af de ledene  

 diplomater og embedsmænd på centrale poster i kontoret for genopbygning, til  

 forsvarsministeren og udenrigsministeren Spm. 44, om den amerikanske specialgruppe, som USA sendte  

 til Irak for at finde masseødelæggelsesvåben, nu er ved at nedtrappe sine  

 aktiviteter uden at have fundet beviser på eksistensen af hemmelige lagre af  

 ulovlige våben, til forsvarsministeren og udenrigsministeren Spm. 45 om kommentar til udtalelse fra oberst Richard  

 McPhee om manglende fund af våben, til forsvarsministeren og  

 udenrigsministeren Spm. 46 om arten af de oplysninger, som den amerikanske  

 udenrigsminister Colin Powell gav FNs Sikkerhedsråd om eksistensen af  

 flere  

 hundrede tons biologiske og kemiske stoffer, missiler og raketter, til  

 forsvarsministeren og udenrigsministeren Spm. 47 om at sende FNs trænede og erfarne  

 våbeninspektører af sted til Irak for at gøre arbejdet færdigt, dvs.  

 undersøge eksistensen af masseødelæggelsesvåben, og lade denne gruppe få den  

 tid, som er nødvendig til dette, til forsvarministeren og udenrigsministeren Spm. 48, om FNs våbeninspektører skal gøre arbejdet om  

 eksistensen af masseødelæggelsesvåben færdigt og ikke specialister fra  

 besættelsesmagtens lande, til forsvarsministeren og udenrigsministeren Spm. 49 om, at når den danske militære delegation bliver  

 underlagt en central amerikansk overkommando, så kommer den danske militære  

 delegation til at fungere som et led i besættelsesmagtens magtudøvelse, til  

 forsvarsministeren og udenrigsministeren Spm. 50 om, at regeringens argumentation for, at krigen  

 mod Irak var forankret i FN, byggede på eksistensen af  

 masseødelæggelsesvåben, til forsvarsministeren og udenrigsministeren 9 Svar på spm. 40 om redegørelse for forhandlingerne med  

 Politiforbundet om afsendelse af 25 mand i den danske militære delegation til  

 Irak, fra udenrigsministeren Svar på spm. 41, om de danske politifolk skal arbejde  

 under militær kommando og være underlagt den militære strafferet, fra  

 udenrigsministeren Svar på spm. 42 om, hvilke politifolk/specialister fra  

 politiet der er planer om at udsende til Irak, fra udenrigsministeren Svar på spm. 43 om udskiftning af en række af de ledene  

 diplomater og embedsmænd på centrale poster i Kontoret for genopbygning, fra  

 udenrigsministeren Svar på spm. 44, om den amerikanske specialgruppe, som  

 USA sendte til Irak for at finde masseødelæggelsesvåben, nu er ved at  

 nedtrappe sine aktiviteter uden at have fundet beviser på eksistensen af  

 hemmelige lagre af ulovlige våben, fra udenrigsministeren Svar på spm. 45 om kommentar til udtalelse fra oberst  

 Richard McPhee om manglende fund af våben, fra udenrigsministeren Svar på spm. 46 om arten af de oplysninger, som den  

 amerikanske udenrigsminister Colin Powell gav FNs Sikkerhedsråd om  

 eksistensen af flere hundrede tons biologiske og kemiske stoffer, missiler og  

 raketter, fra udenrigsministeren Svar på spm. 47 om at sende FNs trænede og erfarne  

 våbeninspektører af sted til Irak for at gøre arbejdet færdigt, dvs.  

 undersøge eksistensen af masseødelæggelsesvåben, og lade denne gruppe få den  

 tid, som er nødvendig til dette, fra udenrigsministeren Svar på spm. 48, om FNs våbeninspektører skal gøre  

 arbejdet om eksistensen af masseødelæggelsesvåben færdigt og ikke  

 specialister fra besættelsesmagtens lande, fra udenrigsministeren Svar på spm. 49 om, at når den danske militære delegation  

 bliver underlagt en central amerikansk overkommando, så kommer den danske  

 militære delegation til at fungere som et led i besættelsesmagtens  

 magtudøvelse,  

 fra udenrigsministeren Svar på spm. 50 om, at regeringens argumentation for, at  

 krigen mod Irak var forankret i FN, byggede på eksistensen af  

 masseødelæggelsesvåben, fra udenrigsministeren Bilag 2 Nogle af udvalgets spørgsmål til forsvarsministeren  

 og udenrigsministeren og disses svar herpå Spørgsmål 24 og udenrigsministerens svar herpå er optrykt efter  

 ønske fra S og SF.
 Spørgsmål 5, 6, 9, 12, 14, 29, 33 og 36 og ministrenes svar  

 herpå er optrykt efter ønske fra SF.
 Spørgsmål 13, 28, 31, 32, 34, 44, 45, 47, 48 og 49 og  

 ministrenes svar herpå er optrykt efter ønske fra EL.
 Spørgsmål 5:
Ministeren bedes redegøre for drøftelser blandt de deltagende  

 lande i sikringsstyrken om Genéve-konventionen, særligt om der er enighed om,  

 at denne konvention skal overholdes, og at brud på konventionen skal have  

 konsekvenser? Svar:
Der har ikke blandt de deltagende lande i sikringsstyrken været  

 afholdt egentlige formelle drøftelser om Genéve-konventionernes indhold og  

 anvendelse, men der er i koalitionen enighed om, at koalitionsparterne er  

 forpligtet til fuldt ud i forhold til hver parts internationale forpligtelser  

 at overholde den humanitære folkeret.
Der er ligeledes enighed om, at de  

 ansvarlige for eventuelle brud på bestemmelserne i den humanitære folkeret  

 skal  

 retsforfølges.
 Spørgsmål 6:
 Ministeren bedes vurdere risikoen for, at danske soldater  

 udsættes for påvirkning fra radioaktivt materiale fra våben med forarmet  

 uran.
 Svar:
 Det kan ikke udelukkes, at der har været anvendt ammunition med  

 forarmet uran i Irak.
 Forarmet uran (DU) anvendes i projektiler for at øge disses  

 muligheder for gennemtrængning i f.eks. kampvogne.
 DU tillægges en »lav radioaktiv virkning«, og sammenlignet med  

 den i naturen forekommende baggrundsstråling er strålingen fra DU mindre.
DU støv vil kunne forekomme i umiddelbar nærhed af mål, som er  

 blevet ramt med DU projektiler.
Forsvaret har udgivet retningslinier for at  

 imødegå, at danske soldater kommer i kontakt med DU, og det pointeres her:
   

 	  

    

 Alle ødelagte  

 køretøjer skal betragtes som potentielt forurenet med DU, og man skal holde  

 en  

 afstand på mindst 50 meter til sådanne køretøjer.
   

 	  

    

 Er man tæt på et  

 køretøj, der brænder, skal man så vidt muligt holde sig på en afstand af  

 mindst  

 50 meter.
   

 	  

    

 Finder man et  

 projektil, som kan mistænkes at indeholde DU, skal det lades urørt, og fundet  

 meldes til foresat.
   

 	  

    

 Man skal undlade at  

 spise lokalt dyrkede grøntsager.
En overholdelse af disse retningslinier vil tilsikre, at danske  

 soldater ikke kommer i kontakt med en evt. forekommende DU-forurening.
I  

 tilfælde, hvor en kontakt er nødvendig, f.eks. i forbindelse med fjernelse af  

 ammunition, vil der blive anvendt særligt beskyttelsesudstyr.
 Spørgsmål 9:
Ministeren bedes oplyse, hvilke politiske og eventuelle etniske  

 grupperinger i Irak udover Baath-partiet, der ikke har været inviteret til  

 møder med USAs administrator Jay Garner med henblik på diskussion af  

 Iraks  

 fremtid samt af dannelsen af en foreløbig irakisk regering? Svar:
Ifølge de for regeringen foreliggende oplysninger er alle betydelige  

 indenlandske og eksilirakiske grupper blevet opfordret til at deltage i  

 forberedelserne til en irakisk eksiladministration, herunder bl.a. i de  

 seneste  

 konferencer i Nasiriya og i Bagdad.
Den shia-muslimske gruppe SCIRI har  

 imidlertid valgt ikke at deltage i de to nævnte konferencer.
 Spørgsmål 12:
 Ministeren bedes oplyse, hvordan den danske regering har  

 arbejdet for, at FNs våbeninspektører kan genoptage arbejdet i Irak.
 Svar:
 Fra dansk side har man både inden for EU og over for  

 koalitionspartnerne gjort sig til talsmand for, af FNs  

 våbeninspektører, så  

 snart sikkerhedssituationen måtte tillade det, får mulighed for at vende  

 tilbage til Irak og genoptage arbejdet med at verificere og destruere  

 eventuelle masseødelæggelsesvåben.
 Spørgsmål 13:
 Ministeren bedes uddybe kommandostrukturen for sikringsstyrken,  

 herunder beskrive den kompetence CENTCOM får over danske tropper, samt i  

 hvilket omfang, der vil være dansk deltagelse i beslutningerne på højt  

 niveau.
 Svar:
 Den overordnede kommando for sikringsstyrken ventes indtil  

 videre placeret i den amerikanske centralkommando (CENTCOM). Sikringsstyrken  

 forventes at etablere hovedkvarter i Bagdad ledet af en amerikansk chef.  

 Under  

 hovedkvarteret forventes etableret fire militære regioner ledet af  

 divisionshovedkvarterer.  

 Storbritannien forventes at lede den sydlige region i Irak, hvorunder det  

 danske bidrag ventes placeret.
Danmark forventer at afgive det danske bidrag under operativ  

 kontrol af de britiske styrker under CENTCOM.
Dette giver CENTCOM ret til via  

 de britiske styrker at delegere opgaver til det danske bidrag i  

 overensstemmelse med sikringsstyrkens formål og inden for specifikke rammer.
Forsvarschefen opretholder til stadighed fuld kommando over  

 danske styrker.
Det betyder, at ansvaret for administrative forhold m.v.  

 vedrørende det afgivne personel vil forblive et nationalt anliggende, ligesom  

 der ikke med kommandodelegationen overdrages jurisdiktionskompetence over  

 personellet til en britisk chef.
 Forsvaret forventer at stille en officer til rådighed for  

 sikringsstyrkens hovedkvarter i Bagdad samt 1-2 officerer til rådighed for  

 det  

 britiske divisionshovedkvarter i Basra.
 Spørgsmål 14:
 Ministeren udbedes en vurdering af mulighederne for at få FNs  

 våbeninspektører ind i Irak for at genoptage arbejdet.
 Svar:
Spørgsmålet om tilbagevenden til Irak af FNs våbeninspektører  

 drøftes fortsat i FNs Sikkerhedsråd.
I overvejelserne indgår, ud over  

 hensynet  

 til deres sikkerhed og rolle i relation til koalitionens egne eksperter, mere  

 generelt spørgsmålet om FNs rolle i overgangsfasen, ophævelse af  

 sanktionerne  

 og »olie-for-mad«-programmets fremtid.
Det er regeringens håb, at det vil  

 lykkes at skabe mulighed for, at våbeninspektørerne kan genoptage deres  

 arbejde.
 Spørgsmål 24:
Er ministeren enig i lederen i New York Times fra den 8. maj  

 2003, som konstaterer, at USA nu er besættelsesmagten i Irak, og at det  

 påhviler denne at sikre bl.a. sundhed og velfærd for den irakiske befolkning,  

 samt at dette hidtil har ladet meget tilbage at ønske? Svar:
Det er ikke i folkeretten præcist fastlagt, hvornår status som  

 besættelsesmagt indtræder eller ophører.
Artikel 42 i den 4. Haager  

 konvention  

 fra 1907 indskrænker sig til at fastslå, at et territorium må anses for  

 besat,  

 når det faktisk er underlagt den fjendtlige hærs myndighed.
Det indebærer, at  

 såvel den militære som den administrative magt effektivt skal være overgået  

 til  

 modparten.
Så længe kamphandlinger står på, kan et territorium folkeretligt  

 set næppe anses for besat, selvom fremmede styrker måtte have den militære  

 kontrol  

 over dele af territoriet.
I den situation gælder art. 23 i den 4.  

 Genéve-konvention, hvorefter »Enhver af De Høje Kontraherende Parter er  

 forpligtet til at tillade fri passage for alle forsendelser bestående af  

 sanitært udstyr og medicinalvarer eller af genstande, der er nødvendige til  

 religiøse formål, såfremt sådanne forsendelser alene er bestemt for civile,  

 der  

 tilhører en anden af De Høje Kontraherende Parter, selvom denne er den  

 førstnævnte magts modstander.
Der skal ligeledes tilstås fri passage for alle  

 forsendelser bestående af fornødne levnedsmidler, beklædning og styrkende  

 midler bestemt for børn under 15 år, svangre kvinder og barselspatienter.
En kontraherende part er dog kun forpligtet til at tillade fri  

 passage for de i foregående stykke angivne forsendelser på betingelse af, at  

 der efter dens opfattelse ikke er alvorlig grund til at frygte at  

 forsendelserne kan blive ført til et andet sted end deres bestemmelsessted, at  

 kontrollen eventuelt ikke er effektiv, at  

 anvendelsen af ovennævnte forsendelser som erstatning for varer, der ellers  

 skulle tilvejebringes eller fremstilles af fjenden, eller frigørelsen af  

 materiel, tjenesteydelser eller indretninger, som ellers ville have været  

 fornødne til produktionen af sådanne varer, ville betyde en klar fordel for  

 fjendens krigsanstrengelse eller økonomi.
Den magt, som tillader passage af de i nærværende artikels  

 første stykke angivne forsendelser, kan gøre en sådan tilladelse afhængig af,  

 at uddelingen til de personer, der skal nyde godt deraf, på stedet overvåges  

 af  

 beskyttelsesmagterne.
Sådanne forsendelser skal fremsendes hurtigst muligt,  

 og  

 den magt, der tillader fri passage, er berettiget til at fastsætte  

 forskrifter  

 for den tekniske gennemførelse af passagen.« Egentlige kamphandlinger i Irak må på nuværende tidspunkt  

 vurderes at være tilendebragt, og der er meget, der tyder på, at  

 betingelserne  

 for status som besat territorium nu er opfyldt i Irak.
Den militære samt den  

 administrative kontrol synes effektivt at være overgået til modparten.
Den  

 humanitære folkeret indeholder ikke klare regler for, hvilken stat, der kan  

 betegnes som besættelsesmagt i humanitær folkeretlig forstand, i en situation  

 som den foreliggende, hvor den militære aktion er udført af en koalition af  

 stater, hvor de deltagende stater har haft vidt forskellige opgaver under  

 aktionen.
Det forekommer rigtigst at fortolke reglerne som alene gældende for  

 den eller de stater, hvis styrker fysisk og faktisk kontrollerer et  

 geografisk  

 område.
Det forekommer derfor rigtigst at betragte USA (og UK) som  

 besættelsesmagter for de dele af Irak, som de fysisk og faktisk kontrollerer.
Der er i koalitionen fuld enighed om, at koalitionsparterne er  

 forpligtet til fuldt ud i forhold til hver parts internationale forpligtelser  

 at overholde den humanitære folkeret.
USA (og UK) vil bl.a. være forpligtet  

 til  

 at overholde reglerne i afsnittet om besatte områder i den 4.  

 Genéve-konvention  

 om beskyttelse af civile personer i krigstid.
Hvad særligt angår  

 forpligtelserne vedrørende sundhed og velfærd overfor den irakiske befolkning  

 bemærkes, at der i dette afsnit er fastsat en række begrænsninger og  

 forpligtelser for besættelsesmagten, der tager sigte på at beskytte  

 civilbefolkningen.
Ifølge konventionens artikel 55 har besættelsesmagten  

 »pligt  

 til med alle til rådighed stående midler at sikre befolkningens forsyning med  

 levnedsmidler og medicinalvarer, i særdeleshed skal den, såfremt det besatte  

 områdes hjælpekilder er utilstrækkelige, tilføre dette de fornødne  

 levnedsmidler, medicinalvarer og andre varer«.
Ifølge artikel 56 har  

 besættelsesmagten »pligt til med alle til rådighed ståede midler og i samråd  

 med nationale og stedlige myndigheder at sikre og opretholde sanitets- og  

 hospitalsindretninger og virksomheder i forbindelse hermed såvel som en  

 offentlig sundhedstjeneste i de besatte områder «.
 Regeringen nærer fuld tillid til, at USA (og UK) udøver de  

 rettigheder og efterlever de forpligtelser, der i henhold til den humanitære  

 folkeret gælder for en besættelsesmagt.
 Spørgsmål 28:
Hvad er ministeren holdning til om det er demokratisk og med  

 respekt for Iraks nationale selvstændighed, at den amerikanske regering har  

 nedsat en Task Force som skal finde frem til hvordan Irak skal opbygge en  

 helt  

 ny økonomisk og finansielt system og økonomiske institutioner som USA mener  

 de  

 skal se ud? Svar:
Genopbygningen af et nyt og demokratisk ledet Irak efter det  

 langvarige diktaturs fald er såvel regeringens som koalitionens mål.
Denne  

 proces er lige begyndt.
I tiden frem til indsættelsen af en demokratisk valgt  

 regering har Irak brug for al mulig bistand til opbygning af nye  

 institutioner  

 og arbejdsformer, som passer til et åbent og frit samfund.
Danmark deltager  

 også i denne proces, som er et vigtigt element i genopbygningen af landet.
De  

 konkrete initiativer og indsatser vil blive drøftet med den irakiske  

 interimsadministration, som forudses etableret inden for en overskuelig  

 fremtid.
 Spørgsmål 29:
Hvad er ministerens kommentar til at det amerikansk firma  

 Halliburtons underafdeling, Kellogg Brown and Root, ifølge den engelske  

 avis  

 The Guardian den 8. maj 2003, allerede er i gang med olieudvinding i Irak, og  

 ikke kun, som tidligere oplyst, var lejet til at bekæmpe evt. oliebrande  

 under  

 selve krigen? Svar:
 Jeg er ikke bekendt med de omtalte virksomheders aktiviteter.
 Spørgsmål 31:
Hvordan skal den danske militære styrke forholde sig, hvis den  

 irakiske civilbefolkning ikke har tænkt sig at »efterleve besættelsesmagtens  

 anvisninger« som beskrevet i udenrigsministeriets notat af 28. april 2003? Svar:
Hovedsigtet med udsendelse af styrken er ikke at udøve de  

 beføjelser og forpligtelser, der efter den humanitære folkeret tilkommer en  

 besættelsesmagt, men derimod at varetage opgaven som sikringsstyrke med  

 henblik  

 på at skabe rammerne for opbygningen af en demokratisk retsstat.
Som det  

 fremgår af bemærkningerne til beslutningsforslag B 165, vil sikringsstyrken  

 således efter regeringens opfattelse være nødvendig for at understøtte og  

 sikre  

 det internationale nødhjælpsarbejde, ligesom styrken vil være en forudsætning  

 for, at genopbygningen af landet kan indledes.
En sikringsstyrke vil også  

 bidrage til opretholdelse af lov og orden i Irak og dermed medvirke til at  

 give  

 den vanskelige politiske overgangsproces de rette sikre rammer.  

 Sikringsstyrken  

 vil således medvirke til at fremskynde etableringen af et fredeligt og  

 stabilt  

 Irak til gavn for hele den irakiske befolkning, herunder også tilbagevendende  

 flygtninge og internt fordrevne.
En sikringsstyrke vil naturligvis ligeledes  

 bidrage til beskyttelsen af Iraks kulturarv og helligdomme.
Folkeretten indeholder ingen forpligtelse for civilbefolkningen  

 til at efterleve besættelsesmagtens anvisninger.
Besættelsesmagten har  

 imidlertid ret til at gennemtvinge efterlevelse af sine ordrer så længe dette  

 sker inden for rammerne af den 4. Genève-konvention fra 1949, samt  

 Haager-konventionen fra 1907. Som det fremgår af besvarelsen af spørgsmål 34  

 vil det være rigtigst ikke at anse Danmark som besættelsesmagt.
Der henvises  

 i  

 øvrigt til besvarelsen af dette spørgsmål og til besvarelsen af spørgsmål 33.
 Spørgsmål 32:
Er ministeren enig i, at Iraks nationale ressourcer, økonomi  

 m.v. er en del af det som man i folkeretten kan betegne som befolkningens  

 liv,  

 ejendom og velfærd? Svar:
Regeringen er enig i, at Iraks økonomi og nationale ressourcer,  

 herunder landets oliereserver, er omfattet af den humanitære folkerets regler  

 om beskyttelse af befolkningens liv, ejendom og velfærd.
Administrationen  

 heraf  

 skal naturligvis ske med respekt for den humanitære folkerets regler, til  

 gavn  

 for den irakiske befolkning.
 Spørgsmål 33:
Hvordan vil ministeren opfatte reaktioner  også voldelige  som  

 kommer til udtryk fra den irakiske befolkning over for besættelsesmagtens  

 militære, økonomiske og politiske diktater vedrørende Iraks nationale  

 økonomi,  

 ressourcer, og den måde som besættelsesmagten strukturerer det irakiske  

 samfund  

 på? Svar:
 Det er regeringens opfattelse, at den irakiske befolkning i  

 arbejdet frem mod etableringen af en ny demokratisk retsstat i landet skal  

 inddrages i videst muligt omfang og have mulighed for at fremkomme med  

 meningstilkendegivelser i fuld respekt for den irakiske befolknings nyvundne  

 mulighed for at udøve til ytrings-, forsamlings- og foreningsfrihed.
Voldelige reaktioner mod udenlandsk militært og civilt personel,  

 samt mod den øvrige irakiske civilbefolkning, skal selvsagt bringes til  

 ophør,  

 således at lov og orden kan opretholdes og de ansvarlige retsforfølges.
I den  

 forbindelse bemærkes, at det danske styrkebidrag udsendes med et klart mandat  

 til om nødvendigt at anvende fornøden magt bl.a. til at løse sine opgaver.
 Spørgsmål 34:
Er ministeren enig i, at den danske militære styrke vil blive  

 opfattet på linje med den engelske og amerikanske styrke og deres besættelse  

 af  

 Irak? Svar:
Som det fremgår af besvarelsen af spørgsmål 24 er det  

 regeringens opfattelse, at det forekommer rigtigst at fortolke den humanitære  

 folkerets regler om besatte områder som gældende alene for den eller de  

 stater,  

 hvis styrker fysisk og faktisk kontrollerer et geografisk område.
Det vil  

 derfor være rigtigst at betragte USA og UK som besættelsesmagter for de dele  

 af  

 Irak, som de fysisk og faktisk kontrollerer.
Danmark kontrollerer på nuværende tidspunkt ikke dele af det  

 irakiske territorium og kan allerede af den grund efter regeringens  

 opfattelse  

 ikke anses som besættelsesmagt.
Ved indsættelsen af et dansk bidrag til en  

 sikringsstyrke vil Danmark kunne bidrage til besættelsesmagtens  i det  

 konkrete tilfælde Storbritanniens  udøvelse af sine rettigheder og  

 forpligtelser efter den humanitære folkeret.
Så længe det danske styrkebidrag  

 i  

 realiteten ikke selv får den effektive militære og administrative kontrol med  

 et geografisk område, vil der næppe heller være folkeretlig belæg for, at  

 Danmark selvstændigt udøver de beføjelser, der tilkommer en besættelsesmagt.  

 Dette er heller ikke hensigten med udsendelse af det danske militære bidrag  

 til  

 en multinational sikringsstyrke i Irak (jf. svar på spørgsmål 31). Det er  

 regeringens indtryk, at såvel USA som Storbritannien er enig i denne  

 opfattelse.
 I udførelsen af sine opgaver er de danske styrker selvsagt  

 forpligtet til at respektere den humanitære folkerets regler om beskyttelse  

 af  

 befolkningens liv, ejendom og velfærd i overensstemmelse med det irakiske  

 folks  

 interesser.
 Spørgsmål 36:
Finder ministeren det ikke lidt absurd, at hovedargumentet som  

 USA og England brugte i månederne op til invasionen af Irak, at der er  

 nødvendigt af hensyn til at ødelægge Saddam Husseins muligheder for at bruge  

 kemisk/bakteriologiske våben mod USA og andre vestlige lande, nu er helt  

 forsvundet fra dagsordenen, da det til dato ikke er lykkedes USA at bevise  

 eller finde nogen som helst biologiske eller kemiske våben? Svar:
Regeringen deler ikke den opfattelse, at de irakiske  

 masseødelæggelsesvåben er »forsvundet fra dagsordenen«.
I takt med, at  

 sikkerhedssituationen i Irak forbedres, intensiveres arbejdet med at  

 lokalisere  

 disse våben eller skaffe dokumentation for, hvad der er sket med dem.
Da der  

 især hvad angår kemiske eller bakteriologiske våben er tale om relativt små  

 installationer og lagre, består der fortsat en mulighed for, at de er  

 destrueret på et sent tidspunkt, ført til andre lande eller simpelt hen gemt  

 godt af vejen, f.eks. ved nedgravning.
Der ville heller ikke være nogen grund  

 til at gå ind for, at våbeninspektørerne vender tilbage, hvis der ikke  

 formodes  

 at være noget at vende tilbage efter  eller få skabt klarhed over.
 Spørgsmål 44:
Hvad er  

 ministerens kommentar til at den amerikanske specialgruppe som USA sendte til  

 Irak for at finde masseødelæggelsesvåben, nu er ved at nedtrappe deres  

 aktiviteter,  

 uden at have fundet beviser på eksistensen af hemmelige lagre af ulovlige  

 våben? Svar:
Ifølge Udenrigsministeriets oplysninger har den omtalte  

 specialgruppe bestået af et militært kontingent fra 75th Exploitation Task  

 Force.
Dele af denne militære task force vil blive trukket hjem eller  

 overført  

 til andre opgaver i Irak.
I stedet er en særlig Irak Overvågning Gruppe, som  

 skal bestå af omkring 1000 våbeneksperter, herunder mange civile, under  

 opbygning.
Der er således ikke tale om, at eftersøgningen efter  

 masseødelæggelsesvåben nedtrappes Spørgsmål 45:
Hvad er ministerens kommentar til udtalelsen fra oberst Richard  

 McPhee  der skal stå for afviklingen af den amerikanske specialgruppes  

 arbejde  

  ifølge Politiken den 12. maj 2003 siger, at »Det var ikke for  

 ingenting, at  

 vi gav vores folk beskyttelsesdragter på hvis Irak overvejede at bruge de  

 våben, må der have været noget at anvende.
Og vi har ikke fundet det«? Svar:
Det har hele tiden stået klart, at eftersøgningen efter irakiske  

 masseødelæggelsesvåben kunne blive en langvarig og besværlig proces.
Det  

 forhold, at der endnu ikke er fundet lagre af sådanne våben er ikke bevis  

 for,  

 at de ikke eksisterer eller har eksisteret.
Jeg henviser i øvrigt til svaret  

 på  

 spørgsmål 44.
 Spørgsmål 47:
Er ministeren enig i  med baggrund i de hidtil resultatløse  

 undersøgelser af den amerikanske specialgruppe  at for at man kan  

 konstatere  

 hvordan situationen reelt er i Irak m.h.t. eksistensen af  

 masseødelæggelsesvåben, vil det være det eneste rigtige at sende FNs  

 trænede  

 og erfarne våbeninspektører af sted til Irak for at gøre arbejdet færdigt,  

 dvs.  

 undersøge eksistensen af masseødelæggelsesvåben, og lade denne gruppe få den  

 tid, som er nødvendig til dette? Svar:
FNs våbeninspektører i UNMOVIC og IAEA blev i sin tid udsendt  

 på baggrund af resolution 1441 fra FNs Sikkerhedsråd.
Denne resolution  

 er ikke  

 ophævet af Sikkerhedsrådet, selvom FNs generalsekretær på egen hånd  

 suspenderede våbeninspektionerne i lyset af sikkerhedssituationen for  

 inspektørerne i forbindelse med iværksættelsen af den militære aktion.
Det er  

 regeringens holdning, at våbeninspektørerne bør afslutte deres arbejde, når  

 situationen igen tillader det.
 Spørgsmål 48:
Er ministeren ikke enig i, at det ud fra et neutralt og  

 troværdigt synspunkt, må være FNs våbeninspektører der skal gøre  

 arbejdet om  

 eksistensen af masseødelæggelsesvåben færdigt, og ikke specialister fra  

 besættelsesmagtens lande? Svar:
 FNs våbeninspektører har deres veldefinerede opgave, som  

 beskrevet i de relevante sikkerhedsrådsresolutioner.
 Der henvises i øvrigt til besvarelsen af spørgsmål 47.
 Spørgsmål 49:
Er ministeren ikke enig i, at når den danske militære delegation  

 bliver underlagt en central amerikansk overkommando, så kommer den danske  

 militære delegation til at fungere som et led i besættelsesmagtens  

 magtudøvelse? Svar:
Som det fremgår af besvarelsen af spørgsmål 31, er hovedsigtet  

 med udsendelsen af styrken ikke at udøve de beføjelser og forpligtelser, der  

 efter den humanitære folkeret tilkommer en besættelsesmagt, men derimod at  

 varetage opgaven som sikringsstyrke med henblik på at skabe rammerne for  

 opbygningen af en demokratisk retsstat.
Som det fremgår af bemærkningerne til  

 beslutningsforslag B 165, vil sikringsstyrken således efter regeringens  

 opfattelse være nødvendig for at understøtte og sikre det internationale  

 nødhjælpsarbejde, ligesom styrken vil være en forudsætning for, at  

 genopbygningen af landet kan indledes.
En sikringsstyrke vil også bidrage til  

 opretholdelse af lov og orden i Irak og dermed medvirke til at give den  

 vanskelige politiske overgangsproces de rette sikre rammer.
Sikringsstyrken  

 vil  

 således medvirke til at fremskynde etableringen af et fredeligt og stabilt  

 Irak  

 til gavn for hele den irakiske befolkning, herunder også tilbagevendende  

 flygtninge og internt fordrevne.
En sikringsstyrke vil naturligvis ligeledes  

 bidrage til beskyttelsen af Iraks kulturarv og helligdomme.
 Det forekommer efter regeringens opfattelse rigtigst, jf.  

 besvarelsen af spørgsmål 24, at fortolke den humanitære folkerets regler om  

 besatte områder som gældende alene for den eller de stater, hvis styrker  

 militært og administrativt effektivt kontrollerer et geografisk område.
Som det fremgår af besvarelsen af spørgsmål 34 vil Danmark ved  

 indsættelsen af et dansk bidrag til en sikringsstyrke kunne bidrage til  

 besættelsesmagtens  i det konkrete tilfælde Storbritanniens   

 udøvelse af sine  

 rettigheder og forpligtelser efter den humanitære folkeret.
Så længe det  

 danske  

 styrkebidrag i realiteten ikke selv får den effektive militære og  

 administrative  

 kontrol med et geografisk område, vil der næppe heller være folkeretligt  

 belæg  

 for, at Danmark selvstændigt udøver de beføjelser, der tilkommer en  

 besættelsesmagt.
 Den omstændighed, at et dansk bidrag til sikringsstyrken bliver  

 underlagt en central amerikansk overkommando, ændrer ikke i sig selv det  

 danske  

 bidrags status i henhold til den humanitære folkeret.
