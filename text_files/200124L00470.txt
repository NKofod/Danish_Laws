Betænkning afgivet af Erhvervsudvalget  

 den 8. maj 2002 Betænkning over Forslag til lov om ændring af lov om  

 finansiel virksomhed, lov om banker og sparekasser, lov om  

 fondsmæglerselskaber, lov om forsikringsvirksomhed, lov om realkredit,  

 lov om forsikringsformidling med flere finansielle love, lov om et  

 skibsfinansieringsinstitut samt lov om markedsføring (Bidragsstruktur, præcisering af kompetenceforholdet  

 ved udstedelse af regler om god skik, nyt kapitalinstrument, fortrinsstilling  

 i konkurs til obligationsejere og swapmodparter) [af  

 økonomi- og erhvervsministeren (Bendt Bendtsen)] 1. Ændringsforslag Der er stillet 19 ændringsforslag til lovforslaget  

 af økonomi- og erhvervsministeren.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 11. april 2002. Lovforslaget blev efter 1. behandling henvist  

 til behandling i Erhvervsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 20. februar 2002 dette udkast til udvalget.
Den 8. april 2002  

 sendte økonomi- og erhvervsministeren de indkomne høringssvar  

 og den 10. april 2002 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Industri, Finansrådet, Handelskammeret og Håndværksrådet.
 Økonomi- og erhvervsministeren har over for  

 udvalget kommenteret de skriftlige henvendelser til udvalget.
Deputationer Endvidere har Finansrådet mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 4 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse med de stillede  

 ændringsforslag.
 Et mindretal i udvalget (SF) vil redegøre  

 for sin stilling ved lovforslagets 2. behandling.
Et andet mindretal i udvalget (EL) indstiller  

 lovforslaget til forkastelse ved 3. behandling.
Mindretallet kan dog  

 stemme for de under nr. 1, 9-15, 17 og 19 stillede ændringsforslag.  

 Mindretallet stemmer imod de under nr. 2-4, 16 og 18 stillede  

 ændringsforslag.
Mindretallet vil stemme hverken for eller imod de  

 under nr. 5-8 stillede ændringsforslag.
Enhedslistens medlem af udvalget finder, at kompetencen  

 til at fastsætte regler om god skik for den finansielle sektor burde  

 lægges entydigt hos Forbrugerombudsmanden.
Enhedslistens bekymring for  

 konsekvenserne af dette lovforslag bliver ikke mindre, når Enhedslisten  

 ser den åbenlyse tilfredshed, som Finansrådet og Forsikring &  

 Pension giver udtryk for ved udsigten til at slippe af med  

 Forbrugerombudsmanden på deres områder.
De seneste år har  

 bragt en række sager frem, hvor det har været nødvendigt  

 for Forbrugerombudsmanden at lave indberetninger, føre retssager m.v.  

 mod den finansielle sektor.
Desværre har den finansielle sektor  

 manglende lyst til at se behovet for forbedringer.
Det skal ses i  

 sammenhæng med, at mange finansielle ydelser er nødvendige  

 ydelser, som man ikke bare kan fravælge, når det drejer sig om  

 bank-, forsikrings- og realkreditydelser.
Derfor er der et endnu  

 større behov for gennemsigtighed og rimelige kontraktvilkår  

 inden for denne branche end inden for så mange andre brancher.
Enhedslisten finder, at der også i behandlingen af  

 klagesager sker forringelser for forbrugerne gennem vedtagelsen af dette  

 lovforslag.
På dette område har Forbrugerombudsmanden behandlet  

 en række klager.
Denne mulighed forsvinder nu.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	økonomi- og erhvervsministeren, tiltrådt af  

 et flertal (udvalget med undtagelse af SF):
Til § 1 1) I den under nr. 10 foreslåede affattelse af  

§ 68 indsættes før 1. pkt. som nye punktummer.:
» [Forbrugerombudsmandens  

 søgsmålskompetence] Af	økonomi- og erhvervsministeren, tiltrådt af et  

flertal (V, S, DF, KF, RV og KRF):
Til § 2 2) Nr. 1 udgår.
[Forslag om afgrænsning af leasingaktiviteter  

 udgår af lovforslaget] 3) I den under nr. 11 foreslåede affattelse af  

§ 25, stk. 1, ændres »en restrisiko  

 efter § 1 b« til: »restrisici på leasingaftaler, jf. stk. 4«, og efter stk. 3 indsættes som nyt stykke:
» [Konsekvensændring] 4) I den under nr. 17 foreslåede affattelse af  

§ 54, stk. 1, udgår »og 1 b«.
[Konsekvensændring] Til § 4 5) Efter nr. 7 indsættes som nyt nummer:
» [Konsekvensændring] 6) I nr. 9 indsættes efter »§ 260, stk. 1,«:  

»1. pkt., ændres »§ 29, stk. 3« til: »§ 29, stk. 4«, og i«.
[Konsekvensændring] Til § 5 7) Efter nr. 5 indsættes som nyt nummer:
» [Konsekvensændring] 8) Efter nr. 8 indsættes som nyt nummer:
» [Konsekvensændring] Af	økonomi- og erhvervsministeren, tiltrådt af et  

flertal (udvalget med undtagelse af SF):
Til § 7 9) Efter nr. 4 indsættes som nyt nummer:
» » [Mulighed for elektronisk indberetning] 10) I den under nr. 5 foreslåede affattelse af  

§ 19, stk. 1, nr. 3, ændres »grov og  

 gentagen« til: »grov  

 eller gentagen «.
[Redaktionel ændring] 11) Efter nr. 6 indsættes som nyt nummer:
» » [Tilbagekaldelse af tilladelse på grund af strafbart  

 forhold hører under domstolskompetence] 12) I den under nr. 7 foreslåede affattelse af  

§ 19, stk. 7, ændres i indledningen »§ 19, stk. 7,« til:  

»§ 19, stk. 6, der bliver stk. 7,« [Redaktionel ændring] 13) Efter nr. 7 indsættes som nyt nummer:
» [Redaktionel ændring] Til § 9 14) Efter nr. 1 indsættes som nyt nummer:
» [Præcisering af økonomi- og  

 erhvervsministerens enekompetence til at fastsætte regler om god  

 skik] Til § 19 15) I stk. 2, 2. pkt., ændres »§ 7, nr. 3« til: »§ 7, nr. 4« og »2002 « til: »2001«.
[Redaktionel ændring] Af	økonomi- og erhvervsministeren, tiltrådt af et  

flertal (V, S, DF, KF, RV og KRF):
 16) I stk. 3 ændres »§  

 5, nr. 1-12,« til: »§ 5, nr. 1-5, 01, 6-8, 02 og  

 9-12«.
[Redaktionel ændring] Til § 20 Af	økonomi- og erhvervsministeren, tiltrådt af et  

flertal (udvalget med undtagelse af SF):
 17) I stk. 1 ændres »§  

 7, nr. 3« til: »§ 7,  

 nr. 4«.
[Redaktionel ændring] Af	økonomi- og erhvervsministeren, tiltrådt af et  

flertal (V, S, DF, KF, RV og KRF):
 18) Stk. 2 udgår.
[Konsekvensændring] Stk. 3 og 4 bliver herefter stk. 2 og 3.
 Af	økonomi- og erhvervsministeren, tiltrådt af et  

flertal (udvalget med undtagelse af SF):
 19) Efter stk. 4, der bliver stk. 3, indsættes som nye  

 stykker:
» Stk. 5. Retningslinjer, som er aftalt i medfør af  

 markedsføringslovens § 17 inden lovens ikrafttræden, finder  

 fortsat anvendelse for finansielle virksomheder, indtil de ophæves  

 eller afløses af regler udstedt af økonomi- og  

 erhvervsministeren i medfør af § 3, stk. 2, i lov om finansiel  

 virksomhed som affattet ved denne lovs § 1, nr. 3.« [Overgangsbestemmelser] Bemærkninger Til nr. 1 Bestemmelsen har i lighed med en tilsvarende bestemmelse,  

 der ved et ændringsforslag er stillet til lovforslag nr.
L172 om  

 ændring af lov om værdipapirhandel og lov om  

 Erhvervsankenævnet, til formål at præcisere, at  

 Forbrugerombudsmanden som hidtil har mulighed for at anlægge en civil  

 sag, såfremt en finansiel virksomhed ikke handler i overensstemmelse  

 med god skik.
Forbrugerombudsmanden kan efter markedsføringsloven  

 anlægge forbudssager mod finansielle virksomheder på de  

 områder, hvor økonomi- og erhvervsministeren ikke udsteder  

 regler om god skik.
 Som det allerede fremgår af lovforslagets  

 bemærkninger, skal Finanstilsynet føre tilsyn med regler om god  

 skik udstedt af økonomi- og erhvervsministeren.
Forbrugerombudsmanden har i den forbindelse mulighed for  

 at gøre Finanstilsynet opmærksom på konkrete sager,  

 ligesom han kan deltage i Det Finansielle Virksomhedsråds møder,  

 når Finanstilsynet forelægger en sag af principiel eller  

 vidtgående betydning for rådet.
Ligeledes vil  

 Forbrugerombudsmanden have mulighed for at gøre opmærksom  

 på mere generelle forhold i den finansielle sektor, som han finder, er  

 urimelige i forhold til forbrugerne.
Bestemmelsen skal sikre, at Forbrugerombudsmanden ikke  

 afskæres fra at indbringe en sag for domstolene, hvis han i  

 særlige tilfælde måtte finde, at der er behov for et  

 sådant skridt.
Det kan for eksempel være tilfældet, hvor  

 Finanstilsynet vælger ikke at tage en sag op, der af  

 Forbrugerombudsmanden vurderes at være principiel eller af  

 vidtgående betydning. Ændringsforslaget tillægger ikke  

 Forbrugerombudsmanden en tilsvarende beføjelse.
Det er heller ikke hensigten, at Forbrugerombudsmanden  

 skal behandle konkrete henvendelser fra forbrugere om overtrædelser af  

 økonomi- og erhvervsministerens regler om god skik.
Sådanne  

 henvendelser skal fortsat behandles ved, at Forbrugerombudsmanden oversender  

 henvendelserne til Finanstilsynet eller henviser forbrugeren til at indbringe  

 sagen for et af de finansielle klagenævn, hvis der er tale om en  

 konkret formueretlig tvist mellem forbrugeren og en finansiel virksomhed.  

 Derimod kan henvendelser fra forbrugere i lighed med oplysninger i pressen,  

 udtalelser fra organisationer og rapporter om det finansielle område  

 danne baggrund for Forbrugerombudsmandens vurdering af, om der bør  

 anlægges en retssag.
Hvis Forbrugerombudsmanden vælger at anlægge  

 en sag om god skik mod en finansiel virksomhed, skal det som hidtil ske efter  

 de regler, som i øvrigt gælder for sager anlagt af  

 Forbrugerombudsmanden i medfør af markedsføringsloven.
Det  

 indebærer, at der vil være tale om sager, hvor retten kan  

 nedlægge et forbud eller give et påbud, jf.  

 markedsføringslovens § 13, stk. 1. En overtrædelse af et forbud  

 eller et påbud meddelt af retten er strafbelagt i medfør af lov  

 om finansiel virksomhed § 77, stk. 1, 3. pkt.
Hertil kommer, at sagerne i  

 lighed med andre sager anlagt af Forbrugerombudsmanden skal anlægges  

 ved Sø- og Handelsretten, jf. markedsføringslovens § 14, stk.  

 1.
Til nr. 2, 3 og 4 Det foreslås, at forslaget til en ny § 1 b i bank-  

 og sparekasseloven udgår, da bestemmelsens anvendelsesområde kan  

 give anledning til tvivl.
Herefter kan leasing fortsat udføres af  

 pengeinstitutter, i det omfang der er tale om pengeinstitutvirksomhed, jf.  

 bank- og sparekasselovens § 1, stk. 3, jf. stk. 4 og § 1 a.
 Definitionen af restværdi foreslås i stedet  

 indsat som nyt stk. 4 i § 25 i bank- og sparekasseloven.
Til nr. 5 og 6 Der er alene tale om konsekvensændringer som  

 følge af lovforslagets § 4, nr. 2.
Til nr. 7 og 8 Der er alene tale om konsekvensændringer.
Til nr. 9 Med ændringen præciseres Finanstilsynets  

 hjemmel til at fastsætte nærmere regler om indberetningsform og  

 indhold.
Der vil herunder kunne fastsættes regler om, at indberetningen  

 skal ske på maskinlæsbart medie og på formularer udarbejdet  

 af Finanstilsynet i overensstemmelse med regeringens  

 lovmoderniseringsprogram.
Til nr. 10 Der er alene tale om en redaktionel ændring.
Til nr. 11 Væsentlige retsplejemæssige principper og  

 almindelige hensyn til den pågældende selv taler for, at der  

 så vidt muligt gøres samlet op med retsfølgerne af det  

 strafbare forhold.
Det foreslås derfor i overensstemmelse med disse  

 principper, at tilbagekaldelse af et forsikringsselskabs tilladelse kun kan  

 ske ved domstolene, når tilbagekaldelsen sker på baggrund af  

 pådømmelse af et strafbart forhold.
Til nr. 12 Der er alene tale om en redaktionel ændring.
Til nr. 13 Der er alene tale om en redaktionel ændring.
Til nr. 14 Ændringen har til formål at  

 tydeliggøre, at det er økonomi- og erhvervsministeren, der har  

 kompetencen til at fastsætte regler om god skik, hvilket således  

 også vil ske på investeringsforeningsområdet.
 Bekendtgørelse om oplysninger i  

 investeringsforeningers og specialforeningers prospekter, som udstedes af  

 Finanstilsynet, vil bl.a. indeholde de regler, der fremgår af  

 internationale aftaler, herunder direktivet om harmonisering af  

 investeringsinstitutter, samt regler, der retter sig mod  

 investeringsforeningernes og specialforeningernes virksomhedsområde.  

 Der kan imidlertid i praksis vise sig at være konkrete elementer i  

 denne regulering af krav til prospekters indhold, som også har relevans  

 i forhold til reguleringen af god skik. Økonomi- og  

 erhvervsministerens generelle hjemmel til at udstede regler om god skik vil i  

 disse tilfælde også kunne finde anvendelse på  

 prospektområdet.
Til nr. 15 Der er alene tale om en redaktionel ændring.
Til nr. 16 Der er alene tale om en redaktionel ændring.
Til nr. 17 Der er alene tale om en redaktionel ændring.
Til nr. 18 Ændringen er en konsekvens af, at den  

 foreslåede § 1 b i bank- og sparekasseloven foreslås at  

 udgå af lovforslaget.
Til nr. 19 Ændringsforslaget til stk. 5 relaterer sig til  

 forslagets § 4, nr. 2, og implementerer artikel 4, stk. 1, 1. pkt., i  

 Rådets direktiv 2000/26/EF af 16. maj 2000 (fjerde  

 motorkøretøjsforsikringsdirektiv). Det foreslås, at  

 danske forsikringsselskaber og udenlandske forsikringsselskaber med  

 koncession til at drive forsikringsvirksomhed her i landet, som ved lovens  

 ikrafttræden har koncession til motoransvarsforsikring, senest 1.  

 januar 2003 skal have givet Finanstilsynet oplysning om, hvem der er udpeget  

 til skadebehandlingsrepræsentant i de øvrige medlemslande.
 Forslaget til stk. 6 præciserer, at de  

 retningslinjer, der er aftalt i medfør af markedsføringsloven  

 inden lovens ikrafttræden, gælder indtil det tidspunkt, hvor de  

 ophæves eller der udstedes nye retningslinjer af økonomi- og  

 erhvervsministeren.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 173 Bilagsnr.
