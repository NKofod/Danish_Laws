 Et pengeinstitut modregnede i indestående på konto uden forudgående  

 aftale.
 Tilsynet udtalte, at dette ikke var i overenstemmelse med god bank- og  

 sparekassepraksis.
 Tilsynets skrivelse af 20. juni 1985 vedrørende modregning i indestående  

 på bogkonto uden forudgående meddelelse til kontohaver.
Et pengeinstitut havde på kundens bogkonto hævet et beløb vedrørende  

 tinglysningsafgift og ekspeditionsgebyr ved optagelse af realkreditlån.
Som  

 hjemmel henvistes til de almindelige modregningsregler og pengeinstituttets  

 almindelige forretningsbetingelser.
Tilsynet fandt det ikke i overensstemmelse med god pengeinstitutpraksis,  

 at pengeinstituttet havde hævet på kontoen uden på forhånd at meddele kunden  

 dette, uanset at de almindelige forretningsbetingelser indeholdt bestemmelse  

 om ret hertil.
Modregning i kontoen burde efter tilsynets formening ikke være  

 sket, medmindre pengeinstituttet havde begrundet formodning om, at der kunne  

 opstå problemer med berigtigelse af beløbet på anden måde, f.eks. ved at  

 dette ikke var blevet betalt efter anmodning herom.
