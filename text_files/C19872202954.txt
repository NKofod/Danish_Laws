(Handelsskoler, tekniske skoler) Vedlagt følger Finansministeriets cirkulære af 5. januar 1987 om ophævelse  

 af lov nr. 572 af 27. oktober 1982 om begrænsning af løn under sygdom  

 (karensdag).
 Med henblik på udfyldelse af skema om sygefraværstatistik henvises til  

 cirkulærets sidste afsnit.
 Samtidig ophæves Undervisningsministeriets cirkulæreskrivelse af 11.  

 november 1983, I-394, om afkortning i løn under første hele fraværsdag i en  

 sygeperiode.
 P.m.v.
 e.b.
A.
Jahnsen eksp.sekr.
 Bilag.
 Til samtlige ministerier m.v.
Cirkulære om ophævelse af lov nr. 572 af 27. oktober 1982 om begrænsning  

 af løn under sygdom Folketinget har d. 18. december 1986 vedtaget at ophæve nævnte lov med  

 virkning fra 1. januar 1987.
 Som følge heraf ophæves fra samme dato cirkulære af 5. oktober 1984  

 (LP.nr. 117/84) om lov om begrænsning af løn under sygdom - det såkaldte  

 karensdagscirkulære.
 Fra samme tidspunkt ophæves cirkulære af 12. september 1985 (LP.nr.  

 081/85) om karensdag i forbindelse med arbejdsskade.
 For god ordens skyld henledes opmærksomheden på, at ansatte, som har  

 tjenestefrihed med løn til deltagelse i kurser m.v. (uden for  

 tjenestestedet), fortsat skal afgive sygemelding til tjenestestedet på samme  

 måde, som hvis de forrettede tjeneste på tjenestestedet.
Indtil videre kan restoplag af den gældende blanket til sygemelding  

 (Statens indkøb Fi 36) fortsat anvendes, idet punkterne 2 og 6 dog ikke  

 længere er relevante.
Ny blanket vil senere kunne rekvireres hos Statens  

 Informationstjeneste.
 P.M.V.
E.
B.
