 Finansministeriet og Dansk Metalarbejderforbund, afd. 13, har den 29.  

 september 1987 indgået vedlagte overenskomst, der træder i stedet for  

 overenskomst af 9. februar 1984.
1. Med det formål at gøre overenskomsten lettere  

 tilgængelig for brugerne er der foretaget en sproglig revision af en række  

 bestemmelser, og bestemmelsernes rækkefølge er blevet ændret.
I de tilfælde,  

 hvor bestemmelsernes indhold er blevet ændret, er det markeret ved streger i  

 margenen. Ændringer af sproget o.lign. er derimod ikke markeret.
Bemærkninger til de enkelte bestemmelser Til kap. 6. Tillæg 2. Ad § 8 Tillægget (18.169,71 kr. i oktober 1984-niveau) procentreguleres i  

 perioden 1987-91 efter de for tjenestemænd, særlige og generelle tillæg,  

 gældende regler, jfr. lønjusteringsaftalens § 14. Pr. 1. april 1987 udgør  

 tillægget 20.175,65 kr.
Til kap. 7. Arbejdstid 3. Ad § 9, stk. 2 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
4. Ad § 9, stk. 3 Indføres en opsparingsordning, udløser arbejde op til 40 timer den enkelte  

 uge ikke krav på godtgørelse (betaling eller afspadsering) for overarbejde.
 Frihed opspares under fravær på grund af sygdom, men ikke under ferie.
Til kap. 10. Ansættelsesvilkår 5. Ad § 15 Om fremgangsmåden ved afskedigelser, bortset fra afskedigelse af  

 tillidsrepræsentanter, henvises til aftale af 4. december 1985 mellem  

 Finansministeriet og organisationer tilsluttet CO-STAT, optrykt i bilag C til  

 overenskomsten.
Ved afskedigelse af tillidsrepræsentanter gælder som hidtil  

 reglerne i overenskomstens § 20.
Til kap. 11. Tjenestefrihed 6. Angående tjenestefrihed uden løn til nærmere afgrænsede formål Ansatte efter denne overenskomst tillægges ret til tjenestefrihed uden løn  

 til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Eventuelle tvivlsspørgsmål vedrørende overenskomsten forelægges for  

 Finansministeriet.
København, den 29. september 1987 Finansministeriet Lønnings- og Pensionsdepartementet P.
M.
V.
 E.B.
Oluf Emborg Bilag 1 OVERENSKOMST MELLEM FINANSMINISTERIET OG DANSK METALARBEJDERFORBUND, AFD.  

 13, VEDRØRENDE LYDTEKNIKERE VED DET KGL.
TEATER OG KAPEL.
Kapitel 1. Overenskomstens område § 1. Denne overenskomst omfatter lydteknikere ansat ved Det Kgl.
Teater  

 og Kapel til varetagelse af lyd- og videotekniske opgaver i forbindelse med  

 teatrets virksomhed, samt vedligeholdelse af teatrets lyd- og videotekniske  

 udstyr.
 Stk. 2. Tjenestemænd og pensionerede tjenestemænd fra staten,  

 folkeskolen, folkekirken, kommuner og statsfinansierede eller koncessionerede  

 virksomheder og andre, der oppebærer egenpension fra en pensionsordning,  

 hvortil det offentlige har ydet bidrag, samt personer, der er fyldt 70 år, er  

 ikke omfattet af overenskomsten.
 § 2. Ansættelse som lydtekniker forudsætter normalt følgende  

 dokumenterede forkundskaber:
Indgående kendskab til læsning af såvel ældre som nyere partiturer, færdighed i redigerings- og almindelig studieteknik, videoteknik, kendskab til moderne elektronik samt sprogkundskaber.
Kapitel 2. Ansættelsesbrev § 3. Den ansatte modtager et ansættelsesbrev, der bl.a. indeholder  

 angivelse af stillingsbetegnelse, lønmæssig indplacering samt prøvetidens  

 længde.
Kapitel 3. Løn § 4. Lønnen beregnes på grundlag af en årsløn, der svarer til lønnen for  

 stedtillægsområde VI på skalatrin 25, 26, 27, 28 og 29, der alle er to-årige,  

 efter den for perioden 1. april 1987 - 31. marts 1989 gældende  

 lønjusteringsaftale for statens tjenestemænd.
 Stk. 2. Allerede ansatte på skalatrin 24 indplaceres pr. 1. april 1987 på  

 skalatrin 25. Øvrige ansattes lønmæssige placering forbliver uændret.
Lønanciennitet § 5. Ancienniteten regnes normalt fra ansættelsen ved Det Kgl.
Teater.  

 Såfremt en lydtekniker forud for ansættelsen har haft anden direkte relevant  

 beskæftigelse, vil sådan beskæftigelse inden for de seneste år efter  

 drøftelse mellem teatret og organisationen kunne medregnes i ancienniteten,  

 dog højst med 4 år.
Kapitel 4. Lønfradrag § 6. I alle tilfælde, hvor den ansatte er fraværende fra tjenesten  

 enkelte dage under omstændigheder, hvor der skal foretages lønfradrag,  

 foretages sådant lønfradrag med 1/2028 (pr. 1. september 1988: 1/1976 og pr.  

 1. september 1990: 1/1924) af årslønnen pr. fraværstime.
Tilsvarende  

 beregningsmåde anvendes i tilfælde, hvor der bliver tale om lønberegning for  

 enkelte dage, f.eks. ved til- og fratræden på andre tidspunkter end ved en  

 normal lønudbetalingsperiodes påbegyndelse eller afslutning.
Kapitel 5. Udbetaling af løn § 7. Lønnen udbetales månedsvis bagud.
Kapitel 6. Tillæg § 8. Der ydes særligt tillæg til lønnen på 18.169,71 kr. årlig (niveau 1.  

 oktober 1984). Tillægget ydes som godtgørelse for aften- og nattjeneste, for  

 tjeneste på lørdage, søn- og helligdage, mandage, grundlovsdag og  

 juleaftensdag; for delt tjeneste, for rådighedstjeneste, samt for den med  

 uvarslet omlægning af arbejdstiden forbundne ulempe.
 Stk. 2. Tillægget reguleres i overensstemmelse med de for generelle og  

 særlige tillæg til tjenestemandslønninger gældende bestemmelser, jfr. dog §  

 20, stk. 5.
 Kapitel 7. Arbejdstid m.v.
Normal arbejdstid § 9. Den normale ugentlige arbejdstid er 39 timer (pr. 1. september 1988:  

 38 timer og pr. 1. september 1990: 37 timer).
Stk. 2. I den ugentlige arbejdstid medregnes en spisepause på indtil 30  

 minutter på arbejdsdage med 8 timer.
Ved arbejdsdage under 8 timer reduceres  

 pausen forholdsmæssigt.
 Stk. 3. Den ugentlige arbejdstid kan, hvis der mellem institutionen og  

 tillidsmanden er enighed herom, tilrettelægges således, at  

 arbejdstidsnedsættelsen opspares til senere afvikling.
Arbejdstidstilrettelæggelse § 10. Arbejdstiden tilrettelægges af Det Kgl.
Teater efter drøftelse med  

 den ansatte.
Overarbejde og afspadsering § 11. Overarbejde skal så vidt muligt undgås.
Overarbejde opgøres  

 månedsvis og skal så vidt muligt godtgøres med frihed efter de for statens  

 tjenestemænd gældende regler og satser.
 Stk. 2. Afspadsering skal tilrettelægges på en sådan måde, at den sker  

 ved hele, sammenhængende dage.
Stk. 3. Hvis overarbejde ikke har kunnet afspadseres senest i den måned,  

 der følger efter udførelsen, vederlægges overarbejde efter de for statens  

 tjenestemænd på samme skalatrin gældende regler og satser.
Udbetaling finder  

 sted sammen med den nærmestfølgende lønudbetaling, såfremt ingen anden aftale  

 er truffet.
Forskudt arbejdstid § 12. For hver fulde 40 timers tjeneste, der efter ordre eller godkendt  

 tjenestefordeling er udført i tiden fra kl. 17 til kl. 6, ydes 3 timers  

 frihed.
I beregningen indgår tillige tjeneste, der udføres i tiden fra kl. 14  

 til kl. 17 som led i en forud tilrettelagt tjeneste, hvoraf mindst halvdelen  

 ligger efter kl. 17.
 Stk. 2. Regnskabet over indtjent frihed opgøres en gang årligt for  

 perioden 1. oktober - 30. september, og eventuelle resttimer, der ikke i  

 henhold til ovenstående udløser frihed, overføres til den følgende periode.
Stk. 3. Den indtjente frihed skal være afviklet senest 31. marts i det  

 efter opgørelsesperioden nærmest følgende år.
Såfremt dette ikke er sket,  

 ydes der for tilgodehavende frihed et kontant vederlag beregnet efter  

 satserne for overarbejde på udbetalingstidspunktet, jfr. § 11.
Kapitel 8. Ferie § 13. Der ydes ferie efter ferielovens regler, dog således at der i  

 stedet for det i lovens § 14, stk. 1, omhandlede ferietillæg ydes en særlig  

 feriegodtgørelse på 1 1/2 pct., der beregnes af samtlige de i optjeningsåret  

 oppebårne indkomstskattepligtige beløb for tjenstligt arbejde, bortset fra  

 løn udbetalt under ferie samt fra udbetalt feriegodtgørelse.
Kapitel 9. Turne § 14. Under turne samt tjenesterejser ydes godtgørelse efter de for  

 statens tjenestemænd gældende regler og satser.
 Stk. 2. Tjeneste på turne medregnes i arbejdstiden med 11 timer pr. døgn.
Kapitel 10. Ansættelsesvilkår § 15. Ansættelsen sker, hvor intet andet er anført, i henhold til  

 funktionærlovens bestemmelser.
Stk. 2. Prøvetiden er normalt 3 måneder, som skal falde uden for  

 sæsonlukningen.
Opsigelse i prøvetiden kan ske med 14 dages gensidigt varsel.
 Stk. 3. Såfremt særlige forhold gør sig gældende, kan der mellem  

 overenskomstens parter aftales andre løn- og ansættelsesvilkår.
Kapitel 11. Tjenestefrihed § 16. Såfremt tjenesten tillader det, kan der efter 1 års ansættelse  

 gives en ansat adgang til ekstraordinær tjenestefrihed uden løn.
 Stk. 2. Tjenestefrihed kan gives i indtil 1 år ad gangen, dog længst i 3  

 år.
 Stk. 3. Såfremt en ansat, der har tjenestefrihed, inden for 1 år - der  

 efter særlig aftale kan forlænges til at være inden for 3 år, jfr. stk. 2 -  

 ønsker at vende tilbage til teatret, kan han søge den først der ledigblevne  

 stilling.
 Ved besættelsen af stillinger tages der særligt hensyn til, om en ansøger  

 tidligere har været ansat ved teatret.
 Stk. 4. Såfremt en ansat, der har haft tjenestefrihed fra teatret i  

 indtil 3 år, genansættes, genindtræder han i sin hidtidige anciennitet.
Kapitel 12. Andre bestemmelser Det Kgl.
Teaters reglement § 17. Lydteknikere er omfattet af følgende bestemmelser i Reglement for  

 Det Kgl. teater og Kapel:
§ 21,  stk. 1 om anden beskæftigelse § 45,  stk. 1 om tjenestepligt § 46  om tavhedspligt § 92,  stk. 1 og 2 om adgang til teatret § 94  om opslag.
Kapitel 13. Tillidsrepræsentant § 18. Lydteknikere har ret til at vælge en tillidsrepræsentant.
 Stk. 2. Tillidsrepræsentanten vælges blandt de anerkendt dygtige  

 lydteknikere, der har været ansat i mindst 1 år ved teatret.
 Stk. 3. Meddelelse om valg af tillidsrepræsentant tilstilles ledelsen,  

 der dog er berettiget til at gøre indsigelse mod valget senest 3 uger efter  

 meddelelsen.
 Stk. 4. Det er tillidsrepræsentantens - såvel som teatrets ledelse og  

 dennes repræsentants - pligt at gøre sit bedste for at vedligeholde og fremme  

 et godt samarbejde på teatret.
 Stk. 5. Tillidsrepræsentanten skal i forståelse med teatret have den  

 fornødne mulighed for at varetage sit tillidshverv i anliggender, der angår  

 teatret og de af tillidsrepræsentanten repræsenterede kolleger.
 Såfremt der lægges beslag på tillidsrepræsentanten, hvad enten det er på  

 foranledning af teatret eller lydteknikerne, betales tillidsrepræsentanten  

 med sædvanlig løn.
 Stk. 6. En tillidsrepræsentants afskedigelse skal begrundes i tvingende  

 årsager.
 Afskedigelse af en tillidsrepræsentant kan ikke ske, før en forhandling  

 med Dansk Metalarbejderforbund, afd. 13, har fundet sted.
 Stk. 7. For tillidsrepræsentanten kan vælges en stedfortræder, der i  

 stedfortræderperioden har samme beskyttelse.
Kapitel 14. Faglig strid § 19. I tilfælde af påstået brud på overenskomsten skal der, inden klagen  

 indbringes for arbejdsretten, afholdes møde mellem parterne.
 Stk. 2. Arbejdsstandsning kan ikke iværksættes, så længe overenskomsten  

 er gældende, medmindre der er hjemmel herfor i »Norm for regler for  

 behandling af faglig strid«.
 Stk. 3. Med hensyn til varsling af lovlig arbejdsstandsning (strejke,  

 blokade, lockout eller boykot) gælder følgende bestemmelser:
 Ingen arbejdsstandsning kan lovligt iværksættes af forbundet, medmindre  

 det er vedtaget af forbundets kompetente forsamling og er varslet i  

 overensstemmelse med nedenfor anførte regler.
 Stk. 4. At en af parterne agter at forelægge et kompetent organ forslag  

 om arbejdsstandsning, skal tilkendegives den anden part ved særlig og  

 anbefalet skrivelse mindst 14 dage, før arbejdsstandsningen efter forslaget  

 agtes iværksat, og der skal på samme måde gives den anden part meddelelse om  

 det kompetente organs beslutning mindst 7 dage, før arbejdsstandsningen agtes  

 iværksat.
 Stk. 5. Enhver uenighed om forståelsen af en kollektiv overenskomst kan  

 af hver af overenskomstens parter søges bilagt ved mægling, eventuelt ved  

 voldgift efter nedenstående regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til endelig afgørelse ved en voldgiftsret, der består af fire medlemmer,  

 hvoraf to vælges af Finansministeriet og to af Dansk Metalarbejderforbund,  

 afd. 13, samt en opmand, der vælges af voldgiftsrettens medlemmer.
Såfremt  

 der ikke opnås enighed om valget af opmanden, anmodes arbejdsrettens formand  

 om at udpege denne.
Kapitel 15. Ikrafttræden og opsigelse § 20. Overenskomsten har virkning fra 1. juli 1987 og kan af parterne  

 opsiges skriftligt med 3 måneders varsel til en 30. juni, dog tidligst 30.  

 juni 1989.
 Stk. 2. Overenskomstens bestemmelser om arbejdstidens længde og placering  

 m.v. (§ 9) kan dog tidligst opsiges til 30. juni 1991.
 Stk. 3. Generelle reguleringer får dog virkning fra og med 1. april 1987.
 Stk. 4. Selv om overenskomsten er opsagt eller udløbet, er parterne dog  

 forpligtet til at overholde dens bestemmelser, indtil anden overenskomst  

 træder i stedet, eller arbejdsstandsning er iværksat i overensstemmelse med  

 reglerne i § 19.
 Stk. 5. Aflønningen sker - fra det tidspunkt, da en opsigelse af  

 overenskomsten får gyldighed, og indtil ny overenskomst indgås - på grundlag  

 af den på overenskomstens sidste gyldighedsdag gældende lønjusteringsaftale  

 for statens tjenestemænd.
København, den 29. september 1987 DANSK METALARBEJDERFORBUND  

 FINANSMINISTERIET AFD. 13 P.
M.
V.
 E.B.
Mogens Christensen Oluf Emborg Bilag A P R O T O K O L L A T Der er mellem overenskomstens parter enighed om, at der lokalt mellem Det  

 Kgl.
Teater og Dansk Metalarbejderforbund, afd. 13, søges indgået en  

 udvekslingsaftale med Det Kgl.
Teater og andre teatre, Danmarks Radio m.v.  

 med henblik på en midlertidig rokering mellem de ved teatret ansatte  

 lydteknikere og lydteknikere ansat ved de institutioner i ind- og udland,  

 hvor der er aftalt en udvekslingsordning.
København, den 29. september 1987 DANSK METALARBEJDERFORBUND  

 FINANSMINISTERIET AFD. 13 P.
M.
V.
 E.B.
Mogens Christensen Oluf Emborg Bilag B P R O T O K O L L A T Studerende (assistenter) kan ansættes til alt forefaldende arbejde i  

 lydteknisk afdeling og aflønnes svarende til den i overenskomsten mellem  

 Finansministeriet og HK aftalte aflønning af studerende.
 Studerende (assistenter) er ikke i øvrigt omfattet af de i overenskomsten  

 angivne ansættelsesvilkår.
København, den 29. september 1987 DANSK METALARBEJDERFORBUND  

 FINANSMINISTERIET AFD. 13 P.
M.
V.
 E.B.
