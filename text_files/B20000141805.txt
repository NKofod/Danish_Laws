Bekendtgørelse om elevers og  

 praktikvirksomheders  

 retsforhold mv. i erhvervsuddannelserne (Optagelse, uddannelsesaftaler, personlige  

 uddannelsesplaner, skolevejledninger, praktikerklæringer,  

 uddannelsesbøger, praktikpladssøgning, skolepraktik og elevers  

 deltagelse i undervisningen på skole mv.) I medfør af § 4, stk. 1, § 6, stk. 2, § 8,  

 § 30, stk. 2, § 43, stk. 3, § 48, stk. 6,  

 § 49, stk. 2, § 50, stk. 2, § 54, § 66 a,  

 stk. 3, § 66 c, stk. 2 og 3 og § 69 lov om  

 erhvervsuddannelser, jf. lovbekendtgørelse nr. 724 af 25. juli 2000,  

 samt § 4, stk. 3, i lov nr. 234 af af 21. april 1999,  

 fastsættes:
Kapitel 1 Optagelse af elever på skole § 1. Alle, der har opfyldt undervisningspligten i  

 henhold til folkeskoleloven, jf. § 5 i erhvervsuddannelsesloven, har ret  

 til at begynde på en erhvervsuddannelse.
 Stk. 2. Elever, der efter folkeskolelovens § 33,  

 stk. 4, har fået tilladelse til at opfylde undervisningspligten  

 ved at deltage i erhvervsmæssig uddannelse, har ret til at begynde  

 på en erhvervsuddannelse.
 § 2. Enhver, der opfylder § 1, har ret til at  

 blive optaget i et grundforløb, jf. reglerne om  

 grundforløb.
 Stk. 2. Har den ønskede skole ikke plads til  

 ansøgeren, skal skolen drage omsorg for, at eleven optages på en  

 anden skole med den pågældende uddannelse, jf. dog stk. 3,  

 samt give eleven oplysning om alternative skolemuligheder.
 Stk. 3. Skolen kan i tilfælde af særlige  

 kapacitetsproblemer, herunder når skolen ikke kan opfylde pligten efter  

 stk. 2, optage ansøgeren med virkning fra skolens næste  

 optagelsestermin.
 Stk. 4. Skolen giver normalt ansøgeren meddelelse om  

 optagelse senest 4 uger før undervisningens begyndelse.
 Stk. 5. Udbyder skolen ikke det grundforløb,  

 ansøgeren ønsker, skal skolen oplyse, hvilke andre skoler der  

 gennemfører den pågældende undervisning.
Adgangsbegrænsning § 3. I de uddannelser, hvor der i henhold til  

 § 9 i erhvervsuddannelsesloven er begrænset adgang til  

 skoleundervisningen for elever uden uddannelsesaftale, skal  

 begrænsningen knyttes til de områdefag i grundforløbet,  

 der er særlige for de enkelte hovedforløb i uddannelserne.
Stk. 2. Den enkelte skole, som gennemfører de  

 områdefag, hvortil adgangs- begrænsningen er knyttet, kan lade et  

 antal elever uden uddannelsesaftale påbegynde fagene.
Antallet af  

 elever skal svare til en procentdel af det antal elever, som året  

 før påbegyndte disse områdefag med uddannelsesaftale  

 på skolen.
Procentdelen fastsættes af Undervisningsministeriet  

 efter indstilling fra det faglige udvalg og Erhvervsuddannelsesrådet  

 hvert år inden den 31. oktober, gældende for det  

 efterfølgende kalenderår og for alle skoler, der udbyder  

 uddannelsen.
For år 2001 fastsættes antallet af elever som en  

 procentdel af antallet af elever med uddannelsesaftale, som skolen optog i  

 den dertil svarende uddannelses 2. skoleperiode, og elever med  

 uddannelsesaftale, der påbegyndte de områdefag, hvortil  

 adgangsbegrænsningen er knyttet som led i forsøg med  

 grundforløb.
Stk. 3. Hvis der er flere ansøgere uden  

 uddannelsesaftale end dem, der ifølge stk. 2 kan påbegynde  

 de områdefag, hvortil adgangsbegrænsningen er knyttet,  

 træffer den skole, hvor undervisningen skal gennemføres,  

 afgørelse om, hvem der kan påbegynde disse, ud fra en vurdering  

 af den enkelte ansøgers egnethed til uddannelsen på baggrund af  

 det hidtidige uddannelsesforløb og eventuelle beskæftigelse,  

 medmindre andet fremgår af reglerne om uddannelsen.
Eleverne skal  

 senest 5 uger før påbegyndelsen af de områdefag, hvortil  

 adgangsbegrænsningen er knyttet, have besked om resultatet af skolens  

 vurdering.
I uddannelser med et obligatorisk grundforløb på  

 under 20 uger fastsættes fristen i den pågældende  

 uddannelsesbekendtgørelse.
 Stk. 4. Skolen skal i sit årlige udbudsmateriale oplyse,  

 hvilke af skolens uddannelser der er fastsat adgangsbegrænsning for, og  

 hvilke kriterier der finder anvendelse ved udvælgelsen af elever uden  

 uddannelsesaftale, der kan påbegynde de områdefag, hvortil  

 adgangsbegrænsningen er knyttet.
 Stk. 5. Skoler, der ikke tidligere har optaget elever i  

 uddannelsen, kan lade indtil 10 elever uden uddannelsesaftale påbegynde  

 de områdefag, hvortil adgangsbegrænsningen er knyttet.
Påbegyndelse af undervisning § 4. En skole kan optage ansøgere, herunder  

 ansøgere, der er henvist fra anden skole, til påbegyndelse af  

 undervisning indtil 2 uger efter det af skolen fastsatte ordinære  

 begyndelsestidspunkt for undervisningen.
Senere optagelse kan kun ske efter  

 de regler, der gælder om fritagelse for dele af uddannelsen.
Optagelse til skoleundervisning i hovedforløb § 5. Optagelse på skole i  

 hovedforløbet forudsætter, at eleven har indgået  

 uddannelsesaftale med en eller flere praktikvirksomheder, jf. kapitel 2, og  

 lovens § 48. Elever kan dog optages på skoleophold i  

 hovedforløbet uden uddannelsesaftale på grundlag af praktik i  

 udlandet, jf. erhvervsuddannelseslovens § 5, stk. 5, og § 31,  

 stk. 3. Endvidere optages elever på skole i forbindelse med  

 skolepraktik efter kapitel 6 og lovens kapitel 7 a.
Kapitel 2 Indgåelse og registrering af uddannelsesaftaler og  

 efterfølgende optagelse på skole mv.
§ 6. Skolen udleverer blanketter til brug ved  

 indgåelse af uddannelsesaftaler.
Aftaleformularen skal være  

 godkendt i henhold til erhvervsuddannelseslovens § 52, stk. 1.
 § 7. Uddannelsesaftalen indgås og  

 underskrives efter bestemmelserne i erhvervsuddannelseslovens §§ 52 og  

 53. Skolen tilbyder aftaleparterne bistand med aftalens udformning.
 § 8. Når uddannelsesaftalen er  

 indgået, sender virksomheden straks aftalen til den skole, eleven efter  

 aftale med virksomheden ønskes optaget på.
Stk. 2. Hvis den ønskede skole ikke kan optage eleven,  

 sender skolen straks aftalen til en skole, hvor eleven kan optages.
Elev og  

 virksomhed underrettes samtidig herom og får mulighed for at  

 vælge en anden skole.
 Stk. 3. Udbyder skolen ikke den pågældende  

 uddannelse, skal skolen oplyse, ved hvilke andre skoler uddannelsen kan  

 gennemføres.
 § 9. Den skole, hvor eleven skal optages,  

 undersøger ved modtagelsen af uddannelsesaftalen, om den er  

 fuldstændigt udfyldt og underskrevet.
 Stk. 2. Skolen registrerer uddannelsesaftalen, når  

 følgende betingelser er opfyldt:
 1)	Eleven har opfyldt undervisningspligten, jf. § 1.
 2)	Aftalen omfatter alle uddannelsens praktik- og skoleophold i  

 overensstemmelse med reglerne om uddannelsen.
 3)	Aftalen er i overensstemmelse med §§ 17-24, hvis det er en  

 kombinationsaftale.
 4)	Aftalen er i overensstemmelse med reglerne om fritagelse for dele af  

 uddannelsen.
 5)	Det faglige udvalg har godkendt eventuelle særbestemmelser i  

 aftalen, jf. § 11, stk. 2.
 6)	Den i aftalen fastsatte løn er i overensstemmelse med lovens  

 § 55.
 § 10. I forbindelse med registreringen  

 undersøger skolen, om virksomheden er godkendt af det faglige udvalg  

 som praktiksted, jf. lovens § 31, stk. 1. Hvis virksomheden ikke er  

 godkendt, skal skolen straks rette henvendelse til det faglige udvalg med  

 forespørgsel om, hvorvidt virksomheden kan godkendes, eller eventuelt  

 godkende virksomheden efter erhvervsuddannelseslovens § 31, stk. 2.  

 Skolen giver parterne meddelelse om, hvad skolen har foretaget.
 § 11. Opfylder uddannelsesaftalen ikke  

 betingelserne efter § 9, skal skolen snarest rette henvendelse til  

 virksomheden og eleven med henblik på at få manglerne berigtiget,  

 jf. dog stk. 2.
 Stk. 2. Ønsker parterne, at der ved aftalen foretages  

 ændringer i eller tilføjelser til formularens aftaleindhold, jf.  

 erhvervsuddannelseslovens § 52, stk. 2, skal skolen forelægge  

 de ønskede ændringer eller tilføjelser for det faglige  

 udvalg og underrette parterne om forelæggelsen.
§ 12. Skolen giver snarest muligt og normalt  

 senest 4 uger efter modtagelsen af uddannelsesaftalen, der tjener som  

 skoleindmeldelse, meddelelse om tidspunktet for optagelse på skole  

 på grundlag af uddannelsesaftalen og informerer eleven og virksomheden  

 om det videre uddannelsesforløb.
Skolen sørger for udarbejdelse  

 eller ajourføring af elevens personlige uddannelsesplan, jf.  

 § 26.
 Stk. 2. Skolen orienterer samtidig parterne om valgmuligheder  

 vedrørende valgfri specialefag, herunder hvilke valgfri specialefag  

 skolen, eventuelt i samarbejde med andre skoler og institutioner,  

 udbyder.
 § 13. I overensstemmelse med reglerne om de  

 enkelte skole- og praktikophold for uddannelsen sender skolen  

 skoleindkaldelse til elev og virksomhed, normalt 8 uger før hver  

 skoleperiodes begyndelse.
 § 14. Såfremt aftaleforholdet ændres i  

 medfør af erhvervsuddannelseslovens §§ 57, 58 eller 59, skal  

 virksomheden give underretning herom til den skole, hvor aftalen er  

 registreret, og anmode om, at aftaleændringen registreres.
Stk. 2. Ved forlængelse af aftaleforholdet i  

 medfør af lovens § 58, stk. 1 eller 2, skal aftalen om  

 forlængelse 1)	indeholde oplysning om grunden til aftaleforlængelsen, 2)	være underskrevet af parterne i aftaleforholdet, jf. lovens  

 § 52, stk. 1, 1. pkt., og § 53, og 3)	være forsynet med eller ledsaget af eventuel fornøden  

 godkendelse fra det faglige udvalg, jf. lovens § 58,  

 stk. 2.
 Stk. 3. Ved ændring af aftaleforholdet i henhold til  

 afgørelse truffet af det faglige udvalg i medfør af lovens  

 § 57, § 58, stk. 3, eller § 59, skal meddelelsen om  

 ændring være ledsaget af det faglige udvalgs  

 afgørelse.
 Stk. 4. Skolen registrerer aftaleændringen, hvis  

 betingelserne i stk. 2 eller stk. 3 er opfyldt.
 Stk. 5. Aftaleændringer i øvrigt registreres  

 efter tilsvarende principper som for uddannelsesaftaler.
§ 15. Når en uddannelsesaftale eller  

 ændring af en uddannelsesaftale er registreret, giver skolen 1)	parterne meddelelse om den skete registrering med kopi af den  

 registrerede aftale med oplysning om de afgørelser, skolen har truffet  

 i forbindelse med registreringen, og 2)	det pågældende faglige udvalg meddelelse om den  

 registrerede uddannelsesaftales indhold ved at sende udvalget en kopi eller  

 ved at give meddelelse på anden fyldestgørende  

 måde.
§ 16. Den skole, hvor uddannelsesaftalen er  

 registreret, skal have meddelelse herom, hvis uddannelsesaftalen er 1)	ophævet i prøvetiden, 2)	ophævet efter aftale mellem parterne, 3)	ophævet af en af parterne efter prøvetidens  

 ophør, 4)	ophævet ved Tvistighedsnævnets afgørelse, jf.  

 erhvervsuddannelseslovens § 65, stk. 1, 5)	bortfaldet som følge af elevens udelukkelse fra fortsat  

 undervisning, jf. erhvervsuddannelseslovens § 62, eller 6)	ophørt af andre grunde inden udløbet af  

 aftaleperioden.
 Stk. 2. Meddelelse efter stk. 1, nr. 1-4, skal gives af  

 virksomheden og meddelelse efter stk. 1, nr. 5 og 6, af den efter  

 omstændighederne rette vedkommende.
 Stk. 3. Ved ophør af uddannelsesforholdet efter  

 stk. 1 skal skolen give det faglige udvalg meddelelse om aftalens  

 ophør med angivelse af grunden, jf. stk. 1, nr. 1-6.
Stk. 4. Når uddannelsen i henhold til reglerne om  

 uddannelsen er afsluttet, skal den skole, hvor uddannelsesaftalen er  

 registreret, have meddelelse herom af den skole eller det faglige udvalg, som  

 har udstedt uddannelsesbevis.
Hvis skolen har udstedt uddannelsesbevis, skal  

 det faglige udvalg have meddelelse herom.
Stk. 5. Når uddannelsesforholdet er ophørt, skal  

 uddannelsesaftalen med eventuelle tilhørende sagsakter  

 overføres til et arkiv vedrørende ophørte uddannelser.  

 Oplysningerne opbevares endvidere i et register.
Aflevering til offentlige  

 arkiver skal ske efter reglerne herom.
Kapitel 3 Regler om kombinationsaftaler § 17. En uddannelsesaftale kan omfatte flere  

 virksomheder, jf. § 48, stk. 1 og 3, i erhvervsuddannelsesloven.  

 Endvidere kan en virksomhed ved aftalen forpligte sig til at lade en del af  

 elevens uddannelse gennemføre i en anden virksomhed, jf. § 48,  

 stk. 4, i erhvervsuddannelsesloven.
 Stk. 2. En skole kan give supplerende skolepraktik til elever,  

 der har indgået uddannelsesaftale, såfremt betingelserne i lovens  

 § 66 d, stk. 3 eller 4, er opfyldt.
Uddannelsesaftaler omfattende flere virksomheder § 18. En uddannelsesaftale indgået med to  

 eller flere virksomheder skal tilsammen omfatte hele  

 uddannelsesforløbet, og det skal af uddannelsesaftalen fremgå,  

 hvilke skole- og praktikophold den enkelte virksomhed er part i.
 Stk. 2. I den enkelte delaftale skal samtlige de deltagende  

 virksomheders navne, delaftalernes varighed og deres kalendermæssige  

 placering angives.
 Stk. 3. Aftalen skal være indgået på den  

 godkendte blanket således, at der anvendes en blanket for hver  

 delaftale.
 § 19. Virksomhederne indsender straks efter  

 aftalens indgåelse delaftalerne til den skole, hvor skoleundervisningen  

 skal påbegyndes, jf. § 8.
 § 20. Prøvetiden regnes fra  

 påbegyndelsen af første praktikperiode, jf.  

 erhvervsuddannelseslovens § 60, stk. 2. Den første  

 praktikvirksomhed skal senest tre uger inden udløbet af  

 prøvetiden konsultere de efterfølgende virksomheder om  

 forløbet af prøvetiden.
 § 21. Afkortes eller forlænges  

 uddannelsestiden efter lovens § 57 eller § 59, afgør det  

 faglige udvalg, inden for hvilke delaftaleperioder afkortningen eller  

 forlængelsen skal ske.
 Stk. 2. Aftale om forlængelse af uddannelsestiden efter  

 lovens § 58, stk. 1, skal af eleven indgås med den aktuelle  

 og de efterfølgende virksomheder i uddannelsesforløbet, og  

 aftalen skal angive, inden for hvilke delaftaleperioder forlængelsen  

 skal ske.
 Stk. 3. Skal det faglige udvalg efter lovens § 58,  

 stk. 2, godkende aftalen, eller forlænges aftalen efter § 58,  

 stk. 3, afgør det faglige udvalg, inden for hvilke  

 delaftaleperioder forlængelsen skal ske.
 Stk. 4. Hvis aftaleforholdet ændres i medfør af  

 stk. 1 - 3, skal virksomheden give underretning herom til den skole,  

 hvor aftalen er registreret, og anmode om, at aftaleændringen  

 registreres, jf. § 14, stk. 1 og 2.
 § 22. Ophører en delaftale i de  

 tilfælde, som er nævnt i § 16, stk. 1, skal skolen  

 foruden meddelelse efter § 15, nr. 2, tillige give meddelelse til  

 eventuelle efterfølgende virksomheder, der er parter i aftalen.
 § 23. Reglerne i kapitel 2 finder i øvrigt  

 anvendelse.
Gennemførelse af en del af uddannelsen i anden  

 virksomhed § 24. En virksomhed, der har forpligtet sig til at  

 lade en del af elevens uddannelse gennemføre i en anden virksomhed, er  

 over for eleven ansvarlig for den samlede praktikuddannelse.
Herunder er  

 virksomheden ansvarlig for, at udstationeringen sker i den aftalte eller  

 forudsatte periode inden for den aftalte uddannelsestid, og at den  

 virksomhed, hvortil udstationeringen sker, er godkendt til  

 gennemførelse af den pågældende del af  

 praktikuddannelsen.
 Stk. 2. Virksomheder, der i henhold til  

 erhvervsuddannelseslovens § 66 d, stk. 3, lader eleven modtage  

 supplerende skolepraktik, er over for eleven ansvarlig for den samlede  

 praktikuddannelse.
 Stk. 3. I øvrigt finder reglerne i §§ 17-23  

 tilsvarende anvendelse.
Kapitel 4 Elevens personlige uddannelsesplan § 25. Skolen udarbejder sammen med eleven og en  

 eventuel praktikvirksomhed ved begyndelsen af uddannelsesforløbet en  

 personlig uddannelsesplan for eleven, jf. § 13, stk. 2, i  

 erhvervsuddannelsesloven.
Eleven, skolen og praktikvirksomheden er ansvarlig  

 for at følge op på uddannelsesplanen og herunder tage initiativ  

 til eventuel revision.
Skolen har en overordnet initiativpligt.
 Stk. 2. Uddannelsesplanen skal indeholde oplysninger om det  

 uddannelsesforløb, eleven planlægger at gennemføre,  

 herunder:
 1)	Elevens tilkendegivelse af sit personlige formål med  

 uddannelsesforløbet.
 2)	Den undervisning, eleven skal gennemføre.
 3)	Den praktikuddannelse, eleven skal gennemføre, jf.  

 stk. 3.
 4)	Valg af specialefag, jf. stk. 3.
 5)	Oplysning om elevens valg af supplerende undervisning  

 (påbygning), jf. erhvervsuddannelseslovens § 24, stk. 3 og  

 4.
 6)	Oplysninger vedrørende eventuelt individuelt tilrettelagt  

 delkompetenceforløb, jf. bekendtgørelse om erhvervsuddannelser  

 (hovedbekendtgørelsen) og erhvervsuddannelseslovens § 15,  

 stk. 3. Oplysningerne skal omfatte beskrivelse af mål og  

 øvrige rammer for elevens skoleundervisning og praktikuddannelse.
 7)	Elevens planer vedrørende praktikpladssøgning  

 såfremt eleven ikke har uddannelsesaftale.
 8)	Oplysninger vedrørende alternativt valg af skoleundervisning,  

 hvis eleven ikke kan fortsætte i den primært ønskede  

 uddannelse.
 Stk. 3. For elever med uddannelsesaftale skal  

 praktikvirksomheden:
 1)	Sammen med eleven udarbejde en plan for praktikuddannelsen i  

 virksomheden i overensstemmelse med reglerne om uddannelsen, jf. § 29 i  

 bekendtgørelse om erhvervsuddannelser  

 (hovedbekendtgørelsen).
 2)	Medvirke ved valg af specialefag i overensstemmelse med reglerne om  

 uddannelsen.
 Stk. 4. Uddannelsesplanen revideres, når der er behov  

 herfor, f.eks. i forbindelse med indgåelse af uddannelsesaftale.
 Stk. 5. Hvis eleven har en aktuel uddannelsesplan i henhold  

 til folkeskoleloven, tages der udgangspunkt heri.
 § 26. Når skolen modtager en  

 uddannelsesaftale til registrering, tager skolen initiativ til udarbejdelse  

 af personlig uddannelsesplan eller ajourføring af den eksisterende  

 uddannelsesplan, jf. § 12. Skolen forelægger forslag til  

 uddannelsesplan eller ajourført uddannelsesplan for parterne.
 Stk. 2. For elever med uddannelsesaftale i individuelt  

 delkompetenceforløb har skolen en særlig opgave med hensyn til  

 at fastholde kontakten til eleven og praktikvirksomheden.
Skolevejledning § 27. Skolen udsteder en vejledning til eleven og  

 praktikvirksomheden (skolevejledning) efter afslutningen af det enkelte  

 skoleophold, hvis bevis for adgangsgivende grundforløb eller  

 skolebevis ikke kan udstedes, jf. dog stk. 3. Skolevejledningen  

 indgår i elevens uddannelsesbog og danner baggrund for eventuel  

 revision af elevens uddannelsesplan.
Stk. 2. Skolevejledningen udformes i samarbejde med eleven.
I  

 skolevejledningen udtrykkes elevens standpunkt i form af karakterer i forhold  

 til de forudsatte mål ved skoleopholdets afslutning i henhold til  

 skolens undervisningsplan, jf. bekendtgørelse om erhvervsuddannelser  

 (hovedbekendtgørelsen) og reglerne om den pågældende  

 uddannelse.
For elever i et individuelt tilrettelagt  

 delkompetenceforløb udtrykkes elevens standpunkt dog i forhold til de  

 fastsatte mål i elevens personlige uddannelsesplan.
Endvidere  

 anføres skolens vurdering af elevens eventuelle behov for supplerende  

 skoleundervisning og for supplerende oplæring i  

 praktikvirksomheden.
 Stk. 3. Efter det sidste skoleophold udsteder skolen endvidere  

 skolevejledning som nævnt i stk. 2, hvis der er anledning  

 dertil.
 Stk. 4. Skolevejledningen kan endvidere indeholde andre  

 oplysninger af betydning for samarbejdet mellem skolen, eleven og  

 praktikvirksomheden, hvis dette er fastsat i den lokale  

 undervisningsplan.
 Stk. 5. Skolevejledningen skal indeholde de fornødne  

 oplysninger til identifikation af elev, skole, uddannelse, speciale og  

 skoleperiode.
Praktikerklæring § 28. Ved afslutningen af et praktikophold forud  

 for et skoleophold, udsteder praktikvirksomheden en praktikerklæring,  

 der indgår i elevens uddannelsesbog.
 Stk. 2. Praktikerklæringen afgives af virksomheden i  

 samarbejde med eleven og skal indeholde oplysning om, hvilke  

 arbejdsområder og funktioner eleven har været beskæftiget  

 med i virksomheden, og om elevens eventuelle særlige behov med hensyn  

 til efterfølgende skoleundervisning og praktikuddannelse.
Stk. 3. Det faglige udvalg udfærdiger blanketter til  

 brug for praktikerklæringerne.
Skolen udleverer blanketterne til  

 virksomheden.
 Stk. 4. Praktikerklæringen skal indeholde de  

 nødvendige oplysninger til identifikation af elev, virksomhed,  

 praktikperiode, uddannelse og speciale.
 Stk. 5. Hvis praktikuddannelsen gennemføres som  

 skolepraktik, udsteder skolen en tilsvarende erklæring om elevens  

 praktikuddannelse.
Uddannelsesbog § 29. Skolen forsyner eleven med en uddannelsesbog  

 ved påbegyndelsen af skoleundervisningen.
Uddannelsesbogen skal  

 indeholde elevens personlige uddannelsesplan.
 Stk. 2. Skolen skal sørge for, at uddannelsesbogen er  

 forsynet med reglerne om uddannelsen, herunder reglerne om egnethedskrav  

 vedrørende skolepraktik, jf. §§ 34-37. Endvidere indsætter  

 skolen en nærmere beskrivelse af skoleundervisningen og  

 praktikuddannelsen.
Stk. 3. Eleven indsætter kopi af eventuel indgået  

 uddannelsesaftale og eventuelle tillæg hertil i uddannelsesbogen.  

 Endvidere indsætter eleven beviser og anden dokumentation for den  

 allerede gennemførte del af den obligatoriske uddannelse i form af  

 grundforløbsbevis, skolevejledninger og praktikerklæringer.  

 Eleven bestemmer, om beviser for undervisning, som ikke er obligatorisk i  

 erhvervsuddannelsen, skal medtages i uddannelsesbogen.
Disse dokumenter kan  

 erstatte de pågældende dele af uddannelsesplanen,  

 efterhånden som uddannelsesplanen realiseres.
 Stk. 4. Eleven indsætter eventuelle oplysninger og  

 dokumentation for praktik i udlandet, jf. erhvervsuddannelseslovens § 5,  

 stk. 5, i uddannelsesbogen.
 Stk. 5. Uddannelsesbogen kan endvidere på skolens,  

 elevens, praktikvirksomhedens eller det faglige udvalgs foranledning  

 suppleres med andre oplysninger vedrørende elevens uddannelse og  

 elevens retsstilling.
Stk. 6. Uddannelsesbogen er elevens egen, og eleven har pligt  

 til at vedligeholde uddannelsesbogen med udstedte beviser og eventuelle  

 revisioner af uddannelsesplanen.
Skolen har pligt til at følge op  

 herpå og eventuelt bistå eleven.
 § 30. Uddannelsesbogen, herunder de beviser og  

 anden dokumentation, som indgår i uddannelsesbogen, må ikke  

 indeholde oplysninger om fravær samt følsomme personlige  

 oplysninger om eleven, herunder oplysninger om sociale forhold.
Kapitel 5 Optagelse af udlændinge § 31. Udenlandske ansøgere optages på  

 samme vilkår som danske statsborgere, jf. dog § 32.
 § 32. Skolen kan, jf. § 7 i  

 erhvervsuddannelsesloven, forlange, at udlændinge inden optagelsen har  

 bestået en prøve i dansk, der er udarbejdet eller godkendt af  

 Undervisningsministeriet.
 Stk. 2. Skolen skal snarest muligt efter modtagelse af  

 ansøgning om optagelse på skolen eller tilmelding til skole  

 gennemføre en samtale med den enkelte udlænding med henblik  

 på en konkret vurdering af, om den pågældendes  

 danskkundskaber er tilstrækkelige i relation til undervisningen.
 Stk. 3. Finder skolen, at en udlændings danskkundskaber  

 er utilstrækkelige, eller er skolen i tvivl herom, skal skolens  

 vurdering begrundes, og skolen skal indstille ansøgeren til  

 danskprøven, jf. stk. 1. For elever, der har indledt uddannelsen  

 i virksomhed, skal en eventuel aflæggelse af danskprøve ske  

 inden for prøvetiden.
Kapitel 6 Optagelse til skolepraktik m.v.
 § 33. Elever optages til skolepraktik efter  

 reglerne i erhvervsuddannelseslovens kapitel 7 a.
 Stk. 2. Kravet om afsluttet adgangsgivende grundforløb  

 i en erhvervsuddannelse anses for opfyldt, jf. lovens § 66 a,  

 stk. 3, hvis eleven på optagelsestidspunktet mindst kan få  

 godskrevet skoleundervisning til og med det adgangsgivende grundforløb  

 i uddannelsen på grundlag af anden undervisning, der er  

 gennemført inden for de seneste 2 år og tilrettelagt uden for  

 erhvervsuddannelserne, jf. dog § 37, stk. 2, nr. 3.
 Stk. 3. For elever i individuelt tilrettelagt  

 delkompetenceforløb, jf. lovens § 15, stk. 3, revideres  

 elevens personlige uddannelsesplan i nødvendigt omfang, hvis eleven  

 optages i skolepraktik.
 Stk. 4. Såfremt skolen træffer afgørelse om  

 en elevs optagelse, der ikke fuldt ud imødekommer elevens  

 ansøgning, eller træffer afgørelse om en elevs  

 ophør med skolepraktik, skal skolen vejlede eleven om klageadgangen  

 efter lovens § 66 j, herunder om fristen for indgivelse af klage.
Egnethedskrav ved skolepraktik § 34. For at kunne optages til skolepraktik skal  

 eleven være egnet, det vil sige kvalificeret til at gennemføre  

 den primært ønskede erhvervsuddannelse eller en anden relevant  

 erhvervsuddannelse og til efterfølgende at fungere på  

 arbejdsmarkedet.
 Stk. 2. Egnethedsvurderingen foretages dels i forbindelse med  

 elevens ansøgning om optagelse til skolepraktik og dels løbende  

 under forløbet.
Stk. 3. Egnethedsvurderingen ved optagelsen træder i  

 stedet for ansættelsesproceduren i en praktikvirksomhed og foretages i  

 arbejdsgiverens sted af skolen, eventuelt i samarbejde med det lokale  

 uddannelsesudvalg.
De faglige udvalg kan fastsætte vejledende kriterier  

 for skolernes vurdering af elevernes egnethed.
Egnethedsvurderingen foretages  

 på baggrund af skolens samlede kendskab til elevens resultater fra  

 grundforløbet eller tilsvarende, jf. § 33, stk. 2,  

 sammenholdt med de krav, uddannelsen efterfølgende vil stille.
 Stk. 4. I den løbende egnethedsvurdering skal der  

 lægges vægt på, om eleven får et tilfredsstillende  

 udbytte af skoleundervisning og praktik, ligesom der kan indgå en  

 vurdering af elevens samlede adfærd i relation til beskæftigelse  

 inden for uddannelsesområdet, herunder elevens evne til f.eks. at  

 overholde mødetider og aftaler.
§ 35. Eleven skal være parat til at modtage  

 en rimelig praktikplads, henholdsvis skolepraktikplads, uden for elevens  

 lokalområde.
Hvis flytning af bopæl er påkrævet,  

 indgår det i rimelighedsvurderingen, om der kan bevilges en relevant  

 mobilitetsfremmende ydelse i henhold til lov om Arbejdsgivernes Elevrefusion,  

 henholdsvis om eleven har en konkret og realistisk mulighed for en  

 praktikplads i lokalområdet i løbet af kort tid.
§ 36. Eleven skal acceptere en rimelig  

 praktikplads henholdsvis skolepraktikplads inden for en anden uddannelse end  

 den primært ønskede.
Det kan blandt andet indgå i  

 rimelighedsvurderingen, om eleven har konkret og realistisk udsigt til en  

 praktikplads inden for den primært ønskede uddannelse i  

 løbet af kort tid.
§ 37. Eleven skal være aktivt  

 søgende.
Eleven skal 1)	selv tage passende initiativer for at opnå praktikplads, 2)	være registreret som praktikpladssøgende fra  

 afslutningen af grundforløbet og 3)	til stadighed opfylde betingelserne for fortsat  

 registrering.
 Stk. 2. Eleverne skal opfylde betingelserne i stk. 1, nr.  

 2, således:
 1)	Elever, der optages på grundlag af grundforløb, jf.  

 erhvervsuddannelseslovens § 66 a, stk. 1: Fra grundforløbets  

 afslutning.
 2)	Elever, der optages på grundlag af mistet uddannelsesaftale,  

 jf. erhvervsuddannelseslovens § 66 a, stk. 2: Fra skolens  

 modtagelse af meddelelse om ophævelse af uddannelsesaftalen, jf.  

 § 16.
 3)	Elever, der optages på grundlag af anden undervisning, jf.  

 erhvervsuddannelseslovens § 66 a, stk. 3: Fra det tidspunkt, hvor  

 eleven har afsluttet den undervisning, der giver eleven krav på  

 fritagelse for et adgangsgivende grundforløb, henholdsvis fra skolens  

 meddelelse af konkret afgørelse om godskrivning af skoleundervisning  

 til og med det adgangsgivende grundforløb i det enkelte  

 tilfælde.
Optagelsesprocedure til skolepraktik § 38. Skolerne vejleder eleverne om betingelserne  

 for optagelse til skolepraktik og om ordningen i øvrigt og  

 rådgiver eleverne om, hvordan de opfylder betingelserne indtil  

 tidspunktet for afgørelsen om optagelse.
 § 39. Elever, der opfylder  

 optagelsesbetingelserne, optages til skolepraktik således:
 1)	Elever, der opfylder betingelserne i § 37, stk. 2, nr. 1  

 eller nr. 3, i juni termin, optages snarest muligt efter den  

 førstkommende 1. oktober og senest den 1. november.
 2)	Elever, der opfylder betingelserne i § 37, stk. 2, nr. 1  

 eller 3, i december termin, optages snarest muligt efter den  

 førstkommende 1. april og senest 1. maj.
3)	Elever, der opfylder betingelserne i § 37, stk. 2, nr. 1  

 eller 3, uden for juni og december terminer, optages snarest muligt efter  

 udløbet af 3 måneder fra afslutningen af det adgangsgivende  

 grundforløb eller det tidspunkt, hvor eleven har afsluttet den  

 undervisning, der giver eleven krav på fritagelse for et adgangsgivende  

 grundforløb eller, hvor afgørelsen er skønsmæssig,  

 fra skolens meddelelse af afgørelse om godskrivning af  

 skoleundervisning til og med det adgangsgivende grundforløb.
Skolen  

 kan dog udsætte optagelsen til nærmest følgende  

 hovedtermin, jf. nr. 1 og 2.
Stk. 2. Elever, der er omfattet af erhvervsuddannelseslovens  

 § 66 a, stk. 2, og som i øvrigt opfylder  

 optagelsesbetingelserne, optages til skolepraktik snarest muligt efter  

 uddannelsesaftalens ophør.
Er en tvistighed i henhold til  

 erhvervsuddannelseslovens § 63 indbragt for det faglige udvalg eller  

 Tvistighedsnævnet, kan eleven ikke optages til skolepraktik, før  

 der er truffet afgørelse eller indgået forlig om afslutning  

 på tvistigheden.
 Stk. 3. Det er en betingelse for optagelse af elever, der er  

 omfattet af stk. 1, at elevens tilmelding, jf. § 38, er skolen i  

 hænde senest den 15. september, henholdsvis den 15. marts, eller i de i  

 stk. 1, nr. 3, nævnte tilfælde inden for en af skolen  

 fastsat frist, der tidligst udløber 2 uger før  

 optagelsestidspunktet.
Stk. 4. Det er en betingelse for optagelse af elever, der er  

 omfattet af stk. 2, at elevens tilmelding er skolen i hænde inden  

 for en af skolen fastsat frist.
Fristen skal fastsættes under  

 hensyntagen til en sags behandling i det faglige udvalg eller i  

 Tvistighedsnævnet.
Stk. 5. Skolen indkalder eleverne med mindst en uges varsel  

 til et informationsmøde, der afholdes senest en uge før  

 ansøgningsfristen udløber.
Eleverne har mødepligt.  

 Elever, der ikke overholder mødepligten, kan ikke optages til  

 skolepraktik.
 § 40. Ansøgnings- og optagelsesproceduren  

 forestås af den skole, hvor eleven har afsluttet det adgangsgivende  

 grundforløb, henholdsvis er registreret som  

 praktikpladssøgende.
 Stk. 2. For elever, der kan optages til skolepraktik efter  

 erhvervsuddannelseslovens § 66 a, stk. 2, forestås  

 ansøgnings- og optagelsesproceduren af den skole, som registrerede  

 uddannelsesaftalen.
Stk. 3. Har skolen indgået aftale med en anden skole om  

 udførelse af skolepraktik på skolens vegne, jf.  

 erhvervsuddannelseslovens § 66 b, stk. 2, skal de berørte  

 elever snarest muligt og senest ved optagelsen gøres bekendt med  

 samarbejdsaftalens betydning for eleverne med hensyn til, hvilken skole  

 der 1)	efter optagelsen har eleven registreret som  

 praktikpladssøgende i henhold til reglerne herom, 2)	indkalder eleven til skolepraktik, 3)	meddeler eleven den skoleundervisning, der veksler med  

 skolepraktik, 4)	træffer afgørelse om elevens fortsatte opfyldelse af  

 egnethedskravene og kravene i erhvervsuddannelseslovens § 66 i,  

 stk. 2, og 5)	i øvrigt er ansvarlig for elevens uddannelse i henhold til  

 erhvervsuddannelsesloven.
Kapitel 7 Formidling af praktikpladser, opsøgende arbejde  

 samt vejledning og registrering af praktikpladssøgende § 41. Med henblik på at tilgodese både  

 de praktikpladssøgende og virksomhederne bedst muligt påhviler  

 det skolerne i det samarbejde, der omtales i § 44, at formidle  

 praktikpladser for praktikpladssøgende, der ikke selv har kunnet  

 skaffe sig en praktikplads, jf. erhvervsuddannelseslovens § 43.
 § 42. Ved formidling af praktikpladser skal skolen  

 forsøge at opfylde de praktikpladssøgendes  

 uddannelsesønsker, eventuelt i prioriteret rækkefølge,  

 således at de praktikpladssøgende kan henvises til eller  

 få tilbud om en praktikplads, der, hvis den ikke omfatter den  

 ønskede uddannelse, dog må anses for relevant i forhold hertil.
 § 43. Skolen kan henvise flere  

 praktikpladssøgende til den samme virksomhed.
 Stk. 2. Ved henvisning af praktikpladssøgende skal  

 skolen senest samtidig underrette virksomheden om den konkrete henvisning.  

 Skolen skal anmode virksomheden om at underrette skolen om resultatet af  

 henvisningen, herunder om henvisningen har resulteret i, at den  

 pågældende har opnået en praktikplads.
 Opsøgende virksomhed mv.
 § 44. Skolerne skal etablere et  

 hensigtsmæssigt samarbejde indbyrdes og med de faglige udvalg om  

 formidling af praktikpladser.
 § 45. Skolerne skal til brug for  

 praktikpladsformidlingen og til belysning af praktikpladssituationen  

 tilvejebringe fornødne oplysninger vedrørende:
 1)	Praktikpladssøgende, deres uddannelsesmæssige baggrund  

 og ønsker om uddannelse, geografiske fordeling og andre relevante  

 oplysninger vedrørende de praktikpladssøgende.
 2)	Godkendte praktikpladser, deres uddannelsesmæssige muligheder,  

 geografiske fordeling og andre relevante oplysninger.
 3)	Praktikpladsmuligheder i virksomheder, der ikke er godkendt, men som  

 kan antages at opfylde betingelserne for hel eller delvis godkendelse, jf.  

 reglerne herom, indhentet i samarbejde med de faglige udvalg eller de lokale  

 uddannelsesudvalg, hvis de er bemyndiget hertil af de faglige udvalg,  

 herunder oplysninger om geografisk fordeling og andre relevante  

 oplysninger.
§ 46. Skolerne skal i samarbejde med de faglige  

 udvalg, de lokale uddannelsesudvalg, kommuner, regionale  

 arbejdsmarkedsråd og andre relevante samarbejdspartnere foretage  

 opsøgende arbejde med henblik på tilvejebringelse af det  

 nødvendige antal praktikpladser.
Skolerne kan aftale en arbejdsdeling  

 med samarbejdspartnerne.
 Stk. 2. Skolernes opsøgende arbejde kan foregå  

 gennem virksomhedsbesøg, information om de praktikpladssøgendes  

 kvalifikationer og uddannelsesønsker, orienterende møder samt  

 anden systematisk indsats.
Stk. 3. Det opsøgende arbejde skal omfatte både  

 godkendte og ikke-godkendte virksomheder.
For de ikke-godkendte virksomheder  

 omfatter arbejdet tillige med de lokale uddannelsesudvalgs medvirken  

 undersøgelse af mulighederne for at opnå det faglige udvalgs  

 godkendelse af virksomheden som praktikplads og mulighederne for  

 efterfølgende uddannelsesaftaler, herunder kombinationsaftaler.
Stk. 4. De faglige udvalg foretager opsøgende  

 virksomhed, jf. lovens § 43, stk. 2, der omfatter både  

 godkendte og ikke-godkendte virksomheder inden for udvalgets område.  

 Udvalget vejleder virksomhederne om mulighederne for ordinære  

 uddannelsesaftaler og kombinationsaftaler samt delaftaler og  

 restuddannelsesaftaler.
De faglige udvalg skal kontakte de godkendte  

 virksomheder med passende mellemrum for at sikre den bedst mulige anvendelse  

 af virksomhedens potentiale som praktikvirksomhed.
Vejledning af praktikpladssøgende § 47. For elever, der registreres som  

 praktikpladssøgende efter at have begyndt skoleundervisningen, skal  

 elevens plan for praktikpladssøgning være omfattet af elevens  

 personlige uddannelsesplan, jf. § 25, stk. 2, nr. 7.
 § 48. Skolerne tilbyder vejledning til  

 praktikpladssøgende.
 Stk. 2. Vejledningens formål er at sætte de  

 praktikpladssøgende i stand til at vurdere deres muligheder for at  

 opnå en praktikplads, så de kan træffe et kvalificeret valg  

 på et realistisk grundlag.
 Stk. 3. Vejledningen skal omfatte fyldestgørende  

 oplysninger om den aktuelle uddannelses- og arbejdsmarkedssituation  

 både lokalt og på landsplan, herunder oplysninger om alternative  

 uddannelsesmuligheder, både i de uddannelser, der kræver  

 praktikplads efter erhvervsuddannelsesloven, og i de uddannelser, der ikke  

 kræver det.
 Stk. 4. Ved vejledningen skal det tilstræbes at styrke  

 de pladssøgendes forudsætninger for selv at søge  

 praktikpladser og andre uddannelsespladser.
 § 49. Vejledningens formål og indhold skal  

 tilpasses de lokale forhold og kan gives individuelt og kollektivt.
 Stk. 2. Vejledningen af praktikpladssøgende skal  

 koordineres med skolens øvrige uddannelses- og erhvervsvejledning.
 Stk. 3. Skolerne bistår efter aftale med den  

 pågældende kommune ved vejledningsarrangementer vedrørende  

 erhvervsuddannelser for elever i folkeskolens ældste klasser og  

 tilsvarende.
Registrering af praktikpladssøgende § 50. Praktikpladssøgende, som  

 ønsker det, skal af skolen registreres som tilmeldte  

 praktikpladssøgende.
Stk. 2. Registreringen skal sikre, at de registrerede  

 praktikpladssøgende modtager tilbud om eller henvisning til  

 praktikpladser eller får tilbud om vejledning.
Registreringen skal  

 endvidere indgå i grundlaget for tilvejebringelse af statistisk  

 opgørelse af praktikpladssituationen.
 Stk. 3. Skolen skal regelmæssigt og systematisk ved  

 kontaktbrev kontakte de registrerede praktikpladssøgende med henblik  

 på konstatering af, om de fortsat er praktikpladssøgende,  

 normalt med tilbud om vejledning.
 Stk. 4. Registreringen skal omfatte de oplysninger om de  

 praktikpladssøgendes uddannelse og deres uddannelsesønsker, som  

 er nødvendige for en effektiv praktikpladsformidling, samt i  

 øvrigt de oplysninger, som er nævnt i § 45.
§ 51. De registrerede praktikpladssøgende  

 skal efter skolens bestemmelse underrette skolen, hvis 1)	den praktikpladssøgende skifter bopæl, 2)	den praktikpladssøgende ændrer  

 uddannelsesønske, 3)	den praktikpladssøgende ikke længere er  

 praktikpladssøgende eller 4)	den praktikpladssøgendes forhold i øvrigt ændres  

 af betydning for praktikpladsformidling.
Stk. 2. Skolen skal oplyse de praktikpladssøgende om,  

 at de vil udgå af registreringen som praktikpladssøgende, hvis  

 de 1)	har opnået en uddannelsesplads, 2)	har tilkendegivet, at de ikke længere er eller ønsker  

 at være praktikpladssøgende, 3)	ikke reagerer på kontaktbrev fra skolen, jf. § 50,  

 stk. 3, inden for en frist på mindst 5 dage, 4)	ikke reagerer positivt på et rimeligt praktikpladstilbud,  

 eller 5)	ikke reagerer positivt på henvendelse fra skolen om  

 praktikpladsmuligheder, herunder undlader at kontakte de virksomheder, skolen  

 henviser til.
 Stk. 3. Når skolen træffer beslutning om, at en  

 praktikpladssøgende skal udgå af registeret af en af de grunde,  

 som er nævnt i stk. 2, skal skolen straks give den  

 pågældende meddelelse herom med oplysning om, at optagelse i  

 registeret vil ske påny efter anmodning, hvis den  

 pågældende igen bliver aktiv pladssøgende.
 § 52. Skolen underretter den kommunale  

 ungdomsvejledning i henhold til reglerne om den kommunale  

 ungdomsvejledning.
 § 53. Skolerne skal bidrage med statistiske  

 oplysninger til brug for oversigter vedrørende praktikpladssituationen  

 efter Undervisningsministeriets nærmere bestemmelse.
 § 54. Skolerne skal tilvejebringe eller  

 trække på fornødne registre og systematisk vedligeholde  

 eller medvirke ved vedligeholdelse af disse registre, både med henblik  

 på praktikpladsformidling og med henblik på tilvejebringelse af  

 statistiske oplysninger efter Undervisningsministeriets nærmere  

 bestemmelse.
 Stk. 2. Skolerne skal i øvrigt tilrettelægge  

 administrative systemer, der sikrer, at registrerede  

 praktikpladssøgende udgår af registret, både når de  

 har opnået en praktikplads, og når de af andre årsager skal  

 udgå af registret efter § 51, stk. 2.
 Stk. 3. De administrative systemer skal indeholde registre  

 vedrørende godkendte praktikvirksomheder med de oplysninger, som er  

 nødvendige med henblik på praktikpladsformidling,  

 kontrolfunktioner i forbindelse med registrering af uddannelsesaftaler og  

 tilvejebringelse af statistikoplysninger vedrørende godkendte  

 virksomheder og andre relevante oplysninger efter ministeriets nærmere  

 bestemmelse.
 § 55. Skolerne må ikke give oplysning om  

 praktikpladssøgende og om arbejdsgivere til uvedkommende.
Kapitel 8 Elevernes deltagelse i skoleundervisningen § 56. Eleverne skal deltage i den enkelte  

 erhvervsuddannelses skoleundervisning i overensstemmelse med reglerne for  

 uddannelsen.
 § 57. Eleverne skal følge skolens  

 ordensregler, herunder skolens nærmere retningslinier om proceduren i  

 forbindelse med elevers meddelelse om sygdom og andet fravær.
 § 58. Skolen skal senest ved undervisningens  

 påbegyndelse informere eleverne om mødepligt og om  

 ordensreglerne samt om de foranstaltninger, som skolen benytter ved elevernes  

 tilsidesættelse af reglerne.
 § 59. Eleverne kan være fraværende fra  

 undervisningen ved sygdom og af andre lovlige grunde, der er dokumenteret  

 efter skolens nærmere retningslinjer herfor.
Stk. 2. Skolen kan i særlige tilfælde efter  

 elevens anmodning bevilge en kortvarig undervisningsfrihed, hvis skolen  

 skønner, at eleven kan nå uddannelsens mål.
For elever med  

 uddannelsesaftale træffes afgørelsen efter forhandling med  

 praktikvirksomheden.
Stk. 3. Skolen skal føre løbende registrering af  

 elevernes fravær, herunder om fraværet har haft lovlig grund, og  

 skolen skal underrette den eventuelle praktikvirkomhed senest ved  

 skoleopholdets afslutning.
Skolen skal til stadighed være i besiddelse  

 af en oversigt over den enkelte elevs samlede fravær.
 Stk. 4. Skolens ordensregler skal indeholde retningslinier  

 for, hvorledes registrering af elevernes fravær fra undervisningen,  

 herunder projektarbejde, skal ske.
§ 60. Skolen kan udelukke en elev fra fortsat  

 undervisning, jf. erhvervsuddannelseslovens § 50, stk. 1, hvis  

 eleven 1)	uden lovlig grund udebliver fra undervisningen eller 2)	groft overtræder skolens ordensregler og  

 sikkerhedsforskrifter.
Stk. 2. En elev kan kun udelukkes fra fortsat undervisning,  

 når mindre vidtgående foranstaltninger, jf. stk. 3,  

 forgæves har været forsøgt.
For elever med  

 uddannelsesaftale skal skolen endvidere følge fremgangsmåden  

 efter § 67, stk. 2 og 3.
Stk. 3. Skolen afgør ud fra karakteren og graden af  

 forsømmelserne eller de disciplinære forseelser, hvilke  

 foranstaltninger der skal forsøges iværksat for at undgå  

 at udelukke eleven, herunder samtaler, advarsler, midlertidig hjemsendelse,  

 indkaldelse til et fornyet skoleophold, jf. § 64, eller overflytning til  

 anden skole og kombinationer heraf.
Skolen skal registrere de anvendte  

 foranstaltninger for den enkelte elev.
 Stk. 4. Hvis udelukkelsesgrunden kun angår valgfri  

 supplerende undervisning, kan udelukkelsen kun omfatte denne.
 § 61. Findes en elev at have gjort sig skyldig i  

 særlig grov forseelse, og må det påregnes, at der som  

 følge heraf vil blive truffet afgørelse om udelukkelse fra  

 fortsat undervisning, kan eleven hjemsendes uden forudgående varsel,  

 indtil der er truffet endelig afgørelse af  

 udelukkelsesspørgsmålet.
§ 62. Når en elev har forsømt al  

 undervisning i længere tid, og skolen forgæves har udfoldet  

 rimelige bestræbelser på at komme i kontakt med eleven, kan  

 skolen betragte eleven som udmeldt.
Skolen skal dog forinden kontakte elevens  

 eventuelle praktikvirksomhed og inddrage denne i sine overvejelser.
Skolen  

 skal give praktikvirksomheden meddelelse og søge at give eleven  

 meddelelse om udmeldelsen ved almindeligt og rekommanderet brev.
 § 63. For elever, der er undergivet  

 forældremyndighed, sendes eventuelle skriftlige meddelelser til  

 forældremyndighedens indehaver med kopi til eleven.
 § 64. Skolen kan indkalde elever til et fornyet  

 skoleophold, jf. erhvervsuddannelseslovens § 51, stk. 1, ved sygdom  

 eller andet fravær.
 Stk. 2. For elever, der har gennemført et fornyet  

 skoleophold, kan uddannelsestiden forlænges, jf. lovens §§ 58 og  

 59.
 Stk. 3. Skolen kan hjemsende eleven og indkalde eleven til et  

 fornyet skoleophold, hvis eleven har været fraværende fra  

 undervisningen i et sådant omfang, at eleven ikke har fået et  

 tilfredsstillende udbytte af undervisningen.
 § 65. En elev er udelukket fra fortsat  

 undervisning, når skolen har givet skriftlig meddelelse herom til  

 eleven og til eventuel indehaver af forældremyndighed.
§ 66. Når skolen udelukker en elev fra  

 fortsat undervisning, skal skolen over for eleven og den eventuelle indehaver  

 af forældremyndigheden samt praktikvirksomheden skriftligt angive,  

 på hvilke faktiske forhold afgørelsen er baseret, og give  

 oplysning om klagereglerne.
Med hensyn til disse afgørelser finder  

 forvaltningslovens regler om begrundelse, partshøring og  

 klagevejledning tilsvarende anvendelse.
 § 67. Ved udelukkelse fra fortsat undervisning  

 bortfalder en eventuel uddannelsesaftale, jf. lovens § 62.  

 Uddannelsesaftalen bortfalder derimod ikke, når eleven er midlertidigt  

 hjemsendt til virksomheden.
 Stk. 2. For elever med uddannelsesaftale kan afgørelser  

 efter § 60 om udelukkelse fra fortsat undervisning, midlertidig  

 hjemsendelse, indkaldelse til et fornyet skoleophold eller overflytning til  

 anden skole kun træffes efter forhandling med praktikvirksomheden.
Stk. 3. Skolen skal, ved udelukkelse fra fortsat undervisning  

 af elever, der har indgået uddannelsesaftale, hurtigst muligt give  

 virksomheden meddelelse herom.
Skolen underretter virksomheden om de  

 afgørelser, der er omtalt i stk. 2, samt om skriftlige advarsler,  

 for så vidt disse vedrører forhold, der har betydning for  

 elevens muligheder for at gennemføre uddannelsesforløbet.
Kapitel 9 Klager § 68. Klager over skolens afgørelser  

 vedrørende optagelse på skole og afgørelser efter  

 § 60, der går ud på udelukkelse fra fortsat undervisning,  

 midlertidig hjemsendelse, indkaldelse til fornyet skoleophold eller  

 overflytning til anden skole, kan indbringes for  

 Undervisningsministeriet.
Stk. 2. Klagen indgives til skolen senest 4 uger efter, at  

 afgørelsen er meddelt den pågældende.
Hvis klagen ikke  

 tages til følge af skolen, og klageren fastholder klagen, videresender  

 skolen klagen til ministeriet ledsaget af skolens begrundede udtalelse.  

 Samtidig skal skolen give eleven lejlighed til inden en frist af en uge at  

 kommentere skolens udtalelse over for ministeriet.
Eventuelle kommentarer  

 indsendes til ministeriet.
 Stk. 3. Skolen skal give ministeriet de nødvendige  

 oplysninger til behandling af sagen.
 Stk. 4. Eleven kan fortsætte undervisningen på  

 skolen under behandlingen af en klage over en afgørelse efter  

 § 60. Angår klagen en afgørelse om midlertidig hjemsendelse  

 eller udelukkelse fra fortsat undervisning, gælder dette dog kun,  

 såfremt det bestemmes af skolen eller ministeriet.
 Stk. 5. Klager over en skoles afgørelse om en elevs  

 optagelse eller ophør med skolepraktik behandles efter § 66 j i  

 erhvervsuddannelsesloven.
Kapitel 10 Ikrafttræden mv.
 § 69. Bekendtgørelsen træder i kraft  

 den 11. januar 2001, jf. dog stk. 3.
 Stk. 2. Samtidig ophæves:
 1)	Bekendtgørelse nr. 858 af 11. december 1990 om optagelse,  

 uddannelsesaftaler m.v. i erhvervsuddannelserne.
 2)	Bekendtgørelse nr. 331 af 28. maj 1991 om elevers deltagelse  

 i undervisningen i erhvervsuddannelserne m.v.
 Stk. 3. §§ 25, 26, 29 og 30 finder kun anvendelse for  

 uddannelser, der påbegyndt før den 1. januar 2001, såfremt  

 dette følger af bekendtgørelsen om den pågældende  

 uddannelse.
