Fremsat den 3. oktober 2001 af  

 erhvervsministeren (Ole Stavad) Forslag til Lov om ændring af lov om sikkerhed til  

 søs (Gebyrbelagt arbejdsmiljøtilsyn, tilskud for  

 ekstraindsats på arbejdsmiljøområdet, indberetningspligt,  

 anløbsforbud samt lastning og losning af bulkskibe) § 1 I lov om sikkerhed til søs, jf.  

 lovbekendtgørelse nr. 554 af 21. juni 2000, foretages følgende  

 ændringer:
 1. I § 1 indsættes efter stk. 1 som nyt stykke:
» Stk. 2 bliver herefter stk. 3.
 2. I § 3, nr. 8, indsættes efter »forurening«: », herunder om  

 terminaloperatørers kvalitetsstyringssystemer for lastning og losning  

 af bulkskibe«.
 3. § 5, stk. 2, affattes således:
» 4. § 14, stk. 2, affattes således:
» 5. I § 15 ophæves stk. 1, 2 og 4, og i  

stk. 3, der bliver stk. 1, indsættes før »Når der er udstedt et  

 anløbsforbud «: »Søfartsstyrelsen kan udstede  

 anløbsforbud, hvor dette er hjemlet i EU-regler eller internationale  

 bestemmelser. « 6. I § 16, stk. 2, indsættes efter »lande«: »,  

 klassifikationsselskaber eller personer, « og efter »skibets  

 klassifikationsselskab«  

 indsættes: », befragter  

 m.v.« 7. I § 16, stk. 3, indsættes som 2. pkt.: »Erhvervsministeren kan endvidere  

 fastsætte regler om fremgangsmåden ved og betingelserne for  

 ophævelse af tilbageholdelser eller anløbsforbud.« 8. I § 16, stk. 4, ændres »tilbageholdelse af et skib og anløbsforbud« til: » tilbageholdelse af et skib, anløbsforbud samt  

 beslutning om, at driften af et skib skal underkastes intensiveret tilsyn  

 efter regler fastsat i medfør af § 20, stk. 5,«.
 9. I § 20 indsættes som nyt stk. 1:
» Stk. 1-3 bliver herefter stk. 2-4.
 10. I § 20 indsættes som stk. 5 og  

 6:
» Stk. 6. Erhvervsministeren kan fastsætte regler om  

 ydelse af tilskud til virksomheder, der har gjort en særlig indsats for  

 at fremme de ombordværendes sikkerhed og sundhed.« 11. I § 21, stk. 1, ændres »opfylde de almindelige betingelser for at kunne blive  

 dommer« til: » være dommer«.
 12. I § 24, stk. 2, indsættes som nyt nr.  

 1:
» Nr. 1-5 bliver herefter nr. 2-6.
 13. I § 25 indsættes som 3. og 4. pkt.:
» 14. I § 27, stk. 3, ændres »Erhvervsministeren yder tilskud til konsulenttjeneste« til: » Erhvervsministeren kan yde tilskud til  

 informationsaktiviteter og konsulenttjeneste«.
 15. § 28 affattes således:
» 1)	overtræder §§ 9-13 eller 19, stk. 2, 2)	tilsidesætter vilkår knyttet til en tilladelse,  

 dispensation eller en godkendelse efter loven, eller 3)	ikke efterkommer påbud eller forbud, der er meddelt i henhold  

 til loven eller i henhold til forskrifter udstedt i medfør af  

 loven.« 16. I § 29, stk. 3, og § 32, stk. 4, 1. pkt.,  

 udgår », hæfte«.
 17. I § 29, stk. 1, § 29, stk. 2, 1. pkt., § 29, stk. 2, 2.  

 pkt., § 30, stk. 1, og § 30, stk. 2, ændres »hæfte« til: »fængsel i indtil 4 måneder«.
 18. I § 31 og § 32, stk. 4, 2. pkt., udgår  

»hæfte eller«.
§ 2 Loven træder i kraft den 1. februar 2002.
§ 3 Loven gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige færøske  

 eller grønlandske forhold tilsiger.
Bemærkninger til lovforslaget Almindelige bemærkninger 1. Indledning 1.1. Lovforslagets formål og indhold Lovforslaget har til formål at skabe hjemmel for  

 gennemførelsen af nye incitatmentsregler på  

 arbejdsmiljøområdet til søs, i form af gebyrbelagt tilsyn  

 på skibe, der er særligt belastede i relation til de  

 ombordværendes sikkerhed og sundhed, og tilskudsordninger for dem, der  

 har gjort en ekstraindsats på arbejdsmiljøområdet.  

 Herudover skabes endvidere hjemmel for gennemførelse af en række  

 EU-tiltag på søsikkerhedsområdet, som bl.a. omfatter  

 obligatorisk indberetning af skibsanløb, anløbsforbud og regler  

 for terminalers lastning og losning af bulkskibe.
Endelig indeholder  

 lovforslaget en række ændringer af lovteknisk karakter, herunder  

 en bestemmelse, som gør det muligt at fastsætte regler om hvilke  

 genstande, der skal anses som skibe.
Formålet hermed er bl.a. at  

 forbedre de retlige muligheder for at håndhæve loven.
1.2. Incitamentsregler på  

 arbejdsmiljøområdet Som led i udmøntningen af finanslovsaftalen 2000 er  

 der på arbejdsmiljøområdet gennemført en generel  

 incitamentspakke, som har til formål at nedbringe antallet af  

 arbejdsskader og den generelle nedslidning på arbejdsmarkedet.
Incitamentspakken består af tre elementer, hvoraf  

 det første er en generel arbejdsmiljøafgift, som er  

 gennemført ved lov nr. 1247 af 20. december 2000 om en generel  

 arbejdsmiljøafgift.
Loven finder anvendelse for alle dele af  

 arbejdsmarkedet, herunder også søfartsområdet, og  

 medfører, at arbejdsgivere, der er omfattet af Arbejdsmarkedets  

 Tillægspension (ATP), skal betale en årlig afgift, der er  

 sammensat af to dele.
Første del består af en generel afgift  

 på 65 kr. pr. fuldtidsbeskæftiget lønmodtager, som  

 opkræves fra alle arbejdsgivere.
Anden del af  

 arbejdsmiljøafgiften er en afgift, der opkræves fra  

 forsikringsselskaber, Arbejdsmarkedets Erhvervssygdomsforsikring og  

 selvforsikrede offentlige myndigheder og virksomheder i forhold til deres  

 andele af godtgørelser for mén og erstatninger for  

 erhvervsevnetab tilkendt af Arbejdsskadestyrelsen.
Antallet af  

 fuldtidsbeskæftigede beregnes på grundlag af den enkelte  

 virksomheds indbetalte ATP-bidrag.
Arbejdsmiljøfgiften opkræves  

 af ATP på statens vegne.
Anden del af incitamentspakken består af  

 intensiveret, gebyrbelagt tilsyn, som virksomheder inden for særligt  

 belastede brancher skal gennemgå.
På land gennemføres  

 denne del af pakken gennem arbejdsmiljøloven, som ikke finder  

 anvendelse på søfartsområdet.
Lovforslaget skaber derfor  

 hjemmel til også at indføre intensiveret, gebyrbelagt tilsyn  

 på skibe.
 Ordningen til søs vil ikke fokusere på  

 brancher, men på de enkelte skibe og rederier, der har veldokumenterede  

 problemer med sikkerheden og sundheden om bord.
Kriterierne, for hvilke skibe der vil blive omfattet af  

 det intensiveret, gebyrbelagte tilsyn, vil blive fastlagt efter forhandling  

 med erhvervenes parter.
Som eksempler på forhold, der kan begrunde, at  

 et skib underkastes intensiveret tilsyn, kan nævnes, at skibet har  

 været tilbageholdt ved en havnestatskontrol i et andet land, eller at  

 der har været alvorligere arbejdsulykker om bord.
Alvorlige mangler,  

 som er fundet på et skib ved et syn, der er foretaget af  

 Søfartsstyrelsen eller et klassifikationsselskab på  

 Søfartsstyrelsens vegne, vil ligeledes kunne medføre, at skibet  

 inddrages under ordningen, således at det underkastes yderligere syn,  

 som der vil skulle betales for.
Det tredje element i incitamentspakken er en  

 tilskudsordning, hvor en del af de midler, der tilvejebringes gennem  

 arbejdsmiljøafgiften, føres tilbage til erhvervene.
Lov om  

 arbejdsmiljøcertifikat til virksomheder og om statstilskud til  

 virksomheder med certifikat fastlægger rammerne for ordningen for de  

 landbaserede virksomheder.
Virksomheder, som certificeres, får et  

 tilskud beregnet på grundlag af en opgørelse af de beløb,  

 som den enkelte virksomhed har betalt som følge af lov om en generel  

 arbejdsmiljøafgift, ligesom de bliver fritaget for det intensiveret,  

 gebyrbelagte tilsyn.
Endvidere ydes tilskud til delvis dækning af de  

 omkostninger, som er forbundet med erhvervelsen af certifikatet.
Da denne ordning ikke skal gælde for søfarts-  

 og fiskerierhvervene, skaber dette lovforslag hjemmel til, at der også  

 på dette område kan ydes tilskud til forbedringer af  

 arbejdsmiljøet.
Dette vil ske ved en ordning, hvor der ydes tilskud  

 til rederier og fiskeskibsejere, der har gjort en særlig indsats for at  

 fremme de ombordværendes sikkerhed og sundhed, som ligger ud over de  

 krav, som følger af loven.
Der vil endvidere kunne ydes tilskud til  

 udviklingsprojekter, der har til formål at forbedre sikkerheden og  

 sundheden til søs, ligesom der vil kunne ydes tilskud til henholdsvis  

 Fiskeriets og Søfartens arbejdsmiljøråds  

 konsulenttjenester med henblik på, at der gennemføres en indsats  

 vedrørende de ombordværendes sikkerhed og sundhed, som ligger  

 udover lovens almindelige krav.
Den nærmere udmøntning af  

 tilskuddene vil blive fastsat efter forhandling med erhvervenes parter.
Efter lov om en generel arbejdsmiljøafgift kan der  

 for søfartsområdet afsættes en mindre del af rammen for  

 den landbaserede tilskudsordning svarende til søfartserhvervenes andel  

 af det samlede antal fuldtidsbeskæftigede.
Midlerne til  

 tilskudsordningen inden for søfartsområdet vil således  

 udgøre ca. 0,8 mio. kr. årligt.
Tilskuddene vil ikke blive knyttet til en  

 certificeringsordning, idet omkostningerne ved en sådan ordning vil  

 stå i misforhold til de tilskud, den enkelte virksomhed vil kunne  

 opnå.
Dette skyldes, at der kun er forholdsvis få ansatte  

 på det enkelte skib, samt at en stor del af certificeringsarbejdet  

 ville skulle foregå langt fra Danmark.
Når det nærmere indhold af tilskudsordningen  

 er fastlagt, vil den blive forelagt Europa-Kommissionen.
Ordningen vil efter  

 omstændighederne først kunne træde i kraft, når  

 Kommissionens godkendelse foreligger.
 Bestemmelserne, som gennemfører incitamentspakken  

 på arbejdsmiljøområdet findes i lovforslagets § 1, nr. 8,  

 10 og 12.
1.3. Ændring af direktivet om  

 havnestatskontrol I december 1999 forliste olietankskibet ERIKA ved den  

 franske kyst, hvorved der skete en ganske betydelig olieforurening.
Som  

 opfølgning herpå fremsatte Kommissionen en række forslag  

 til opstramninger på området for sikkerhed til søs og  

 olietransport, den såkaldte ERIKA 1- pakke.
Et af forslagene er en  

 ændring af direktivet om havnestatskontrol, der indebærer en  

 generel skærpelse af kontrollen med udenlandske skibe.  

 Ændringsdirektivet er endnu ikke endeligt vedtaget.
Dette forventes at  

 ske sidst på året.
På topmødet i Nice i 2000 var der  

 enighed om, at fremskynde iværksættelsen af EU s  

 søsikkerhedsmæssige tiltag.
Dette blev i realiteten  

 bekræftet på rådsmødet for transport i december  

 2000.
Sigtet med ændringsdirektivet er at målrette  

 kontrollen imod de skibe, som udgør en særlig risiko.
Direktivet  

 vil således gøre det obligatorisk for medlemsstaterne at  

 kontrollere skibe, der udgør en særlig risiko for sikkerheden  

 til søs og for havmiljøet.
Ved afgrænsningen af disse  

 skibe vil der bl.a. blive taget hensyn til skibets type og alder, under  

 hvilket flag skibet er indregistreret, i hvilket klassifikationsselskab  

 skibet er klasset og resultaterne af tidligere havnestatskontroller af  

 skibet.
Ændringsdirektivet vil endvidere indebære en  

 skærpet kurs overfor skibe fra de flagstater, der ikke selv  

 fører tilstrækkelig kontrol med deres skibe.
Den internationale  

 samarbejdsorganisation om havnestatskontrol (Paris MOU), som består af  

 19 lande, der anvender et harmoniseret system for havnestatskontrol,  

 fører en såkaldt sortliste over de lande, hvis skibe oftest  

 tilbageholdes, fordi de udgør en åbenbar fare for de  

 ombordværendes sikkerhed eller sundhed eller for forurening af havet.  

 Ændringsdirektivet vil medføre, at der skal meddeles  

 anløbsforbud til de skibe fra stater på sortlisten, der gentagne  

 gange tilbageholdes.
For at sikre en effektiv overvågning af direktivets  

 gennemførelse vil medlemsstaterne endvidere blive pålagt at  

 indberette oplysninger om alle udenlandske skibes havneanløb bortset  

 fra færger i rutefart.
Disse skal enten indberettes løbende til  

 den database, som samarbejdsorganisationen for havnestatskontrol driver  

 (SIRENAC), eller indberettes hver sjette måned til Kommissionen med en  

 fuldstændig fortegnelse over alle individuelle skibsanløb.  

 Hovedparten af de danske havne indberetter allerede i dag på uformel  

 basis skibsanløb til Søfartsstyrelsen.
Direktivet vil  

 indebære, at disse indberetninger skal udvides og lægges i faste  

 rammer, hvorefter skibene vil skulle anmelde deres anløb til havnene,  

 der indberetter disse til Søfartsstyrelsen.
Den nærmere  

 tilrettelæggelse af den kommende indberetningsordning vil blive  

 fastlagt efter forhandling med de berørte parter.
Lovforslaget skaber hjemmel til, at  

 ændringsdirektivet administrativt kan gennemføres.
Forslaget  

 indeholder endvidere en række mindre konsekvensrettelser, der er  

 nødvendige som følge af ændringsdirektivet.
 Bestemmelserne, som vedrører gennemførelsen  

 af ændringsdirektivet findes i forslagets § 1, nr. 4-7 og 9.
1.4. Direktivet om lastning og losning af bulkskibe Der er i de seneste årtier sket en række  

 forlis med skibe, der transporterer faste produkter i løs form  

 (bulkskibe), hvorved et betydeligt antal søfarende har mistet livet.  

 På baggrund heraf har Kommissionen fremsat et direktivforslag, der skal  

 forbedre sikkerheden for bulkskibe ved at forebygge strukturelle skader  

 på skibene i forbindelse med selve laste- og losseoperationen.
I direktivforslaget, der forventes vedtaget i begyndelsen  

 af 2002, fastsættes det, at både bulkskibene og de  

 landterminaler, som skibene anløber, skal anvende internationalt  

 anerkendte procedurer for laste- og losseoperationer, samarbejde og  

 kommunikation.
Endvidere fastsættes det, at operatørerne af  

 landterminalerne skal etablere kvalitetsstyringssystemer, som skal sikre, at  

 terminalernes ledelse og drift planlægges og udføres på et  

 tilfredsstillende sikkerhedsniveau.
Systemerne skal certificeres, ligesom  

 myndighederne løbende skal kontrollere dem.
Direktivforslagets bestemmelser for skibene kan allerede i  

 dag gennemføres med hjemmel i den gældende lov om sikkerhed til  

 søs.
Landterminalerne henhører under Trafikministeriet, der med  

 hjemmel i lov om havne har udstedt et standardreglement for de danske havne,  

 som indeholder enkelte bestemmelser om lastning og losning.
Disse  

 bestemmelser er imidlertid ikke dækkende for direktivets krav til  

 landterminalerne.
De kvalitetsstyringssystemer, som direktivet foreskriver  

 for terminaloperatørerne, skal opbygges i forhold til de  

 internationale ISO standarder, og skal ses som modstykke til de  

 kvalitetetsstyringssystemer, som i forvejen er foreskrevet for bulkskibe i  

 henhold til den internationale kode for sikker skibsdrift (ISM-koden).
Trafikministeriet har ikke tradition for en mere  

 detaljeret regulering af arbejdsgangene i havnene, ligesom man ikke har  

 erfaring med certificering og kontrol af sådanne systemer.
Hertil  

 kommer, at kvalitetsstyringssystemer retter sig imod skibenes sikkerhed.
Det  

 foreslås derfor, at gennemførelse af bestemmelserne om  

 terminaloperatørernes kvalitetsstyringssystemer for lastning og  

 losning af bulkskibe sker inden for rammerne af lov om sikkerhed til  

 søs, selvom regulering af havnenes forhold i øvrigt  

 henhører under Trafikministeriet.
Det er derfor fundet  

 hensigtsmæssigt i lovteksten udtrykkeligt at præcisere  

 hjemmelsgrundlaget herfor.
 Bestemmelsen, som åbner mulighed for at  

 gennemføre ændringsdirektivet findes i lovforslagets § 1, nr.  

 2.
1.5. Lovtekniske ændringer Lovforslaget indeholder udover ovennævnte  

 bestemmelser tillige en række lovtekniske ændringer.
For det  

 første foreslås i § 1, nr. 1, en bestemmelse, som gør det  

 muligt at fastsætte regler om, hvilke genstande der skal anses som  

 skibe.
Baggrunden for bestemmelsen er, at Vestre Landsret i  

 september 1999, jf.
U.1999.2074V, frifandt en række aktivister, som var  

 tiltalt for overtrædelse af henholdsvis søloven og de  

 internationale søvejsregler for i små gummibåde at sejle  

 ud for at forhindre et amerikansk flådefartøj i at lægge  

 til kaj.
Landsretten udtalte i sine bemærkninger til dommen, at der  

 hverken i den daværende lov om skibsfartens betryggelse [nu lov om  

 sikkerhed til søs] eller i søloven eller i bemærkningerne  

 hertil var indeholdt en definition af begrebet skib, hvorfor retten fandt, at  

 det   under hensyn til størrelsen og karakteren af de anvendte  

 gummibåde   ikke var bevist med fornøden sikkerhed, at der var  

 tale om skibe, således som dette begreb skulle forstås i de love,  

 der var rejst tiltale efter.
Søfartsstyrelsen tillader ofte, at der i stedet for  

 forskriftsmæssigt tilbehør, anordninger og apparater mv.  

 på skibene anvendes andet udstyr, der indebærer samme  

 sikkerhedsniveau.
Mens loven i dag åbner mulighed for at  

 strafsanktionere overtrædelser af påbud og forbud, er der ikke en  

 tilsvarende sanktionsmulighed, når vilkårene for en sådan  

 fravigelse af de forskriftsmæssige krav tilsidesættes.
Der  

 foreslås i § 1, nr. 15, indført en sådan  

 sanktionsmulighed.
Den gældende lov om sikkerhed til søs  

 indeholder i § 5 en bestemmelse om, at der for skibe under 20  

 bruttoregisterton eller med en bruttotonnage på under 20 kan  

 fastsættes bestemmelser, som fraviger lovens generelle bestemmelser.
I  

 de internationale regler på fiskeskibsområdet anvendes som  

 måleenhed "meter" fremfor "brutteregisterton" og  

 "bruttotonnage". Disse regler er i dansk ret gennemført  

 således, at de finder anvendelse på fiskeskibe, som er på  

 15 meter eller derover.
Det foreslås derfor i § 1, nr. 3, at udvide  

 fravigelsesadgangen til også at omfatte skibe, der er under 15 meter.
 Endelig indeholder lovforslaget i § 1, nr. 11, og nr.  

 16-18 en række mindre ændringer, der bl.a. er konsekvenser af  

 ændringer i anden lovgivning.
2. Økonomiske og administrative konsekvenser for  

 det offentlige Det intensiverede, gebyrbelagte tilsyn, som er et led i  

 den samlede incitamentspakke på arbejdsmiljøområdet,  

 skønnes at medføre et øget ressourceforbrug i  

 Søfartsstyrelsen på 2 årsværk, hvortil kommer  

 rejseudgifter mv. svarende til udgifter på i alt ca. 1,2 mio. kr.  

 Gebyrerne fra søfartserhvervene skal som udgangspunkt dække alle  

 de udgifter, som det intensiverede tilsyn medfører for  

 Søfartsstyrelsen.
Tilskuddet til søfartserhvervene, der er det  

 tredje led i incitamentspakken, skønnes at være i  

 størrelsesordenen ca. 0,8 mio. kr.
Midlerne finansieres fra en af  

 Arbejdsministeriet administreret pulje, hvorfra der afsættes en mindre  

 del, der fastsættes på baggrund af søfartserhvervenes  

 andel af det samlede antal fuldtidsbeskræftigede.
Disse ordningers  

 omfang vil i de efterfølgende år blive fastlagt på de  

 årlige finanslove.
Gennemførelsen af bulkskibs-direktivet og  

 ændringen til havnestatskontroldirektivet vil  

 nødvendiggøre et øget ressourceforbrug i  

 Søfartsstyrelsen på 3 årsværk.
Hertil kommer en  

 mindre engangsudgift til EDB i forbindelse med indberetningsordningen.
Disse  

 udgifter vil blive afholdt inden for Erhvervsministeriets rammer.  

 Indrapporteringspligten forventes at medføre mindre merudgifter for de  

 stats- eller kommuneejede havne.
3. Erhvervsøkonomiske konsekvenser Udgifterne for søfartserhvervene i forbindelse med  

 det intensiverede, gebyrbelagte tilsyn skønnes at blive i  

 størrelsesordenen ca. 1,2 mio. kr. årligt.
Tilskuddet til  

 søfartserhvervene skønnes at ville være i  

 størrelsesordenen ca. 0,8 mio. kr.
På længere sigt  

 forventes incitamenterne at medføre bedre sikkerhed og sundhed om bord  

 på danske skibe og som følge heraf en nedgang i antallet ulykker  

 og arbejdsbetingede lidelser.
Antallet af rederier, som vil blive berørt af det  

 intensiverede tilsyn, kan først opgøres, når kriterierne  

 for, hvilke skibe der omfattes af ordningen, er blevet fastlagt.  

 Tidsforbruget til selve synet om bord på et skib, der omfattes af det  

 intensiverede tilsyn, skønnes at ville komme til at ligge mellem nogle  

 få timer og op til godt en uge, afhængig af skibets  

 størrelse og stand.
Hertil kommer transporttid og rejseudgifter samt  

 den administrative opfølgning.
Lovændringerne vedrørende  

 havnestatskontroldirektivet forventes ikke at have økonomiske  

 konsekvenser for de danske søfartserhverv.
Indberetningsordningen vil  

 i begrænset omfang medføre mindre udgifter for havnene.  

 Bulkskibs-direktivet vil medføre merudgifter for  

 terminaloperatørerne, hvor sådanne systemer ikke allerede er  

 indført.
Sammenslutningen af danske havne har skønnet, at op  

 til 30 danske terminaloperatører vil blive berørt af  

 forslaget.
4. Administrative konsekvenser for  

 erhvervslivet De nye incitamenter på  

 arbejdsmiljøområdet og lovændringen vedrørende  

 havnestatskontroldirektivet vil ikke have administrative konsekvenser for de  

 danske søfartserhverv.
Indberetningsordningen vil medføre en  

 beskeden øget administrativ belastning af havnene.
Bulkskibs-direktivets krav om, at landterminalerne skal  

 underkastes kvalitetsstyringssystemer, vil medføre en mindre  

 øget administrativ belastning af de terminaloperatørerne, der  

 ikke allerede har indført sådanne systemer.
Et af de  

 større klassifikationsselskaber har skønnet, at  

 terminaloperatører, der indfører kvalitetssikringssystemer,  

 hver skal bruge op til ½ årsværk herpå, og det  

 certificerende organ skal anvende ca. 2 fuldtidsbeskæftigede i en uge.  

 Lovændringen indebærer dog alene krav om, at der skal  

 indføres kvalitetssikringssystemer for de aktiviteter ved  

 landterminalerne, der er direkte involveret i håndteringen af  

 bulkskibe.
De berørte landterminaloperatører vil endvidere  

 kunne reducere udgifterne til indførelsen af  

 kvalitetssikringssystemerne ved at gå sammen om indførelsen  

 heraf.
De administrative konsekvenser afledt af direktivets  

 gennemførelse vil derfor være mindre end ½ årsværk  

 for hver af de berørte terminaloperatører.
Da det kun er et  

 mindre antal virksomheder, der berøres af lovforslaget, er  

 skønnet baseret på en ekspertvurdering.
5. Miljømæssige konsekvenser Gennemførelsen af  

 arbejdsmiljø-incitamenterne har ingen miljømæssige  

 konsekvenser.
 Gennemførelsen af havnestatskontroldirektivet vil  

 på længere sigt reducere antallet af substandard skibe, der  

 sejler i europæiske farvande, hvorved risikoen for forurening af  

 havmiljøet og kysterne med olie og andre skadelige stoffer  

 reduceres.
 Gennemførelsen af bulkskibs-direktivet forventes ligeledes at  

 mindske risikoen for, at bulkskibe forulykker med miljøforurening til  

 følge.
6. Forholdet til EU-retten Lovforslaget danner hjemmelsgrundlag for en  

 gennemførelse af to direktiver, der endnu ikke er endeligt vedtaget.  

 Det drejer sig dels om et direktiv om ændring af direktiv 95/21/EF om  

 håndhævelse over for skibe, der anløber  

 Fællesskabets havne og sejler i farvande under medlemsstaternes  

 jurisdiktion, af internationale standarder for skibes sikkerhed, for  

 forureningsforebyggelse samt for leve- og arbejdsvilkår om bord  

 (havnestatskontrol) . Rådet vedtog den 26. februar 2001 fælles  

 holdning til dette direktivforslag og Parlamentet har den 16. maj 2001  

 afgivet 2. udtalelse.
Det andet direktiv omhandler krav til og harmoniserede  

 procedurer for sikker lastning og losning af bulkskibe.
Fælles holdning  

 til dette direktivforslag blev vedtaget af Rådet den 28. juni 2001.
 Tilskudsordningen, som følger af incitamentspakken  

 på arbejdsmiljøområdet, vil blive forelagt  

 Europa-Kommissionen.
7. Høring Et udkast til forslaget har været sendt i  

 høring hos Danmarks Rederiforening, Rederiforeningen for mindre skibe,  

 Rederiforeningen af 1895, Bilfærgernes Rederiforening, Danmarks  

 Fiskeriforening, Dansk Arbejdsgiverforening, Specialarbejderforbundet i  

 Danmark, Sømændenes Forbund, Restaurations- og  

 Bryggeriarbejderforbundet, Dansk Sø-Restaurationsforening, Dansk  

 Navigatørforening, Radiotelegrafistforeningen af 1917,  

 Metal-Søfart, Foreningen af Jernskibs- og Maskinbyggerier i Danmark  

 (Skibsværftsforeningen), Hotel-, Restaurant- & Turisterhvervets  

 Arbejdsgiverforening, Maskinmestrenes Forening, Fiskernes Forbund, Danske  

 Havnevirksomheder, Foreningen af Danske Ral- og Sandsugere, Scandlines A/S,  

 Dansk Industri, Skibs- og Bådebyggeriernes Arbejdsgiverforening,  

 Justitsministeriet, Trafikministeriet, Forsvarsministeriet,  

 Indenrigsministeriet, Statsministeriet, Miljø- og Energiministeriet,  

 Finansministeriet, Arbejdsministeriet, Ministeriet for Fødevarer,  

 Landbrug og Fiskeri, Skatteministeriet, Socialministeriet,  

 Udenrigsministeriet, Søsportens Brancheforening, Dansk Sejlunion,  

 Funktionærernes og Tjenestemændenes Fællesråd,  

 Forbundet af Offentlige Ansatte, Statsansattes Kartel, Landsorganisationen i  

 Danmark, Amtsrådsforeningen i Danmark, Kommunernes Landsforening,  

 Arbejderbevægelsens Erhvervsråd, Foreningen af Danske  

 Privathavne, Sammenslutningen af Danske Havne, Københavns Kommune,  

 Statshavneadministrationen i Frederikshavn, Søfartens  

 Arbejdsmiljøråd, Fiskerets Arbejdsmiljøråd,  

 Rigsombudsmanden i Grønland og Rigsombudsmanden på  

 Færøerne.
8. Vurdering af konsekvenser af  

 lovforslaget Positive konsekvenser/ Mindreudgifter Negative konsekvenser/ Merudgifter Økonomiske konsekvenser for stat, kommuner og  

 amtskommuner Ingen Det gebyrbelagte tilsyn vil medføre en merudgift ca.  

 1,2 mio. kr. til kontrol og tilskudsordningen på  

 arbejdsmiljøområdet vil medføre udgifter på 0,8  

 mio. kr.
 Bulkskibs-direktivet og ændringen til havnestatskontroldirektivet  

 for-ventes at medføre et øget ressourceforbrug svarende til ca.  

 3 årsværk.
 Indrapporteringspligten forventes at medføre mindre merudgifter for  

 de stats- eller kommuneejede havne.
Administrative konsekvenser for stat, kommuner og  

 amtskommuner Ingen Incitamentsordningen på  

 arbejdsmiljøområdet vil medføre et merforbrug på 2  

 årsværk.
 De to EU-direktiver vil medføre et merforbrug på ca. 3  

 årsværk.
 Indberetningsordningen, der følger af havnestatskontroldirektivet,  

 vil medføre en mindre øget administrativ belastning af de  

 stats- eller kommuneejede havne.
Økonomiske konsekvenser for erhvervslivet Tilskudsordningen på arbejdsmiljøområdet  

 vil være i størrelsesordenen ca. 0,8  mio. kr.
 Gennemførelsen af gebyrbelagt tilsyn på  

 arbejdsmiljøområdet skønnes at medføre en  

 merudgift på ca. 1,2 mio. kr. årligt for  

 søfartserhvervene.
Administrative konsekvenser for erhvervslivet Ingen Indberetningsordningen, som følger af  

 havnestatskontroldirektivet, vil medføre en mindre øget  

 administrativ belastning for havnene.
Gennemførelsen af bulkskibs-direktivet forventes at medføre  

 en øget administrativ belastning for de terminaloperatører, som  

 endnu ikke har indført kvalitetsstyringssystemer.
Omfanget heraf  

 skønnes at være mindre end ½ årsværk for hver af de  

 berørte operatører.
Miljømæssige konsekvenser Havnestatskontroldirektivets krav forventes på  

 længere sigt at reducere antallet af subsstandard skibe, og derved  

 faren for forurening af havmiljøet og kysterne med olie og andre  

 skadelige stoffer.
 Bulkskibs-direktivets gennemførelse forventes at mindske risikoen  

 for at bulkskibe forulykker, hvorved risikoen for forurening  

 reduceres.
Ingen Administrative konsekvenser for borgerne Ingen Ingen Forholdet til EU-retten Lovforslaget skaber hjemmelsgrundlag for at der kan ske  

 gennemførelse af to direktiver, der forventes endelig vedtaget om kort  

 tid.
 Tilskudsordningen, som følger af incitamentspakken på  

 arbejdsmiljøområdet, vil skulle forelægges  

 Europa-Kommissionen, før den kan træde i kraft.
Bemærkninger til lovforslagets enkelte  

 bestemmelser Til § 1 Til nr. 1 Lovgivningen om sikkerhed til søs indeholder ingen  

 definition af begrebet skib.
I almindelighed volder det ikke tvivl hvilke  

 flydende genstande, der er skibe.
Som nævnt i de almindelige  

 bemærkninger har afgrænsningen af begrebet skib dog i enkelte  

 tilfælde givet anledning til usikkerhed.
Bestemmelsen tilsigter ikke at  

 undtage traditionelle skibe fra lovens anvendelsesområde, men alene at  

 give en adgang for ministeren til at præcisere afgrænsningen,  

 hvor denne kan give anledning til tvivl.
Den nærmere regulering af  

 kravene til skibe og driften af disse finder sted i administrativt fastsatte  

 forskrifter.
Mens f.eks. tilsynsregler typisk retter sig mod bestemte  

 kategorier af skibe, retter sejladsforskrifter sig mere generelt mod ethvert  

 stort eller lille fartøj, som befinder sig på vandet.
Hvor der  

 er behov herfor, vil det i de enkelte administrative forskrifter blive  

 præciseret, hvilke flydende genstande, den administrative forskrift  

 omfatter.
Sigtet med bestemmelsen er at forbedre de retlige muligheder for at  

 håndhæve loven.
Til nr. 2 Bestemmelsen er indsat med henblik på implementering  

 af det kommende direktiv om lastning og losning af bulkskibe  

 (bulkskibsdirektivet). Direktivet indebærer, at operatører af  

 landterminaler skal etablere kvalitetsstyringssystemer, som sikrer et  

 tilfredsstillende sikkerhedsniveau i forbindelse med terminalernes ledelse og  

 drift ved lastning og losning af bulkskibe, og at disse systemer skal  

 certificeres samt kontrolleres løbende.
Certificeringen af  

 landterminalerne vil blive uddelegeret til klassifikationsselskaberne, og den  

 løbende kontrol vil blive foretaget i tilknytningen til  

 havnestatskontrollen af udenlandske skibe.
De kvalitetssikringssystemer, som er omhandlet i  

 bestemmelsen, skal eliminere risikoen for overlastning og fysisk beskadigelse  

 af skibenes konstruktion i forbindelse med lastning og losning.
Reguleringen  

 retter sig således imod skibenes sikkerhed.
Beskyttelsen af de  

 personer, som forestår arbejdet med at laste og losse skibene,  

 reguleres derimod af arbejdsmiljøloven.
Til nr. 3 Det foreslås, at adgangen til at fravige  

 bestemmelsen i lovens § 2 udvides til også at omfatte skibe, der er  

 mindre end 15 m.
Dette sker som følge af, at man i de internationale  

 regler på fiskeskibsområdet anvender måleenheden  

 "meter", og at disse bestemmelser i dansk lovgivning er  

 gennemført for fiskeskibe, som er på 15 meter eller derover.
Til nr. 4 Direktivet om ændring af havnestatskontroldirektivet  

 indebærer, at et skib skal kunne tilbageholdes ved manglende eller  

 fejlbehæftet sort boks (Voyage Data Recorder), såfremt en  

 sådan er obligatorisk på det pågældende skib.  

 Samtidig præciserer direktivet, at tilbageholdelse vil kunne ske, ikke  

 kun når skibet mangler "certifikater", men også  

 når det mangler andre "dokumenter", der er foreskrevet i de  

 internationale konventioner.
Bestemmelsen i nr. 4 sikrer, at disse  

 bestemmelser kan gennemføres.
Til nr. 5 Bestemmelserne om udstedelse af anløbsforbud i § 15  

 foreslås erstattet af en generel bestemmelse, som gør det muligt  

 at udstede anløbsforbud, hvor dette er hjemlet i EU-regler eller  

 internationale bestemmelser.
Efter de nugældende regler kan anløbsforbud  

 udstedes, når et skib sejler på trods af en tilbageholdelse eller  

 undlader at anløbe et udpeget reparationsværft.  

 Anløbsforbud kan også meddeles, når et skib, der er  

 tilbageholdt alene som følge af manglende ISM-certificering, får  

 ophævet tilbageholdelsen uden at være certificeret.
Disse  

 bestemmelser er en gennemførelse af de regler, som findes i det  

 gældende havnestatskontroldirektiv og samarbejdsaftalen om  

 havnestatskontrol (Paris MOU).
 Med den kommende ændring af  

 havnestatskontroldirektivet udvides området for anløbsforbud,  

 idet direktivet foreskriver, at gas- og kemikalietankskibe, bulkskibe,  

 olietankskibe samt passagerskibe fra de lande, som er optaget på  

 samarbejdsorganisationens sortliste, i tilknytning til en tilbageholdelse  

 skal meddeles forbud imod at anløbe europæiske havne,  

 såfremt de gentagne gange tilbageholdes ved havnestatskontrol.
Anløbsforbud meddeles, når et skib fra et af  

 landene på sortlisten tilbageholdes tredje gang inden for 24  

 måneder.
Sortlisten indeholder et afsnit med flagstater, hvis skibe  

 betegnes som "yderst risikable". Skibe fra disse lande meddeles  

 anløbsforbud, når de tilbageholdes anden gang inden for 36  

 måneder.
Bestemmelsen i nr. 5 skaber hjemmelsgrundlaget for, at  

 Søfartsstyrelsen kan meddele anløbsforbud, hvor dette  

 følger af disse regler.
Bestemmelsen i § 15, stk. 4, ophæves som  

 konsekvens af ændringen af § 16, stk. 3, jf. bemærkningerne til  

 nr. 7.
Til nr. 6 Den kommende ændring af havnestatskontroldirektivet  

 vil indebære, at befragterens navn og adresse skal oplyses, når  

 skibe, der transporterer flydende eller fast last i bulk, tilbageholdes.  

 Sigtet med bestemmelsen er at motivere befragterne til at undlade at anvende  

 skibe, der ikke lever op til de internationale konventioner.
 Bestemmelsen i nr. 6 sikrer, at der kan ske en sådan  

 offentliggørelse.
Til nr. 7 Forslaget til ændring af havnestatskontroldirektivet  

 indeholder detaljerede procedurer for, hvordan adgangsforbud ophæves.  

 Bestemmelserne i den gældende § 15, stk. 4, lever ikke op hertil,  

 hvorfor det foreslås, at denne bestemmelse erstattes af en adgang for  

 erhvervsministeren til at fastsætte regler om fremgangsmåden ved  

 og betingelserne for ophævelse af tilbageholdelser og  

 anløbsforbud.
Til nr. 8 Tilbageholdelsesnævnet, der er nedsat i henhold til  

 lovens § 21, behandler klager vedrørende tilbageholdelser og  

 anløbsforbud, herunder bl.a. de tekniske, konstruktions- og  

 udstyrsmæssige årsager, som ligger til grund for, at disse er  

 udstedt.
Med forslaget i nr. 8 åbnes mulighed for, at også  

 beslutninger om, at driften af et skib skal underkastes intensiveret  

 gebyrbelagt tilsyn i henhold til § 20, stk. 5, kan indbringes for  

 Tilbageholdelsesnævnet.
Det er fundet hensigtsmæssigt, at også  

 beslutninger om intensiverede tilsyn kan indbringes for  

 Tilbageholdelsesnævnet, da dettes medlemmer besidder den  

 fornødne tekniske og nautiske sagkundskab til at kunne vurdere  

 sådanne sager.
Tilbageholdelsesnævnets afgørelser kan ikke  

 indbringes for anden administrativ myndighed.
Til nr. 9 Ændringen af havnestatskontroldirektivet vil  

 medføre, at der skal ske indberetning af alle anløb af  

 udenlandske skibe bortset fra færger i rutefart.
Bestemmelsen i nr. 9  

 skaber hjemmelsgrundlaget for en sådan indberetningsordning.
Til nr. 10 Som nævnt i de generelle bemærkninger  

 indføres der med lovforslaget en incitamentsordning på  

 arbejdsmiljøområdet bestående dels af gebyrbelagt tilsyn  

 på særligt belastede skibe, dels af en tilskudsordning, hvorefter  

 der kan ydes tilskud til de virksomheder, der har gjort en særlig  

 indsats for at fremme de ombordværendes sikkerhed og sundhed.  

 Bestemmelsen åbner mulighed for at fastsætte nærmere regler  

 om gennemførelsen af tilsynene og tilskudsordningen.
 Disse regler vil blive fastlagt efter forhandling med  

 erhvervenes parter.
Til nr. 11 Bestemmelsen præciserer, at formanden for  

 tilbageholdelsesnævnet ikke blot skal opfylde betingelserne for at  

 kunne blive dommer, men at den pågældende skal være dommer.  

 Den ændrede formulering af bestemmelsen er i overensstemmelse med en  

 generel anbefaling fra Justitsministeriet om udformningen af sådanne  

 bestemmelser.
Til nr. 12 Bestemmelsen indebærer, at det intensiverede tilsyn  

 ikke omfattes af det gratis princip, som er lovens hovedregel for de syn mv.,  

 som foretages af Søfartsstyrelsen.
De nærmere regler for, hvad  

 der skal betales, bliver fastsat i medfør af bestemmelsen i lovens §  

 25. Betalingen skal som udgangspunkt dække samtlige udgifter, der  

 direkte er forbundet med det enkelte syn, herunder rejseomkostninger mv.  

 Når udgangspunktet fraviges, vil den del af omkostningerne, som der  

 ikke opnås dækning for, blive afholdt inden for  

 Søfartsstyrelsens bevilling.
Til nr. 13 Bestemmelsen giver hjemmel for, at der kan opkræves  

 renter ved forsinket betaling, samt at skyldige gebyrer mv. kan inddrives ved  

 udpantning.
Bestemmelsen i nr. 13 er ikke begrænset til  

 gebyrerne for intensiveret tilsyn med særligt belastede skibe, men  

 omfatter tillige andre tilfælde, hvor der ikke sker rettidig betaling  

 af beløb, som skyldes i forbindelse med Søfartsstyrelsens syn  

 af skibe.
Såfremt der måtte vise sig behov for at fastsætte  

 regler om forrentning af forfaldne skyldige beløb, vil disse blive  

 fastsat således, at de svarer til hvad der i øvrigt anvendes,  

 når rettidig indbetaling til det offentlige ikke finder sted.
Til nr. 14 Indtil 1998 ydedes alene statstilskud til  

 konsulenttjeneste for arbejdsmiljørådene, samt til  

 arbejdsmiljøtjenestens rejser til skibe, som befinder sig udenfor  

 Danmark.
Med virkning fra 1999 ydes med hjemmel i finansloven tillige tilskud  

 til informationsaktiviteter på arbejdsmiljøområdet.
Af ordensmæssige grunde foreslås, at adgangen  

 til at yde tilskud til informationsaktiviteter tillige fremgår af lov  

 om sikkerhed til søs.
Forslaget vil ikke medføre  

 ændringer i de aktiviteter, der ydes tilskud til eller i omfanget af  

 tilskuddet.
Til nr. 15 Bestemmelsen er blevet udvidet i forhold til den hidtidige  

 bestemmelse, hvilket indebærer, at tilsidesættelse af  

 vilkår knyttet til en tilladelse, dispensation eller godkendelse, som  

 er meddelt i henhold til loven, nu også vil kunne straffes.  

 Tilføjelsen vil, som de øvrige bestemmelser i § 28, være  

 omfattet af § 31 om forhøjet straf ved skærpende  

 omstændigheder.
Til nr. 16 - 18 Ændringerne er en følge af, at  

 hæftestraffen ved lov nr. 433 af 31. maj 2000 om ændring af  

 straffeloven blev afskaffet.
Afskaffelsen af hæftestraffen trådte  

 i kraft den 1. juli 2001.
Til § 2 Bestemmelsen medfører, at ændringerne i lov  

 om sikkerhed til søs træder i kraft den 1. februar 2002.
Til § 3 Det følger af bestemmelsen, at ændringerne  

 til lov om sikkerhed til søs kan sættes i kraft for  

 Færøerne og Grønland med de afvigelser, som disse  

 landsdeles forhold tilsiger.
Bilag 1 Lovforslaget sammenholdt med gældende lov Gældende formulering Lovforslaget § 1. Loven finder anvendelse på danske skibe.
For krigsskibe og  

 troppetransportskibe finder dog alene kapitel 3 og § 17, stk. 3,  

 anvendelse.
 Stk. 2. Erhvervsministeren kan fastsætte regler om,  

 at loven og de i medfør af denne udstedte forskrifter helt eller  

 delvist skal finde anvendelse på udenlandske skibe i dansk havn,  

 på dans søterritorium, i de eksklusive økonomiske zoner  

 samt på dansk kontinentalsokkelområde og fiskeriterritorium.
§ 1 I lov om sikkerhed til søs, jf.  

 lovbekendtgørelse nr. 554 af 21. juni 2000, foretages følgende  

 ændringer:
 1. I § 1 indsættes efter stk. 1 som nyt stykke:
» Stk. 2 bliver herefter stk. 3.
§ 3. Erhvervsministeren kan fastsætte regler om skibes  

 bygning, udstyr og drift, herunder om, 8)	mærkning, lastning, transport og losning af farligt gods og  

 anden ladning, der kræver særlige foranstaltninger af hensyn til  

 skibets og menneskelivs sikkerhed og beskyttelse af havet mod forurening,  

 og 9) transport .
 2. I § 3, nr. 8 indsættes efter »forurening«:  », herunder om  

 terminaloperatørers kvalitetsstyringssystemer for lastning og losning  

 af bulkskibe«.
§ 5. For skibe, hvis køl er lagt Stk. 2. For skibe under 20 BRT eller med en bruttotonnage  

 på under 20 og for bevaringsværdige skibe kan der  

 fastsættes lempeligere regler, der fraviger bestemmelserne i § 2.
 3. § 5, stk. 2 affattes således:
» § 14. Er det som følge af fejl Stk. 2. Søfartsstyrelsen kan endvidere  

 tilbageholde et skib, hvis skibet mangler foreskrevne certifikater, eller  

 såfremt rederen, føreren eller den, der handler på disses  

 vegne, lægger Søfartsstyrelsen hindringer i vejen for en  

 forsvarlig udøvelse af dens pligter.
Stk. 3. --- Stk. 4. --- 4. § 14, stk. 2, affattes således:
» § 15. I tilslutning til en tilbageholdelse efter § 14 kan  

 Søfartsstyrelsen udstede forbud mod, at et skib anløber danske  

 havne, såfremt 1)	skibet afsejler eller fortsætter sin sejlads på trods af  

 tilbageholdelsen, 2)	skibet undlader at anløbe et reparationsværft, som  

 udpeges efter aftale med Søfartsstyrelsen, med henblik på at  

 udbedre de forhold, som førte til tilbageholdelsen, eller 3)	et skib, der er tilbageholdt alene som følge af manglende  

 ISM-certificering, får ophævet tilbageholdelsen uden at  

 være certificeret.
 Stk. 2. Søfartsstyrelsen kan efter anmodning fra  

 et andet land udstede forbud mod anløb af danske havne, når et  

 skib mangler foreskrevet ISM-certifikat eller har overtrådt  

 bestemmelser for en tilbageholdelse, som er meddelt af det  

 pågældende land.
 Stk. 3. Når der er udstedt et anløbsforbud  

 over for et skib, kan Søfartsstyrelsen give tilladelse til  

 anløb af en bestemt dansk havn, hvis skibets fortsatte sejlads  

 indebærer risiko for tab af menneskeliv, skade på  

 havmiljøet, eller hvis bydende nødvendige sikkerhedshensyn  

 gør det påkræet, eller med henblik på at  

 afhjælpe fejl og mangler.
 Stk. 4. Søfartsstyrelsen ophæver et  

 anløbsforbud, når de forhold, som førte til  

 anløbsforbudet, er bragt i orden, jf. dog § 24, stk. 4.
5. I § 15 ophæves stk. 1, 2 og 4,  

 og i stk. 3, der bliver stk. 1, indsættes før  

»Når der er udstedt et  

 anløbsforbud «: »Søfartsstyrelsen kan udstede  

 anløbsforbud, hvor dette er hjemlet i EU-regler eller internationale  

 bestemmelser. « § 16. Kun de medarbejdere Stk. 2. Søfartsstyrelsen kan informere andre lande  

 og offentliggøre oplysninger om skibe, der er blevet tilbageholdt  

 eller er meddelt anløbsforbud, herunder om navnet på skibets  

 klassifikationsselskab og årsagen til tilbageholdelsen eller  

 anløbsforbudet.
 Stk. 3. Erhvervsministeren kan fastsætte  

 nærmere regler om Søfartsstyrelsens tilbageholdelse af skibe og  

 meddelelse af anløbsforbud, herunder om underretning af politi og  

 havnemyndigheder m.v.
 Stk. 4. Søfartsstyrelsens afgørelse om  

 tilbageholdelse af et skib og anløbsforbud kan af vedkommende rederi  

 indbringes for Tilbageholdelsesnævnet.
 6. I § 16, stk. 2, indsættes efter »lande«: »,  

 klassifikationsselskaber eller personer, « og efter »skibets  

 klassifikationsselskab«  

 indsættes:  », befragter  

 m.v.«.
7. I § 16, stk. 3, indsættes som 2. pkt.: »Erhvervsministeren kan endvidere  

 fastsætte regler om fremgangsmåden ved og betingelserne for  

 ophævelse af tilbageholdelser eller anløbsforbud.« 8. I § 16, stk. 4, ændres »tilbageholdelse af et skib og anløbsforbud« til: » tilbageholdelse af et skib, anløbsforbud samt  

 beslutning om, at driften af et skib skal underkastes intensiveret tilsyn  

 efter regler fastsat i medfør af § 20, stk. 5,«.
§ 20. Politi, toldmyndigheder, arbejdstilsyn og havnemyndigheder,  

 som får kendskab til forhold, der strider mod denne lov eller regler  

 fastsat i medfør af loven, skal underrette Søfartsstyrelsen  

 herom.
Vedkommende myndighed kan fastsætte nærmere regler  

 herom.
Stk. 2. En læge, der konstaterer eller får  

 mistanke om, at en person har været udsat for skadelige  

 påvirkninger i forbindelse med sit arbejde om bord i et skib, skal  

 underrette arbejdstilsynet herom.
Erhvervsministeren kan fastsætte  

 nærmere regler herom.
 Stk. 3. Erhvervsministeren kan fastsætte regler om  

 pligt til anmeldelse af arbejdsulykker, forgiftningstilfælde,  

 erhvervssygdomme og andre forhold af sikkerheds- og sundhedsmæssig  

 betydning.
9. I § 20 indsættes som nyt stk. 1:  

 »Erhvervsministeren kan fastsætte regler om indberetningspligt i  

 forbindelse med skibes anløb af danske eller udenlandske havne.« Stk. 1-3 bliver herefter stk. 2-4.
 10. I § 20 indsættes som stk. 5 og 6:
» Stk. 6. Erhvervsministeren kan fastsætte regler om  

 ydelse af tilskud til virksomheder, der har gjort en særlig indsats for  

 at fremme de ombordværendes sikkerhed og sundhed.« § 21. Erhvervsministeren nedsætter  

 Tilbageholdelsesnævnet, der består af en formand, der skal  

 opfylde de almindelige betingelser for at kunne blive dommer, samt et antal  

 medlemmer med teknisk eller nautisk sagkundskab.
For hvert af medlemmerne kan  

 udpeges stedfortrædere.
Stk. 2. --- Stk. 3. --- 11. I § 21, stk. 1, ændres »opfylde de almindelige betingelser for at kunne blive  

 dommer« til: » være dommer«.
 § 24. Syn af skibe, der foretages af Søfartsstyrelsen er  

 gratis, jf. dog stk. 2 og 4 samt § 25, 2.pkt.
Stk. 2. Stk. 1 omfatter ikke 1)	syn og godkendelser m.v. som foretages af Søfartsstyrelsen,  

 selv om de er omfattet af en autorisation meddelt i henhold til § 22, 2)	syn, som foretages af Søfartsstyrelsen, fordi der er givet  

 fritagelse fra regler fastsat i medfør af § 23 om optagelse i  

 klassifikationsselskabers registre, 3)	syn, der efter anmodning udføres uden for sædvanlig  

 arbejdstid, 4)	første hovedsyn af skibe, som foretages i udlandet, samt  

 andre syn, der efter anmodning foretages i udlandet, eller 5)	aftalte syn, der ikke har kunnet påbegyndes, må afbrydes  

 eller ikke har kunnet afsluttes inden for en fastsat normtid på grund  

 af værftets, rederiets eller disses repræsentanters  

 forhold.
Stk. 3. --- Stk. 4. --- 12. I § 24, stk. 2, indsættes som nyt nr.  

 1:
» Nr. 1-5 bliver herefter nr. 2-6.
§ 25. Erhvervsministeren fastsætter regler om normtider for  

 lovpligtige syn af skibe og om betaling for de i § 24, stk. 2 og 4,  

 nævnte syn m.v.
Erhvervsministeren fastsætter endvidere regler om  

 betaling for ikke lovpligtige syn og syn, der foretages på udenlandske  

 skibe, herunder skibe under bygning, samt om betaling for godkendelse af  

 skibsudstyr eller af fartøjer.
 13. I § 25 indsættes som 3. og 4. pkt.:
» § 27. Erhvervsministeren Stk. 3. Erhvervsministeren yder tilskud til  

 konsulenttjeneste for arbejdsmiljørådene samt til  

 arbejdsmiljøtjenesternes rejser til skibe, som befinder sig uden for  

 Danmark.
 Stk. 4.
 14. I § 27, stk. 3, ændres »Erhvervsministeren yder tilskud til konsulenttjeneste« til: » Erhvervsministeren kan yde tilskud til  

 informationsaktiviteter og konsulenttjeneste«.
§ 28. Med bøde, hæfte eller fængsel i indtil 1  

 år straffes den, der 1)	overtræder §§ 9-13 eller 19, stk. 2, og 2)	den, der ikke efterkommer påbud eller forbud, der er meddelt i  

 henhold til loven eller i henhold til forskrifter udstedt i medfør af  

 loven.
 15. § 28 affattes således:
» 1)	overtræder §§ 9-13 eller 19, stk. 2, 2)	tilsidesætter vilkår knyttet til en tilladelse,  

 dispensation eller en godkendelse efter loven, eller 3)	ikke efterkommer påbud eller forbud, der er meddelt i henhold  

 til loven eller i henhold til forskrifter udstedt i medfør af  

 loven.« § 29. Den, der foranlediger grundstødning, forlis eller  

 anden søulykke ved grov fejl eller grov forsømmelse i  

 tjenesten, straffes med bøde eller hæfte, medmindre  

 højere straf er forskyldt efter anden lovgivning.
Det samme  

 gælder, hvis den pågældende gentagne gange ved fejl eller  

 forsømmelse foranlediger en sådan begivenhed.
Stk. 2. Den skibsfører, der på grov  

 måde eller gentagne gange navigerer eller behandler skibet i strid med  

 godt sømandskab, straffes med bøde eller hæfte.
Den  

 skibsfører, der undlader at gøre sig bekendt med de påbud  

 og forskrifter, der gælder for skibsfarten i de farvande, skibet  

 besejler, og på de steder, som skibet anløber, straffes med  

 bøde eller hæfte.
 Stk. 3. Har den, der fører et skib eller i  

 øvrigt udfører arbejde om bord i et skib i en stilling af  

 væsentlig betydning for sikkerheden, nydt spiritus eller andre  

 rusmidler i et sådant omfang, at vedkommende er ude af stand til at  

 udføre sin tjeneste på fuldt betryggende måde, straffes  

 den pågældende med bøde, hæfte eller fængsel i  

 indtil 2 år, medmindre højere straf er forskyldt efter anden  

 lovgivning.
Stk. 4. --- Stk. 5. --- Stk. 6. --- § 30. Forsømmer skibsføreren i tilfælde af  

 skibssammenstød, eller hvor skibet ved sin sejlads eller på  

 lignende måde forårsager skade på et andet skib eller  

 ombordværende personer eller gods, så vidt det kan ske uden  

 særlig fare for eget skib, dets besætning og passagerer, at yde  

 det andet skib og dettes besætning og passagerer al hjælp, som er  

 mulig og fornøden til frelse fra den opståede fare, samt til at  

 opgive sit eget skibs radiokaldesignal, navn og hjemsted såvel som sted  

 eller havn, hvorfra det kommer, og hvortil det er bestemt, straffes den  

 pågældende med bøde eller hæfte.
 Stk. 2. Den, der med forsæt til at unddrage sig  

 tjenesten, undlader at indfinde sig om bord i rette tid eller forlader  

 skibet, straffes med bøde eller hæfte, hvis vedkommende  

 indså eller burde indse, at rømning ville medføre fare  

 for menneskeliv eller skibet.
 16. I § 29, stk. 3, og § 32, stk. 4, 1. pkt.,  

 udgår », hæfte«.
 17. I § 29, stk. 1, § 29, stk. 2, 1. pkt., § 29, stk. 2, 2.  

 pkt., § 30, stk. 1, og § 30, stk. 2, ændres »hæfte« til: »fængsel i indtil 4 måneder«.
§ 31. Straffen efter § 29, stk. 1 og 2, kan stige til fængsel  

 i indtil 1 år, såfremt der foreligger skærpende  

 omstændigheder, jf. § 32, stk. 1 og 2, og til fængsel i indtil 2  

 år, såfremt overtrædelsen er begået  

 forsætligt.
Straffen efter §§ 28 og 30 kan stige til hæfte  

 eller fængsel i indtil 2 år, hvis overtrædelsen er  

 begået forsætligt eller ved grov uagtsomhed.
§ 32. Ved straffens udmåling Stk. 2. --- Stk. 3. --- Stk. 4. I forskrifter, der udstedes i medfør af  

 loven, kan der fastsættes straf af bøde, hæfte eller  

 fængsel i indtil 1 år.
Det kan endvidere fastsættes, at  

 straffen kan stige til hæfte eller fængsel i indtil 2 år  

 under tilsvarende omstændigheder som nævnt i stk. 1.
Stk. 5. --- 18. I § 31 og § 32, stk. 4, 2. pkt., udgår  

»hæfte eller«.
