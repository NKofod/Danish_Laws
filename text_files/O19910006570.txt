Resumé  


  

 Den herboende tyske statsborger A og hans danske hustru B havde adopteret C  

 i Columbia, da C var 4 år gammel.
Ved hjemkomsten til Danmark fik A og B  

 afslag  

 på adoption, da aldersforskellen mellem dem og barnet var for stor.
A  

 adopterede herefter C i Tyskland.
Justitsministeriet afslog at imødekomme A's  

 ansøgning om opholdstilladelse for C under henvisning til, at en  

 adoptionsbevilling, som en person med bopæl i Danmark opnår i udlandet, er  

 ugyldig her i landet, jf. adoptionslovens §  

 28. C  

 blev udvist til Tyskland.
 Under ombudsmandens behandling af sagen udtalte  

 Justitsministeriet, at særdeles tvingende nationale hensyn  

 ("ordre-public") i denne sag måtte føre til, at EF-rettens regler  

 om  

 familiesammenføring ikke fandt anvendelse.
 Ombudsmanden fandt det overordentligt tvivlsomt, om der i sagen  

 gjorde sig så tungtvejende hensyn til danske nationale interesser gældende,  

 at  

 der kunne være tale om, at den tyske adoption ikke skulle kunne tillægges  

 retsvirkning i Danmark.
 Under henvisning til, at det ville være i modstrid med barnets  

 tarv, hvis hun skulle anbringes på en institution i Tyskland og til, at det  

 ville være helt urimeligt, hvis hele familien måtte flytte til Tyskland,  

 henstillede  

 ombudsmanden til Justitsministeriet, at der blev givet C opholdstilladelse  

 efter udlændingelovens § 9, stk. 2, nr. 4.  

 (J. nr. 1991-276-613).
 Opholdstilladelse for herboende tysk statsborgers  

 adoptivbarn.
A klagede over, at hans  

 adoptivdatter, C, var udvist af Danmark.
Justitsministeriet havde i skrivelse  

 af 5. februar 1991 tiltrådt Direktoratet for Udlændinges afgørelse om, at der  

 ikke kunne gives opholdstilladelse for C med familiesammenføring for øje.
 Sagens baggrund er - i  

 korthed - følgende:
A er tysk statsborger.
Han er  

 dansk gift og har været selvstændig erhvervsdrivende og bosiddende i Danmark  

 siden 1971.
A og hans hustru B adopterede  

 den 30. marts  

 1990 C  

 i Colombia.
C var da 4 år gammel.
Efter hjemkomsten til Danmark fik de afslag  

 af de danske adoptionsmyndigheder på at adoptere C.
Begrundelsen herfor var,  

 at aldersforskellen mellem barnet og A (46 år) og B (49 år) er for stor.  

 Normalt accepteres kun en aldersforskel på 40 år.
Da de danske myndigheder ikke  

 ville godkende A og B til adoption eller give C opholdstilladelse efter  

 udlændingeloven, adopterede A  

 C i  

 Tyskland, hvor man accepterer en aldersforskel på indtil 50 år.
A er nu tysk  

 statsborger og har tysk pas.
A ansøgte Direktoratet for  

 Udlændinge om familiesammenføring af C.
Direktoratet afviste ansøgningen med  

 henvisning til, at der fortsat ikke forelå en (dansk) godkendelse til  

 adoption.
 A klagede over afgørelsen til  

 Justitsministeriet, som i skrivelsen af 5. februar 1991 anførte følgende:
"... en  

 adoptionsbevilling, som en person, der har bopæl i Danmark, opnår i udlandet,  

 er ugyldig her i landet, jf. § 28 i adoptionsloven, lovbekendtgørelse nr. 629  

 af 15. september 1986 med senere ændringer.
De adoptionsbevillinger  

 vedrørende  

 det pågældende barn, som Deres klienter, der efter det oplyste har bopæl her  

 i  

 landet, har opnået i Colombia og i Forbundsrepublikken Tyskland, er således  

 uden retsvirkninger her i landet.
Bevillingerne kan derfor ikke tillægges  

 betydning ved afgørelsen om opholdstilladelse her i landet.
 Under henvisning til  

 bevillingernes manglende retsvirkninger her i landet finder  

 Justitsministeriet  

 ikke grundlag for at meddele opholdstilladelse til (C) i medfør af  

 familiesammenføringsreglen  

 i udlændingelovens § 9, stk. 1, nr. 3.
 Justitsministeriet har herved  

 lagt vægt på, at bestemmelsen forudsætter, at barnet bor hos den, der lovligt  

 er indehaver af forældremyndigheden.
Det fremgår videre af sagen,  

 at Adoptionssamrådet ved Socialcentret i Ribe Amtskommune ... afslog at  

 iværksætte forundersøgelse af Deres klienter, og at Adoptionsnævnet ...  

 stadfæstede samrådets afgørelse.
Adoptionsnævnets afgørelse i en sådan sag  

 kan  

 ikke indbringes for højere administrativ myndighed.
 På denne baggrund skal  

 Justitsministeriet meddele, at man ikke finder grundlag for at ændre  

 Direktoratet for Udlændinges afgørelse. ...
 Justitsministeriet har herved  

 lagt vægt på, at der ifølge udlændingelovens § 9, stk. 2, nr. 1, jf. § 23,  

 stk. 1, nr. 1, i udlændingebekendtgørelsen (Justitsministeriets  

 bekendtgørelse  

 nr. 19 af 18. januar 1984) kan gives opholdstilladelse til mindreårige  

 udlændinge  

 med henblik på varigt ophold hos andre end forældremyndighedens indehaver,  

 når  

 adoptionen anbefales af et adoptionssamråd eller af Adoptionsnævnet.
 Under henvisning til, at  

 Deres klienter ikke opfylder betingelserne i disse bestemmelser, finder  

 Justitsministeriet ikke, at der kan meddeles opholdstilladelse med henblik på  

 adoption.
Efter udlændingelovens § 9,  

 stk. 2, nr. 4, kan der endvidere meddeles opholdstilladelse til en udlænding,  

 hvis ganske særlige grunde taler derfor.
Afgørelsen heraf beror på en  

 skønsmæssigt  

 præget vurdering, og opholdstilladelse meddeles efter praksis kun, når der  

 foreligger ganske særlige omstændigheder.
 Justitsministeriet finder  

 efter en gennemgang af sagen heller ikke, at der foreligger oplysninger om  

 sådanne ganske særlige forhold, at der er grundlag for at meddele (C)  

 opholdstilladelse efter udlændingelovens § 9, stk. 2, nr. 4.
..." Efter at have indhentet en  

 udtalelse fra Justitsministeriet i anledning af A's klage, tilbagesendte jeg  

 sagen til Justitsministeriet, idet jeg måtte forstå, at ministeriet havde  

 afvist ansøgningen om opholdstilladelse for C med henvisning til, at de  

 adoptionsbevillinger, A og B har opnået i Colombia og i Tyskland, mangler  

 retsvirkning her i landet.
Med henvisning bl.a. til  

 bestemmelserne i udlændingelovens § 6, hvorefter der gives opholdstilladelse  

 til udlændinge, der er omfattet af EF-reglerne om familiesammenføring,  

 anmodede jeg ministeriet om at modtage en mere udførlig begrundelse for  

 ministeriets afgørelse i C's sag.
Herunder bad jeg ministeriet om en  

 udtalelse  

 om, hvorvidt Justitsministeriet i forbindelse med behandlingen af sager om  

 EF-opholdstilladelse fandt at kunne tage stilling til adoptioner meddelt af  

 andre EF-lande.
 Herefter modtog jeg  

 udtalelser af 2. maj og 12. juni 1991 fra henholdsvis Direktoratet for  

 Udlændinge og Justitsministeriet.
 Justitsministeriet udtalte  

 bl.a. følgende i skrivelsen af 12. juni 1991:
 " ...
Efter bekendtgørelsens § 1,  

 stk. 1, litra a, (bekendtgørelse nr. 20 af 18. januar 1984 om ophold i  

 Danmark  

 for udlændinge, der er omfattet af De europæiske Fællesskabers regler; min  

 tilføjelse) har bl.a. en selvstændig erhvervsdrivende EF-borgers efterkommere  

 under 21 år ret til ophold.
Et adoptivbarn af en EF-borger, der er etableret  

 i  

 Danmark som selvstændig erhvervsdrivende i Danmark, vil således have  

 opholdsret  

 i Danmark.
Det må dog antages at være en  

 forudsætning, at adoptionen efter adoptionslovens regler kan anerkendes i  

 Danmark.
Hvis adoptanten har bopæl i Danmark, og bevillingen udfærdiges i  

 udlandet, følger det umiddelbart af adoptionslovens § 28, at adoptionen ikke  

 kan anerkendes i Danmark, og at barnet således efter dansk ret slet ikke  

 anses  

 som familiemedlem til adoptanten.
Bestemmelsen gælder ikke kun for  

 udenlandske  

 statsborgere, men også for danske statsborgere.
Den finder anvendelse, uanset  

 om den i udlandet gennemførte adoption er sket på fuldt betryggende måde, og  

 uanset om adoptionen er gennemført i adoptantens hjemland og ikke i et  

 tredjeland.
For adoptanter bosat i Danmark anerkendes kun adoption efter  

 danske  

 regler.
Justitsministeriets afgørelse  

 af 5. februar 1991 om at nægte den 4-årige (C) opholdstilladelse i Danmark er  

 truffet i overensstemmelse med det anførte.
Folketingets Ombudsmand har  

 imidlertid ønsket oplyst, om EF-rettens familiesammenføringsregler fører til,  

 at en person, der er omfattet af reglerne om den frie personbevægelighed, kan  

 medtage sin familie, således som denne er fastlagt efter hans hjemlands  

 regler,  

 og om Justitsministeriet kan nægte at anerkende adoptioner, der er meddelt af  

 andre  

 EF-lande.
 Det kan gøres gældende, at en  

 adoption, der er gennemført i EF-borgerens hjemland, må give adoptivbarnet  

 status som hans barn i direktivets forstand.
Det kan ikke suverænt  

 tilkomme modtagerstaten (Danmark) at afgøre, hvilke personer der kan  

 betragtes  

 som en vandrende arbejdstagers børn i direktivets forstand.
Har det  

 pågældende  

 barn status som adoptivbarn i den erhvervsaktives hjemland (Tyskland), må  

 dette  

 i almindelighed også accepteres i modtagerstaten.
En nægtelse af at give et  

 sådant barn opholdsret i Danmark vil udgøre en hindring for den  

 erhvervsaktives  

 frie bevægelighed.
Heroverfor må dog bemærkes,  

 at EF-retten ikke kan antages at pålægge medlemsstaterne en ubetinget pligt  

 til  

 at anerkende hinandens statusafgørelser.
Dette fremgår meget klart af  

 konventionen om retternes kompetence og om fuldbyrdelse af retsafgørelser i  

 borgerlige sager, der er tiltrådt af de fleste EF-lande, herunder Tyskland og  

 Danmark, jf. for Danmarks vedkommende lov nr. 325 af 4. juni 1986.  

 Konventionen  

 finder efter artikel 1 ikke anvendelse på fysiske personers retlige status,  

 og  

 efter artikel 27 kan en retsafgørelse ikke anerkendes under bl.a. følgende  

 omstændigheder:
Såfremt en anerkendelse vil  

 stride mod grundlæggende retsprincipper i den stat, som begæringen rettes  

 til, 2 .
 3 .
 4. Såfremt retten i  

 domsstaten ved sin afgørelse har afgjort et præjudicielt spørgsmål om fysiske  

 personers retlige status .... i modstrid med en bestemmelse i den  

 internationale privatret i den stat, som begæringen rettes til ....
 5 .".
 For så vidt angår  

 anerkendelsen af officielt bekræftede dokumenter og retsforlig bestemmes i  

 konventionens artikel 50, at en begæring om fuldbyrdelse af officielt  

 bekræftede dokumenter kun kan afslås, såfremt fuldbyrdelsen vil stride mod  

 grundlæggende retsprincipper i den stat, som begæringen rettes til.
 Det fremgår heraf, at det  

 principielt anerkendes, at retstilstanden i ét EF-land kan stride mod  

 grundlæggende retsprincipper i et andet EF-land, og at statusafgørelser, der  

 strider mod den internationale privatret i den stat, der anmodes om at lægge  

 afgørelsen til grund, ikke skal anerkendes.
Medlemsstaternes  

 internationale privatret er nu delvis harmoniseret ved lovvalgskonventionen,  

 der er ratificeret af både Tyskland og Danmark.
Konventionen finder  

 imidlertid  

 ikke anvendelse inden for familieretten.
I forbindelse med spørgsmålet  

 om anerkendelse af retsakter fra andre lande er det  også bortset fra  

 spørgsmålet om respekt for grundlæggende retsprincipper  et ledende  

 princip,  

 at en stat ikke har pligt til at anerkende en udenlandsk retsakt, der  

 vedrører  

 forhold, der ikke har tilknytning til udstederlandets territorium.  

 Princippet,  

 der kaldes princippet om statsakters territorialitet, er beskrevet i Ross  

 m.fl., Lærebog i Folkeret, 5. udgave 1976, side 240. Princippet er  

 illustreret  

 med et eksempel, hvor en stat har nationaliseret genstande, der befandt sig  

 på  

 en anden stats territorium.
Her vil myndighederne i det andet land ikke have  

 pligt til at anerkende statsaktens retsvirkninger.
Princippet er anerkendt i  

 dansk domspraksis, jf.
UfR 1952, side 856 V og UfR 1955, side 1070 Ø.
 Efter Justitsministeriets  

 opfattelse er adoptionslovens § 28 i overensstemmelse med disse principper,  

 og  

 en tysk retsakt, hvorved en i Danmark fast bosiddende tysk statsborger og  

 hans  

 danske ægtefælle adopterer et columbiansk barn, kan ikke efter folkeretten  

 kræves tillagt retsvirkning i Danmark.
 EF-rettens regler om  

 familiesammenføring kan ikke antages at føre til noget andet resultat i en  

 situation, hvor der foreligger et forsøg på "forum-shopping".
... " Jeg udtalte herefter følgende  

 i en skrivelse til A's advokat:
 "EF's direktiv nr. 148  

 af 21. maj 1973 om ophævelse af rejse- og opholdsbegrænsningerne inden for  

 Fællesskabet for statsborgere i medlemsstaterne med hensyn til etablering og  

 udveksling af tjenesteydelser, artikel 1, har følgende ordlyd:
 "  

  

 Art. 1.  

  

 1.  

 Medlemsstaterne  

 ophæver i overensstemmelse med bestemmelserne i dette direktiv rejse- og  

 opholdsbegrænsningerne:
for en medlemsstats statsborgere, der har etableret sig  

 eller ønsker at etablere sig i en anden medlemsstat for at udøve selvstændig  

 erhvervsvirksomhed eller udføre en tjenesteydelse dér; for medlemsstaternes statsborgere, der ønsker at begive  

 sig til en anden medlemsstat for at modtage en tjenesteydelse; for disse statsborgeres ægtefæller og børn under 21  

 uden hensyn til nationalitet; for personer, som er beslægtede i op- og nedstigende  

 linie med disse statsborgere og deres ægtefæller, og som forsørges af dem,  

 uden  

 hensyn til nationalitet; 2.  

 Medlemsstaterne begunstiger adgangen for  

 alle andre familiemedlemmer til de i stk. 1, litra a) og b), nævnte  

 statsborgere  

 eller deres ægtefæller, som forsørges af dem, eller som i hjemlandet hører  

 til  

 deres husstand." Direktivet er sat i kraft i  

 Danmark ved bekendtgørelse nr. 20 af 18. januar 1984 om ophold i Danmark for  

 udlændinge, der er omfattet af De europæiske Fællesskabers regler.
Efter § 1, stk. 1, litra a),  

 finder bekendtgørelsen anvendelse på børn under 21 år, som forsørges af en  

 selvstændig erhvervsdrivende bosat her i landet.
Ifølge bekendtgørelsens § 4,  

 udstedes opholdsbevis til " ... EF-statsborgeres familiemedlemmer, der  

 selv er EF-statsborger, når de godtgør deres slægtsskabsforhold ...".
 Det følger af  

 bekendtgørelsen, at et adoptivbarn til en EF-borger, der er etableret som  

 selvstændig erhvervsdrivende i Danmark, vil have opholdsret i Danmark.
 Justitsministeriet antager,  

 at det er en forudsætning for at give et adoptivbarn opholdsret i Danmark, at  

 adoptionen efter dansk adoptionslovgivning kan anerkendes her i landet.  

 Da EF-retten har forrang for national ret -  

 ligesom direktivet må anses for umiddelbart anvendeligt - begrunder  

 ministeriet sin opfattelse med det generelle ordre public-synspunkt,  

 hvorefter  

 der kan være særdeles tvingende nationale hensyn, som må føre til, at  

 EF-retten  

 ikke finder anvendelse.
 For så vidt angår princippet  

 om arbejdskraftens frie bevægelighed, har ordre public-synspunktet fundet  

 udtryk i Traktaten om oprettelse af Det europæiske Fællesskab (traktat af 25.  

 marts 1957), artikel 48. Efter artikel 48, litra 3, er arbejdskraftens frie  

 bevægelighed undergivet begrænsninger "... af hensyn til den offentlige  

 orden, den offentlige sikkerhed og den offentlige sundhed ...".
EF-domstolen har  

 understreget, at undtagelserne skal fortolkes snævert (jf. f.eks.
EF-Karnov  

 1990, s. 196-197, og Claus Gulmann og Karsten Hagel-Sørensen EF-ret, s.  

 305ff).
 Spørgsmålet i sagen er  

 således, om EF-domstolen i givet fald ville være af den opfattelse, at en  

 tysk  

 adoption gennemført i Tyskland af en tysk statsborger med den konsekvens, at  

 barnet er tysk statsborger, kan tilsidesættes af danske myndigheder "af  

 hensyn til den offentlige orden, den offentlige sikkerhed og den offentlige  

 sundhed".
 Umiddelbart forekommer det  

 mig overordentlig tvivlsomt, om der i sagen vedrørende (A) gør sig så  

 tungtvejende hensyn til danske nationale interesser gældende, at der kan være  

 tale om, at den tyske adoption ikke skulle kunne tillægges retsvirkning i  

 Danmark.
Den omstændighed, at et  

 forhold, hvorover der er indgivet klage til ombudsmanden, helt eller delvis,  

 direkte eller indirekte, må bedømmes efter EF-retlige regler, afskærer ikke i  

 sig selv ombudsmanden fra at tage stilling til det påklagede forhold på  

 principielt ganske samme måde som i sager, hvor bedømmelsesgrundlaget  

 udelukkende  

 er interne danske retsregler.
Som anført i Ombudsmandens Beretninger for året  

 1981, s. 12, og 1985, s. 97, finder jeg imidlertid at måtte udvise nogen  

 tilbageholdenhed på dette område, for så vidt angår tvivlsspørgsmål om  

 rækkevidden af EF-retlige regler.
Ombudsmanden har ikke adgang til at  

 forelægge sådanne spørgsmål for De europæiske Fællesskabers domstol til  

 præjudiciel afgørelse, således som det tilkommer og i et vist omfang påhviler  

 de nationale domstole efter bestemmelserne i EF-traktatens artikel 177. Efter  

 min opfattelse gør dette i almindelighed ombudsmandsinstitutionen til et  

 mindre egnet forum for afklaringen af sådanne tvivlsspørgsmål.
 Jeg afstår derfor fra at  

 foretage videre vedrørende spørgsmålet om rækkevidden af de EF-retlige  

 regler.
 En afgørelse i sagen bør  

 imidlertid efter min mening ikke udsættes yderligere med henblik på afklaring  

 af det EF-retlige tvivlsspørgsmål.
 Realiteten er den, at (C) nu  

 har boet og været som en datter hos familien (A) og (B) i omkring 1½ år.  

 (C's)  

 forbindelse med sin biologiske familie og med Columbia må anses for  

 definitivt  

 afbrudt.
Det er udelukket, at Deres  

 klienter vil kunne acceptere, at (C) adopteres af andre.
Konsekvensen af  

 Justitsministeriets afgørelse - hvis den opretholdes - vil derfor være enten,  

 at (C) må anbringes for sig selv på en institution i Tyskland, eller at hele  

 familien må flytte til Tyskland.
Det første vil være i klar modstrid med  

 barnets tarv.
Det sidste vil efter min mening være en helt urimelig  

 konsekvens  

 i forhold til familien.
 Jeg har gjort  

 Justitsministeriet bekendt med min opfattelse og har henstillet til  

 ministeriet, at der gives (C) opholdstilladelse efter udlændingelovens § 9,  

 stk. 2, nr. 4.
For en ordens skyld skal jeg  

 bemærke, at jeg naturligvis er opmærksom på, at udsættelsen af udrejsefristen  

 for (C) fra 5. februar 1991 til nu skyldes min behandling af sagen.  

 Baggrunden  

 for, at denne er blevet så relativ langvarig, må imidlertid for en væsentlig  

 del tilskrives, at Justitsministeriet ikke tidligere havde været opmærksom på  

 og taget stilling til det foreliggende - og afgørende - EF-retlige spørgsmål  

 i  

 sagen." I en senere skrivelse oplyste  

 Justitsministeriet, at C nu blev meddelt opholdstilladelse efter  

 udlændingelovens § 9, stk. 2, nr. 4.
 Jeg meddelte herefter, at jeg  

 ikke foretog videre i sagen.
