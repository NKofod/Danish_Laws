1. Indledning I henhold til Landbrugsministeriets bekendtgørelse nr. 334 af 22. juni  

 1984, § 5, kunne mælkeproducenter inden den 9. juli 1984 indgive ansøgning om  

 en supplerende basisandel.
Disse asøgninger vedrørte i første række en  

 forhøjelse for afgiftsåret 1984/85, men for de i pkt. 2 nævnte godkendte  

 ansøgninger kan der søges om yderligere forhøjelse gældende for afgiftsåret  

 1987/88.
 Hvis der blev indgivet ansøgning for afgiftsåret 1985/86 eller 1986/87, og  

 denne ikke blev godkendt kan der dog ikke indgives ansøgning i henhold til  

 nærværende ansøgningsrunde.
 Da denne ansøgningsrunde er baseret på godkendt ansøgning for 1984/85, kan  

 der ikke inddrages forhold, der er planlagt eller iværksat i perioden efter  

 den 31. marts 1984, idet disse forhold må henvises til den løbende  

 ansøgningsrunde, der blev startet i maj 1985. Ansøgningsskemaer kan fås ved  

 henvendelse til Mælkeudvalget.
2. Hvem kan søge om supplerende basisandel for  

 1987/88? Denne ansøgningsrunde er en fortsættelse af den for afgiftsåret 1984/85  

 gennemførte, og der kan kun indsendes ansøgning for bedrifter/ejendomme, for  

 hvilke der blev godkendt en ansøgning på et af følgende ansøgningsgrundlag:
 Udviklingsplan, indgivet inden 01.03.1984 og hvor investering vedrørende  

 malkekøer først indberettes efter 31.03.1985 (ansøgningsskema B1 og B2).
 Investering uden udviklingsplan i henhold til moderniseringsloven, hvor  

 investering vedrørende malkekøer afsluttes eller gennemføres efter 01.01.1983  

 (ansøgningsskema C2 og C3).
 Gældssanering, hvor 4. budgetår ikke er afsluttet 01.04.1987  

 (ansøgningsskema D).
 Mælkeproducenter, der er nyetablerede i perioden 01.01.1981. 31.03.1984,  

 og som for 1984/85 fik godkendt en asøgning på ansøgningsgrundlag A1, A2, A3  

 eller C1, idet disse mælkeproducenter her skal udfylde asøgningen efter de  

 regler, der i vejledningen er anført vedrørende ansøgningsgrundlag C.
Godkendte ansøgninger omfatter også de ansøgninger, der er blevet godkendt  

 af EF-direktoratet eller Landbrugsministeriet 3. Generele retningsliner vedrørende ansøgningen 3.1 Ansøgning skal ske på et af Mælkeudvalget udarbejdet  

 ansøgningsskema, hvor der på side 2 er afsat plads til ansøgers underskrift  

 samt erklæring fra en sagkyndig konsulent.
 3.2 Ansøgningen skal være Mælkeudvalget i hænde senest den 31.  

 marts 1987.
 3.3 Ansøgningens indhold og dokumentation er underkastet kontrol  

 af Statskontrollen med Mejeriprodukter og æg m.m.
 3.4 Ansøgningen vil blive behandlet af Mælkeudvalget ud fra de af  

 EF- myndighederne og Landbrugsministeriet fastsatte retningslinier.  

 Mælkeudvalgets afgørelse vil blive meddelt den enkelte ansøger.
 3.5 De retningslinier, der er anført i vejledningen vedrørende  

 ansøgning for afgiftsåret 1984/85, vil også være gældende for de her  

 omhandlede ansøgninger, idet nævnte vejledning kan fås ved henvendelse til  

 Mælkeudvalget.
Hvis der i denne asøgning kræves oplysninger, der er anført i ansøgning  

 for 1984/85, 1985/86 eller 1986/87, skal disse oplysninger alligevel anføres  

 for at give et helhedsbillede af forholdene.
Hvis der ved udfyldelsen  

 konstateres væsentlige afvigelser fra de tidligere meddelte oplysninger, skal  

 disse afvigelser begrundes under det punkt der nederst på hver side er  

 reserveret til bemærkninger.
4. Vejledning vedrørende ansøgningens side 1 og 2 4.1 Under pkt. 1 anføres alle de ønskede oplysninger.
Hvis der er  

 flere ejere/brugere, eller hvis der er sket ændringer i ejerforhold,  

 mejerinavn og leverandør-nr. anføres dette under pkt. 6.
4.2 Under pkt. 2 skal anføres bedriftens landbrugsareal, jvf.  

 ansøgning for afgiftsåret 1984/85, idet der dog skal reguleres for til- eller  

 afgang af areal.
Endvidere skal anføres tidspunkt for erhvervelse af  

 bedriftens hovedejendom, d.v.s. den ejendom, hvor mælkeproduktionen foregår.
 4.3 Under pkt. 4a og 4b anføres 1983-leverance og basisandel  

efter godkendelse af ansøgning for 1984/85 og ved den senest  

 godkendte ansøgning, herunder ændringer som følge af, at ansøgningen er  

 blevet godkendt af EF-direktoratet eller Landbrugsministeriet.
 Under pkt. 4c anføres den ændring, der kan være sket i forbindelse med  

 overdragelse af en ejendom eller et særskilt areal, idet 1983- leverance da  

 findes ved af dividere den overførte basisandel med 0,933 for afgiftsåret  

 1984/85 med 0,93021 for afgiftsåret 1985/86 og med 0,946 for afgiftsåret  

 1986/87.
4.4 Under pkt. 5a anføres den korrigerede 1983-leverance, som er  

 beregnet i skemaet for det ansøgningsgrundlag, der anvendes.
Under pkt. 5b  

 beregnes derefter en reduktion på 3% svarende til den reduktion, der blev  

 foretaget ved ansøgning for afgiftsårene 1984/85, 1985/86 og 1986/87.
 Det er endnu ikke afgjort hvilken fradragsprocent jvf. de 5,4% for  

 afgiftsåret 1986/87, der skal anvendes for afgiftsåret 1987/88, og derfor  

 omfatter pkt. 5 kun den korrigerede 1983-leverance og ikke den tilhørende  

 basisandel.
 4.5 Vedrørende pkt. 8 skal bemærkes, at der kun kræves anført  

 dokumenter, som ikke indgik ved ansøgning for 1984/85, 1985/86 eller 1986/87.
5. Vejledning vedrørende ansøgningsgrundlag B 5.1 Ansøger skal, hvis materialet ikke er indsendt tidligere,  

 vedlægge en kopi af den ansøgning, der er indsendt til jordbrugsdirektoratet  

 samt af evt. senere korrespondance, der ændrer de i moderniseringsansøgningen  

 oprindeligt anførte oplysninger.
5.2 Under pkt. 1 anføres den hidtidige mælkeleverance m.v. for  

 derved at give et helhedsbillede af forholdene.
Det skal bemærkes, at såvel  

 mængde som fedtprocent skal svare til mejerileverancen og ikke være  

 ydelsestal o.l.
 Kopi af mejeriafregning skal vedlægges, både den seneste afregning  

 samt den afregning, hvor År til dato-tallene omfatter mejeriåret 1985/86 (som  

 regel oktoberåret).
 Den under pkt. 1e anførte omregning til 4% mælk foretages ved hjælp af den  

 korrektionsfaktor, der for den relevante fedtprocent kan findes i tabellen i  

 vejledningen.
5.3 Under pkt. 2 anføres det antal årskøer, der ifølge  

 udviklingsplanen skal være på bedriften.
Hvis dette antal skal eller vil  

 blive opnået i afgiftsåret 1987/88, anføres det samme antal årskøer som under  

 pkt. 3. Hvis antallet ifølge udviklingsplanen ikke skal opnås i 1987/88,  

 anføres (under pkt 3) det antal årskøer, som ansøger har planlagt at opnå i  

 afgiftsåret 1987/88, og der kan da søges om yderligere forhøjelse for  

 afgiftsåret 1988/89.
5.4 Under pkt. 4 anføres den forventede gennemsnitlige fedtprocent  

 for afgiftsåret 1987/88, og denne forudsættes normalt at svare til den for  

 1986 registrerede fedtprocent (pkt. 1d). Såfremt der under pkt. 4 foreslåes  

 en anden fedtprocent skal dette begrundes under pkt. 8. Hvis mælkeleverancen  

 er påbegyndt i sidste kvartal af 1986, anvendes mælkens gennemsnitlige  

 fedtprocent fra leverancens start og til dato.
Er mælkeleverancen startet i  

 1987 eller ikke startet endnu, anvendes et skøn vedrørende den forventede  

 fedtprocent baseret på gennemsnittet for den eller de kvægracer, som  

 besætningen skal bestå af.
 5.5 Under pkt. 5 skal anføres standardleverancen pr. årsko, og  

 denne mængde kan aflæses af tabellen i vejledningen.
 5.6 Pkt. 6 udfyldes, såfremt der søges om en højere mælkeleverance  

 pr. årsko, end der fremgår af pkt. 5. Den i pkt. 6 anførte mælkemængde skal  

 svare til den under pkt. 4 anførte fedtprocent og begrundelsen for den højere  

 mælkeleverance skal klart fremgå af pkt. 8. Dokumentationsmateriale  

skal vedlægges.
Kun i helt særlige tilfælde kan der godkendes en højere  

 mælkeleverance end standardleverancen.
Hvis der ved ansøgning for 1984/85,  

 1985/86 eller 1986/87 er godkendt en højere mælkeleverance pr. årsko, kan  

 denne godkendte leverance forventes bibeholdt.
 5.7 Under pkt. 7 anføres den beregnede korrigerede 1983-leverance,  

 og mængden overføres til pkt. 5a på side 1.
6. Vejledning vedrørende ansøgningsgrundlag C 6.1 Under pkt. 1 anføres den hidtidige mælkeleverance m.v. for  

 derved at give et helhedsbillede af forholdene.
Det skal bemærkes, at såvel  

 mængde som fedtprocent skal svare til mejerileverancen og ikke være  

 ydelsestal o.l.
 Kopi af mejeriafregning skal vedlægges, både den seneste afregning  

 samt den afregning, hvor År til dato-tallene omfatter mejeriåret 1985/86 (som  

 regel oktoberåret).
 Den under pkt. 1 anførte omregning til 4% mælk foretages ved hjælp af den  

 korrektionsfaktor, der for den relevante fedtprocent kan findes i tabellen i  

 vejledningen.
 6.2 Under pkt. 2 skal anføres det planlagte endelige antal  

 årskøer, som er anført i ansøgningskemaet for afgiftsåret 1984/85, eller evt.  

 i bilag til dette, og dette antal betragtes som det endelige koantal set i  

 forhold til den plan, der blev oplyst i forbindelse med ansøgningen for  

 1984/85. Dette antal årskøer er det maksimale antal, der kan søges om.
 Hvis det under pkt. 2 anførte antal årskøer ikke forventes opnået i  

 afgiftsåret 1987/88, skal der søges om et lavere antal, og der kan da søges  

 igen for afgiftsåret 1988/89.
 6.3 Under pkt. 4 anføres den forventede gennemsnitlige fedtprocent  

 for afgiftsåret 1987/88, og denne fedtprocent forudsættes normalt at svare  

 til den for 1986 registrerede fedtprocent (pkt. 1d). Såfremt der under pkt. 4  

 foreslåes en anden fedtprocent skal dette begrundes under pkt. 8.
Hvis mælkeleverancen er påbegyndt i sidste kvartal af 1986, anvendes  

 mælkens gennemsnitlige fedtprocent fra leverancens start og til dato.
Er  

 mælkeleverancen startet i 1987 eller ikke startet endnu, anvendes et skøn  

 vedrørende den forventede fedtprocent baseret på gennemsnittet for den eller  

 de kvægracer, som besætningen skal bestå af.
 6.4 Under pkt. 5 skal anføres standardleverancen pr. årsko, og  

 denne mængde kan aflæses af tabellen i vejledningen.
 6.5 Pkt. 6 skal udfyldes, såfremt der søges om en højere  

 mælkeleverance pr. årsko, end der fremgår af pkt. 5. Den i pkt. 6 anførte  

 mælkemængde skal svare til den under pkt. 4 anførte fedtprocent og  

 begrundelsen for den højere mælkeleverance skal klart fremgå af pkt. 8.  

 Dokumentationsmateriale skal vedlægges.
Kun i helt særlige tilfælde kan der godkendes en højere  

 mælkeleverance end standardleverancen.
Hvis der ved ansøgningen for 1984/85,  

 1985/86 eller 1986/87 er godkendt en højere mælkeleverance pr. årsko, kan  

 denne godkendte leverance forventes bibeholdt.
 6.6 Under pkt. 7 anføres den beregnede korrigerede 1983-leverance,  

 og mængden overføres til pkt. 5a på side 1.
7. Vejledning vedrørende ansøgningsgrundlag D 7.1 Ud for de pågældende tekster anføres journalnr. og  

 tilsagnsdato for det gældssaneringslån, der var grundlag for ansøgningen for  

 1984/85.
7.2 Under pkt. 1 bedes anført den hidtidige mælkeleverance m.v.  

 for derved af give et helhedsbillede af forholdene.
Det skal bemærkes, at  

 såvel mængde som fedtprocent skal svare til mejerileverancen og ikke være  

 ydelsestal o.l.
 Kopi af mejeriafregning skal vedlægges, både den seneste afregning  

 samt den afregning, hvor År til dato-tallene omfatter mejeriåret 1985/86 (som  

 regel oktoberåret).
 Den under pkt. 1e anførte omregning til 4% mælk foretages ved hjælp af den  

 korrektionsfaktor, der for den relevante fedtprocent kan findes i tabellen i  

 vejledningen.
 7.3 Under pkt. 2 anføres det antal årskøer samt den  

 mælkeleverance, der har ligget til grund for gældssaneringslånet.
 7.4 Hvis det under pkt. 3 konstateres, at datoen 1/4 1987 ikke er  

 omfattet af perioderne under pkt. 2, kan der ikke søges om nogen forhøjelse,  

 jvf. forsiden af ansøgningsskemaet samt side 1 i vejledningen.
 7.5 Under pkt. 4 foretages omregning til den for 1986 registrerede  

 gennemsnitsfedtprocent jvf. tabellen i vejledningen.
 Standardleverancer ved forskellige fedtprocenter samt  

 korrektionsfaktorer, der skal anvendes ved beregning af korrigeret  

 1983-leverance ud fra produktionsmål i kg »4% mælk«.
 Det skal bemærkes, at den nye standardleverance (f.eks. 6.700 kg ved  

 4% fedt) ikke kan anvendes ved de her omtalte ansøgninger.
DANSKE MEJERIERS MÆLKEUDVALG Frederiks Allee 22 8000 Århus C.
Afgiftsåret 1987/88 KUN hvis godkendt ansøgning for 1984/85, jvf. vejledningen ANSØGNING om tildeling af supplerende basisandel (afgiftsfri mælkeleverance) for  

 afgiftsåret 06.04. 1987 - 03.04. 1988 på grundlag af godkendt ansøgning for  

 afgiftsåret 1984/85 KORT VEJLEDNING ANSØGNINGSFRIST Ansøgningen skal være Mælkeudvalget i hænde senest den 31. marts 1987.
VEJLEDNING Ansøgningen skal udfyldes som anført i den tilknyttede vejledning.  

 Ansøgningen kan kun anvendes af de mælkeproducenter, der for afgiftsåret  

 1984/85 har fået godkendt en ansøgning under et af de ansøgningsgrundlag, der  

 er anført i pkt. 2 i vejledningen.
ANSØGNINGSSKEMAET Ansøgningsskemaet side 1-2 skal udfyldes af alle ansøgere.
Derudover skal  

 De kun udfylde de sider, der specielt er beregnet for det ansøgningsgrundlag,  

 Deres ansøgning er baseret på.
BISTAND VED UDFYLDNING OG ATTESTATION AF ANSØGNINGSSKEMAET For at lette og forenkle ansøgnings- og administrationsarbejdet bør  

 ansøgningen udarbejdes i samråd med sagkyndige konsulenter fra de  

 landøkonomiske foreninger, og på side 2 er afsat plads til ansøgers  

 underskrift samt erklæring fra en sagkyndig konsulent.
 Ansøgeren må selv drage omsorg for at sikre sig kopi af ansøgningen.
ANSØGNINGSGRUNDLAG På ansøgningens side 1 skal De med henvisning til nedenstående betegnelser  

 sætte kryds ved det ansøgningsgrundlag, Deres ansøgning blev godkendt under  

 for afgiftsåret 1984/85. BETEGNELSE Udviklingsplan i henhold til moderniseringsloven, indgivet inden 01.03.  

 1984, og hvor investering vedrørende malkekøer indberettes efter 31.03. 1985  

 og hvor:
- mælkeleverance er påbegyndt før 01.01. 1983 B1 - mælkeleverance er påbegyndt efter 01.01. 1983 B2 Investeringer, uden udviklingsplan i henhold til moderniseringsloven,  

 afsluttet efter 01.01. 1983 og hvor:
- mælkeleverance er påbegyndt før 01.01. 1983 C2 - mælkeleverance er påbegyndt efter 01.01. 1983 C3 Gældssanering, hvor 4. budgetår ikke er afsluttet 01.04. 1987 D Ansøgning om tildeling af supplerende basisandel (afgiftsfri  

  mælkeleverance) for afgiftsåret 06.04. 1987 - 03.04. 1988 på  grundlag af  

 godkendt ansøgning for afgiftsåret 1984/85 1. Ansøgers navn, adresse, m.v.:
