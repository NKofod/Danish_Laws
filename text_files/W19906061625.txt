 Ved krav om anlæg af parkeringspladser skal kommunalbestyrelsen  

 godtgøre, at den ændrede benyttelse af ejendommen har medført et  

 parkeringsbehov ud over det tidligere eksisterende behov.
» Byggelovsklage vedrørende ejendommen Chr.
X's Vej 259, 8310  

 Tranbjerg I skrivelse af 25. april 1990 meddelte Bygge- og Boligstyrelsen, at Deres  

 klage af 23. april 1990 over Århus amtsråds afgørelse af 27. marts 1990 blev  

 sendt til amtsrådet til udtalelse.
 I Deres klage til Bygge- og Boligstyrelsen gør De gældende, at Århus  

 kommune ikke har haft hjemmel til at pålægge Deres klienter, Hans Jørgen og  

 Mette Jespersen at indrette 10 parkeringspladser på ovennævnte ejendom.
Det fremgår af sagen, at Deres klienter har indrettet en frugt- og  

 grøntforretning på 55 m2 i en tidligere møbelforretning.
Grøntforretningen  

 har åbent fra kl. 12 torsdag, fredag og lørdag.
Der er ikke foretaget  

 bygningsmæssige ændringer ved indretningen af grøntforretningen.
Århus kommunalbestyrelse har i forbindelse med den ændrede benyttelse af  

 ejendommen i medfør af kap. 2.1.3 i bygningsreglement 1982 rejst krav om  

 etablering af 10 parkeringspladser på selve ejendommen.
Man har herved bl.a.  

 lagt vægt på ejendommens beliggenhed ved en stærkt trafikeret indfaldsvej til  

 Århus med standsningsforbud på den pågældende strækning.
Det er oplyst, at der allerede er tilvejebragt 5 bilpladser (uden  

 vendemulighed) på ejendommen, samt at der hos genboen er parkeringsmulighed  

 for 4 biler.
På en servicestation, der er beliggende i en afstand af ca. 130  

 meter fra grøntforretningen, er endvidere stillet parkeringspladser til  

 rådighed for forretningens kunder.
Århus amtsråd meddelte ved skrivelse af 27. marts 1990, at man er enige  

 med kommunen i, at der er tale om en sådan ændret anvendelse, som giver  

 mulighed for at stille krav om anlæg af yderligere parkeringspladser.
Man  

 finder iøvrigt ikke anledning til at kritisere kommunens skøn.
 Århus kommune har ved skrivelse af 16. maj 1990 endvidere meddelt, at  

 frugt- og grøntforretningens åbningstid er udvidet, således at forretningen  

 nu også er åben på mandage og tirsdage fra kl. 12.00.
 I Bygge- og Boligstyrelsens skrivelse af 25. april 1990 tog man forbehold  

 med hensyn til, om Deres klage kunne tages op til behandling, idet Århus  

 amtsråds afgørelser efter byggelovens § 23 kun kan påklages til Bygge- og  

 Boligstyrelsen, hvis afgørelsen omfatter spørgsmål om forståelse af  

 byggeloven eller en bestemmelse fastsat i medfør af denne lov.
 Bygge- og Boligstyrelsen finder, at betingelserne for at påklage  

 amtsrådets afgørelse er opfyldt i henhold til byggelovens § 23.
 Indledningsvis skal Bygge- og Boligstyrelsen meddele, at man finder, at  

 benyttelsesændringen af ejendommen er væsentlig i forhold til  

 byggelovgivningens parkeringsbestemmelser, jf. byggelovens § 2, stk. 1, c,  

 således at bygningsmyndigheden eventuelt kan stille krav om anlæg af  

 parkeringspladser.
 En forudsætning for, at der i den konkrete sag i medfør af bestemmelserne  

 i kap. 2.1.3 i bygningsreglement 1982 kan stilles krav om anlæg af  

 parkeringspladser er, at kommunalbestyrelsen godtgør, at den ændrede  

 benyttelse af ejendommen har medført et parkeringsbehov ud over det tidligere  

 eksisterende behov.
Bygge- og Boligstyrelsen skal i den anledning meddele, at man ikke finder,  

 at Århus kommunalbestyrelse har godtgjort, at ændringen af møbelforretning  

 til en grøntforretning på 55 m2 har medført et yderligere parkeringsbehov på  

 10 pladser.
Man har herved bl.a. lagt vægt på, at møbelforretningens kunder i  

 vidt omfang er kommet til forretningen i bil, og at der rent faktisk er  

 parkeringsmuligheder for forretningens kunder på ejendommen.
Det forhold, at  

 forretningen er beliggende ved en stærkt trafikeret indfaldsvej til Århus med  

 standsningsforbud på den pågældende strækning, kan ikke danne grundlag for  

 krav om anlæg af parkeringspladser ud over, hvad der kan kræves i medfør af  

 bestemmelserne i kap. 2.1.3 i bygningsreglement 1982.
 På baggrund heraf har Bygge- og Boligstyrelsen d.d. anmodet Århus amtsråd  

 om at foranledige, at Århus kommunalbestyrelse tager sagen op til fornyet  

 overvejelse.
Såfremt sagen ønskes indbragt for domstolene, skal sagen efter byggelovens  

 § 25 anlægges inden 6 måneder.« Not. 2 Bygge- og Boligstyrelsen skal på baggrund af det ovenfor anførte, anmode  

 Århus amtsråd om at foranledige, at Århus kommunalbestyrelse tager sagen op  

 til fornyet behandling.
 Der henvises til j.nr. 8-70-22-1-751-4-89.
Not. 3 Der henvises til j.nr. 88-5222.
