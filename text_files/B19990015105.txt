Bekendtgørelse om forbud mod phthalater  

 i legetøj til børn i alderen 0-3 år samt i visse  

 småbørnsartikler m.v.1) I medfør af §§ 30, 31, 45, stk. 1, 59, stk. 4 og 60 i lov om  

 kemiske stoffer og produkter, jf. lovbekendtgørelse nr. 21 af 16.  

 januar 1996 med de ændringer, der følger af lov nr. 424 af 10.  

 juni 1997 og lov nr. 431 af 10. juni 1997, fastsættes:
 § 1. Denne bekendtgørelse finder anvendelse  

 på:
1)	legetøj, hvorved forstås alle produkter, der klart er  

 konstrueret eller bestemt til legeformål til børn i alderen 0-3  

 år (0-36 måneder), 2)	småbørnsartikler til børn i alderen 0-3  

 år, hvorved forstås produkter, som er beregnet til eller normalt  

 må forventes at blive puttet i munden, herunder navnlig narresutter,  

 hagesmække, smykker samt badeudstyr m.v. og 3)	produkter, der ikke er omfattet af nr. 1 og 2, men som må  

 forventes anvendt som legetøj af børn i alderen 0-3 år  

 som følge af produktets konstruktion og design, herunder  

 motivvalg.
 Stk. 2. Ved phthalater forstås estere af  

 o-phthalsyre.
 § 2. Fremstilling, import og salg af produkter  

 eller dele deraf omfattet af § 1, der indeholder mere end 0,05 masseprocent  

 phthalater, er forbudt.
 § 3. Miljøstyrelsen kan efter § 38d i lov  

 om kemiske stoffer og produkter fra producent og importør kræve  

 udlevering af dokumentation for produktets overensstemmelse med denne  

 bekendtgørelse.
 § 4. Tilsyn med overholdelsen af bestemmelser i  

 denne bekendtgørelse udøves af Miljøstyrelsen efter  

 reglerne i lov om kemiske stoffer og produkter, kap. 10.
 § 5. Miljøstyrelsens afgørelser i  

 forbindelse med tilsynet kan ikke påklages til anden administrativ  

 myndighed.
 § 6. Overtrædelse af § 2 straffes med  

 bøde, medmindre højere straf er forskyldt efter anden  

 lovgivning.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på menneskers liv eller sundhed eller fremkaldt  

 fare derfor eller 2)	voldt skade på miljøet eller fare derfor eller 3)	opnået eller tilsigtet en økonomisk fordel, herunder  

 ved besparelser, for den pågældende selv eller andre.
 § 7. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 8. Bekendtgørelsen træder i kraft  

 den 1. april 1999.
 Stk. 2. Uanset § 2 kan produkter, som er omfattet af  

 bekendtgørelsen, og som er indkøbt før denne  

 bekendtgørelses ikrafttræden, sælges eller overdrages til  

 forbrugeren indtil 1. april 2000.
 Stk. 3. Uanset § 2 er det tilladt at fremstille,  

 importere og sælge oppusteligt badeudstyr til udendørs brug  

 eller til brug i svømmehaller m.v. indtil 1. januar 2003.
Miljø- og Energiministeriet, den 15. marts  

 1999 Svend Auken /Niels Juul Jensen 1)   

  Bekendtgørelsen er notificeret under henvisning til direktiv 98/34/EF  

 samt direktiv 88/378/EØF og direktiv 92/59/EØF.
