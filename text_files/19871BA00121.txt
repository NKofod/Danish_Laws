Nr BSF 121 Forslag til folketingsbeslutning om ændring af lov om Arbejdsretten Fremsat af Berlau (FK) Kurt Frederiksen (FK) Preben Møller Hansen (FK)  

 Jørgen Tved (FK) den 17. februar 1988 Det pålægges regeringen inden den 1. juni 1988 at fremsætte lovforslag om, at ansatte, der nedlægger arbejdet begrundet i forhold, der er regelreguleret, og hvor Arbejdstilsynet har udstedt påbud, der ikke efterleves af arbejdsgiveren, ikke kan idømmes bod i forbindelse med arbejdsnedlæggelsen.
Bemærkninger til forslaget Der er mange eksempler på, at arbejdsgivere i virksomheder, der af Arbejdstilsynet er pålagt at ændre forholdene omkring farligt arbejde, ikke overholder disse påbud.
Dertil kommer, at jurister i Arbejdstilsynet har udtalt, at som følge af de nedskæringer, der har fundet sted inden for Arbejdstilsynets personel, er der kun mulighed for gennemførelse af 20-25 retssager om året.
 Denne situation har fået arbejdsgivere til blot at lade stå til.
Derfor er der situationer, hvor de ansatte nødsages til blot at nedlægge arbejdet for at få tingene bragt i orden.
Derfor er det helt urimeligt, at der idømmes bod over for de ansatte i en sådan situation.
