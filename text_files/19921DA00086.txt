Nr BTB 86 Betænkning over Forslag til folketingsbeslutning om en undersøgelse af  

 alternative faste forbindelser under Øresund og de trafikale  

 tilslutningsmuligheder i Københavnsområdet   

 Nr B 86 1992-93, 1. samling Afgivet af Trafikudvalget Afgivet: 19930616 Udvalget har behandlet beslutningsforslaget i nogle møder.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlem) beslutningsforslaget til forkastelse  

 .
 Et mindretal (Socialistisk Folkepartis medlem af udvalget)  

 indstiller beslutningsforslaget til vedtagelse med de stillede  

 ændringsforslag.
 ÆndringsforslagAf et mindretal (SF):
 Til titlen 1) Titlen affattes således:
»Forslag til folketingsbeslutning om en undersøgelse af alternative forbindelser under Øresund og om  

 udførelse af landanlægget« Til teksten 2) Nr. 3 udgår, og i stedet indsættes efter nr.  

 2 som nyt afsnit følgende tekst:
»Herudover pålægges regeringen at udføre landanlægget til  

 Øresundsforbindelsen, således at togoverførslen ved Kalvebodsløbet udformes  

 som en tunnel.
Endvidere skal landanlægget på strækningen fra Tårnby Stadion  

 til Oliefabriksvej overdækkes, og denne del af landanlægget skal tillige  

 udformes med vandtæt bund og vandtætte sider for at forhindre  

 grundvandssænkning og behov for bortpumpning af grundvand.« Bemærkninger Til nr. 1 Ændringsforslaget er en konsekvens af den under nr. 2 foreslåede  

 ændring.
Til nr. 2 Københavns Miljøkontrol har udtalt, at en bro og en dæmning over  

 Kalvebodsløbet vil støjbelaste store dele af Vestamager, hele Amager Fælled,  

 bebyggelsen langs Amager Fælled samt dele af Sydvestkvarteret og det centrale  

 København.
Derfor foreslås det, at togoverførslen ved Kalvebodsløbet udføres  

 som tunnel.
 Endvidere foreslås det, at anlægget på strækningen fra Tårnby Stadion til  

 Oliefabriksvej overdækkes og udformes med vandtæt bund og vandtætte sider med  

 det formål at beskytte og bevare den mere end 1.000 år gamle Tårnby landsby.
