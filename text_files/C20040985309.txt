Meddelelse om sanktionspåstande i sager  

 om overtrædelse af udlændingelovens § 59 Denne meddelelse fastsætter vejledende retningslinjer for bødepåstande mv. i  

 sager om overtrædelse af udlændingelovens § 59. Meddelelsen erstatter RM  

 4/2003.
 Ved lov nr. 425 af 31. maj 2000 blev der gennemført en ændring af  

 udlændingelovens § 59 med det formål at skærpe straffen i de sager, der  

 vedrører ulovlig beskæftigelse af udlændinge.
 Ved lov nr. 428 af 9. juni 2004 er udlændingelovens § 59 på ny blevet ændret  

 med det formål yderligere at skærpe straffen i de sager, der vedrører ulovlig  

 beskæftigelse af udlændinge.
 Endvidere er der ved lov nr. 427 af 9. juni 2004 gennemført en ændring af  

 udlændingelovens § 59 med det formål at skærpe straffen i sager om forsætlig  

 bistand til ulovligt ophold her i landet.
 På den baggrund fastsættes i denne meddelelse vejledende retningslinjer for  

 bødepåstande mv. i sager om overtrædelse af udlændingelovens § 59. For at  

 sikre at bødetaksterne ved overtrædelse af bestemmelser i § 59 findes samlet  

 et sted, medtages i det følgende også bødetakster for overtrædelser, hvor der  

 ikke er sket skærpelser.
 Retningslinjerne gælder både for bødestørrelsen i sager, der afgøres med  

 bødeforelæg, og for de påstande, der nedlægges i sager, som indbringes for  

 domstolene.
Det skal fremhæves, at denne meddelelse ikke behandler spørgsmålet om  

 udvisning af de pågældende udlændinge.
Meddelelsen omfatter heller ikke  

 eventuelle andre overtrædelser, der måtte blive begået i forbindelse med  

 overtrædelse af udlændingelovens § 59, herunder f.eks. overtrædelse af  

 skattelovgivningen.
 Udlændingelovens § 59, stk. 1, har følgende ordlyd:
 »Med bøde eller fængsel indtil 6 måneder straffes den udlænding, som:
Indrejser eller udrejser uden om paskontrollen her i landet eller i et andet  

 nordisk land eller uden for grænseovergangsstedets åbningstid.
Bestemmelsen i  

 1. pkt. gælder ikke ved indrejse fra eller udrejse til et Schengen-land,  

 medmindre der undtagelsesvis sker kontrol ved en sådan grænse i medfør af  

 Schengen-konventionens artikel 2, stk. 2, jf. § 38, stk. 2.
 Indrejser her i landet i strid med et indrejseforbud eller et tilhold meddelt  

 i henhold til tidligere udlændingelove.
 Opholder sig her i landet eller arbejder uden fornøden tilladelse.
Ved bevidst urigtige  

 oplysninger eller svigagtige fortielser skaffer sig adgang til landet gennem  

 paskontrollen eller skaffer sig visum, pas eller anden rejselegitimation  

 eller  

 tilladelse til ophold eller arbejde her i landet.« Ved overtrædelse af udlændingelovens § 59, stk. 1,  

 anvendes følgende bødetakster/sanktionspåstande:
 § 59, stk. 1, nr. 1:
 Indrejse eller udrejse uden  

 om paskontrollen her i landet eller i et andet nordisk land eller uden for  

 grænseovergangsstedets åbningstid: bøde på 600 kr.
 § 59, stk. 1, nr. 2:
 Indrejse her i landet i  

 strid med et indrejseforbud eller et tilhold meddelt i henhold til tidligere  

 udlændingelove: Indenretlig advarsel eller bøde på 1.000 kr. ved 1. gangs  

 overtrædelse og derefter frihedsstraf.
 § 59, stk. 1, nr. 3:
 Ophold og arbejde uden fornøden  

 tilladelse: bøde på 400 kr. stigende med 150 kr. for hver måned ud over den  

 første.
 § 59, stk. 1, nr. 4:
 Ved bevidst urigtige  

 oplysninger eller svigagtige fortielser at skaffe sig adgang til landet  

 gennem  

 paskontrollen eller skaffe sig visum, pas eller anden rejselegitimation eller  

 tilladelse til ophold eller arbejde her i landet: samme straf som ved ulovlig  

 indrejse, ophold eller arbejde efter nr. 1-3, medmindre højere straf er  

 forskyldt efter anden lovgivning (f.eks. straffelovens § 163 eller § 171).
 Som ovenfor nævnt er der ved lov nr. 425 af 31. maj 2000 og senest ved lov  

 nr. 428 af 9. juni 2004 gennemført ændringer af udlændingelovens § 59 med det  

 formål at skærpe straffen i de sager, der vedrører ulovlig beskæftigelse af  

 udlændinge.
Ved lov nr. 425 af 31. maj 2000 blev strafmaksimum i udlændingelovens § 59,  

 stk. 2, ændret fra 6 måneder til 1 år.
Endvidere blev der som stk. 3 indføjet  

 en ny bestemmelse i § 59 om skærpende omstændigheder.
Ved lov nr. 428 af 9. juni 2004 blev strafmaksimum i udlændingelovens § 59,  

 stk. 2, fordoblet til 2 år.
Bestemmelsen er nu affattet således:
»Stk. 2. Med bøde eller fængsel indtil 2 år straffes den, som beskæftiger en  

 udlænding uden fornøden arbejdstilladelse eller i strid med de for en  

 arbejdstilladelse fastsatte betingelser.« Bestemmelsen i udlændingelovens § 59, stk. 3, blev ligeledes ændret og er nu  

 sålydende:
»Stk. 3. Ved straffens udmåling efter stk. 2 skal det betragtes som en  

 skærpende omstændighed, at overtrædelsen er begået forsætligt eller ved grov  

 uagtsomhed, at der ved overtrædelsen er opnået eller tilsigtet en økonomisk  

 fordel for den pågældende selv eller andre, eller at udlændingen ikke har ret  

 til at opholde sig her i landet.« Det fremgår af forarbejderne til lov nr. 425 af 31. maj 2000, at der med  

 lovændringen tilsigtedes en væsentlig skærpelse af det hidtidige bødeniveau i  

 sager om ulovlig beskæftigelse af udenlandsk arbejdskraft.
Der kan herved i  

 det hele henvises til Folketingstidende 1999-2000, tillæg A, side 7376-7400.
Det samme er ifølge forarbejderne til lov nr. 428 af 9. juni 2004 hensigten  

 med den seneste lovændring, jf. herved ændringsforslag til L 217 af 31. marts  

 2004 lov om ændring af udlændingeloven (skærpelse af strafniveauet for  

 ulovlig beskæftigelse af udlændinge) (betænkningen findes på  

 www.retsinfo.dk). Således anføres det, at bødeniveauet i sager om  

 overtrædelse af § 59, stk. 2, som efter de vejledende retningslinjer i RM  

 4/2003 hidtil har været 3.000 kr. pr. beskæftiget udlænding pr. påbegyndt  

 måned, fremover som udgangspunkt bør være 10.000 kr. pr. beskæftiget  

 udlænding pr. påbegyndt måned.
Der tilsigtes således et bødeniveau, der er  

 mere end tre gange så højt som det gældende.
Tilsvarende fremgår det, at bødeniveauet i sager om overtrædelse af § 59,  

 stk. 3, som efter de hidtil gældende retningslinjer i RM 4/2003 har været på  

 10.000 kr., fremover som udgangspunkt bør være 20.000 kr. pr. beskæftiget  

 udlænding pr. påbegyndt måned.
Straffen skal udmåles efter § 59, stk. 3, hvis  

 blot en af de i bestemmelsen nævnte betingelser for en skærpet bedømmelse er  

 opfyldt.
I sager, hvor der foreligger flere skærpende omstændigheder, skal  

 dette efter lovbemærkningerne betragtes som en særlig skærpende omstændighed  

 og medføre, at den vejledende bødetakst fraviges i skærpende retning.
Det fremgår i øvrigt af forarbejderne til de nævnte lovændringer, at de  

 angivne bødestørrelser ikke er til hinder for, at domstolene i konkrete  

 tilfælde i overensstemmelse med almindelige strafudmålingsprincipper fraviger  

 dette udgangspunkt i skærpende eller formildende retning.
F.eks. vil der  

 kunne være grund til en større bøde under hensyn til størrelsen af den  

 opnåede eller tilsigtede økonomiske fordel.
Domstolene vil også have mulighed  

 for at tillægge formildende omstændigheder vægt og idømme en bøde, der er  

 mindre end den vejledende bødestørrelse.
Det anføres videre, at domstolene i  

 sager, hvor der er begået en flerhed af lovovertrædelser, efter en samlet  

 afvejning vil kunne fastsætte en skønsmæssig bøde uden absolut kumulation af  

 den angivne bødestørrelse for hver enkelt lovovertrædelse.
 Fængselsstraf forudsættes anvendt i særlige situationer, hvor der foreligger  

 grove eller gentagne overtrædelser, herunder i tilfælde, hvor en højere grad  

 af tilregnelse hos arbejdsgiveren kan påvises, og hvor der er tale om en mere  

 langvarig, organiseret eller på anden måde konsekvent udnyttelse af  

 udenlandsk arbejdskraft.
 På den ovenfor anførte baggrund anvendes som udgangspunkt følgende  

 bødetakster/sanktionspåstande i sager om ulovlig beskæftigelse af udlændinge:
 Overtrædelse af udlændingelovens  

  

 § 59, stk. 2  

  

 : en bøde på  

  

 10.000 kr.  

  

 pr. beskæftiget udlænding pr. påbegyndt måned.
 Overtrædelse af udlændingelovens  

  

 § 59, stk. 2, jf. stk. 3  

  

 (dvs. i tilfælde hvor en af de i stk. 3 nævnte betingelser for en skærpet  

 bedømmelse er opfyldt): en bøde på  

  

 2  

 0.000 kr.  

  

 pr. beskæftiget udlænding pr. påbegyndt måned.
 I sager, hvor der er opnået eller tilsigtet en økonomisk fordel, vil der dog  

 skulle anvendes en forhøjet bøde, medmindre der sker konfiskation, eller der  

 rent faktisk ikke er opnået en økonomisk fordel af nogen betydning, jf.  

 nedenfor om udlændingelovens § 59, stk. 4.
 Foreligger der flere skærpende omstændigheder efter § 59, stk. 3, nedlægges  

 der påstand om en skærpet bøde, jf. dog nedenfor om udlændingelovens § 59,  

 stk. 4.
Ved flere beskæftigede og ved beskæftigelse af en eller flere udlændinge i  

 længere tid foretages der som udgangspunkt en sammenlægning af de nævnte  

 bødestørrelser uden reduktion (absolut kumulation). Det er dog i  

 forarbejderne anført, at domstolene i sager, hvor der er begået en flerhed af  

 lovovertrædelser, efter en samlet afvejning vil kunne fastsætte en  

 skønsmæssig bøde uden absolut kumulation af den nævnte bødestørrelse for hver  

 enkelt overtrædelse, jf.
Folketingstidende 1999-2000, tillæg A, side 7401.
 I gentagelsestilfælde og i særligt grove tilfælde, hvor der foreligger en  

 mere langvarig, systematisk eller på anden måde konsekvent udnyttelse af  

 udenlandsk arbejdskraft, jf. de ovenfor nævnte forarbejder, nedlægges der  

 påstand om  

  

 fængselsstraf  

  

 og eventuelt  

  

 tillægsbøde.
 Ved den ovenfor omtalte ændring af udlændingeloven, der blev gennemført ved  

 lov nr. 425 af 31. maj 2000, blev følgende nye bestemmelse indføjet i  

 udlændingelovens § 59, stk. 4:
»Stk. 4. Er der ved en overtrædelse af stk. 2 opnået en økonomisk fordel, kan  

 denne konfiskeres efter reglerne i straffelovens 9. kapitel.
Kan der ikke ske  

 konfiskation, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel.« Bestemmelsen er ikke blevet ændret ved lov nr. 428 af 9. juni 2004.
 I lovbemærkningerne til lov nr. 425 af 31. maj 2000 (Folketingstidende  

 1999-2000, tillæg A, side 7401) er det bl.a. anført, at det i § 59, stk. 4,  

 1. pkt., er præciseret, at der i overensstemmelse med reglerne i  

 straffelovens kapitel 9 kan ske konfiskation af en økonomisk fordel, det være  

 i form af et udbytte eller i form af en besparelse, der måtte være opnået ved  

 en overtrædelse af § 59, stk. 2. Bestemmelsen begrænser ikke muligheden for  

 ved siden af konfiskation at udmåle bøden, herunder en tillægsbøde, under  

 hensyn til en opnået eller tilsigtet økonomisk fordel.
For så vidt angår bestemmelsens 2. pkt. er det i lovbemærkningerne bl.a.  

 anført, at hvis der ikke kan ske konfiskation, f.eks. på grund af  

 bevismæssige vanskeligheder med at dokumentere størrelsen af den økonomiske  

 fordel, skal der tages særligt hensyn dertil ved udmåling af bøden.
Bøden  

 skal være af en sådan størrelse, at bøden klart overstiger størrelsen af  

 arbejdsgiverens økonomiske fordel ved ulovlig beskæftigelse af udlændinge.
 Fra retspraksis kan nævnes følgende afgørelser, der kan belyse spørgsmålet om  

 anvendelse af konfiskation, henholdsvis en forhøjet bøde i sager om ulovlig  

 beskæftigelse af udenlandsk arbejdskraft:
I UfR 1977.1041 Ø havde anklagemyndigheden nedlagt påstand om konfiskation af  

 ulovligt udbytte indvundet ved underbetaling af 4 udlændinge.
Beløbet var  

 opgjort til 20.902 kr. og beregnet som differencen mellem den faktiske løn  

 mv. og den overenskomstmæssige minimumsaflønning i medfør af den da gældende  

 overenskomst på området.
Under henvisning til, at beskæftigelse af  

 fremmedarbejdere i virksomheden kun ville være blevet tilladt af  

 myndighederne på vilkår af overenskomstmæssig aflønning, blev  

 anklagemyndighedens påstand om konfiskation taget til følge i medfør af  

 straffelovens § 75, stk. 1.
Østre Landsret har i en dom af 6. maj 2003 (UfR 2003.1908 Ø) haft lejlighed  

 til at tage stilling til spørgsmålet om anvendelse af konfiskation eller en  

 forhøjet bøde på grundlag af de ved lov nr. 425 af 31. maj 2000 indførte  

 regler i udlændingelovens § 59. I sagen var der rejst tiltale mod T 1 og T 2  

 for overtrædelse af udlændingelovens § 59, stk. 2, jf. stk. 3, ved i en  

 periode på ca. 6 måneder i 2001 at have beskæftiget to litauiske statsborgere  

 uden fornøden arbejdstilladelse med bygnings- og nedbrydningsarbejde på de  

 tiltaltes ejendom.
Ud over påstand om bødestraf nedlagde anklagemyndigheden  

 påstand om konfiskation af et ulovligt udbytte på 640.000 kr.
Beløbet var  

 opgjort på grundlag af en faktisk udbetalt timeløn på 60 kr. og det timetal,  

 som de to litauiske statsborgere havde oplyst under en indenretlig afhøring  

 (i alt ca. 2.200 timer). Den økonomiske fordel blev herefter beregnet til  

 underbetalingen svarende til forskellen mellem den faktisk udbetalte løn og  

 det beløb, der skulle have været udbetalt, hvis man lagde en timeløn på 343  

 kr. til grund (svarende til en gennemsnitlig mestertimeløn incl. moms).
 Byretten fandt de tiltalte skyldige i overtrædelse af udlændingelovens § 59,  

 stk. 2, jf. stk. 3.
 For  

 så vidt angår  

  

 strafudmålingen  

 anførte byretten, at udgangspunktet for en  

 lovovertrædelse som den foreliggende er en bøde på 120.000 kr. (2 udlændinge  

 i  

 6 måneder).
 Straffen  

 for de tiltalte blev  under hensyn til deres respektive ejerandele og  

 dermed  

 deres økonomiske interesse i lovovertrædelsen  fastsat til en bøde på  

 henholdsvis 100.000 kr. for T 1s vedkommende og 20.000 kr. for T  

 2s  

 vedkommende.
Med  

 hensyn til  

  

 konfiskationspåstanden  

 fandt byretten det ikke godtgjort,  

 hvilket arbejde de to litauiske statsborgere havde udført på ejendommen, og  

 hvilken værdi dette arbejde havde.
Byretten fandt det under disse  

 omstændigheder ikke godtgjort, hvor stor en økonomisk fordel de tiltalte  

 havde  

 opnået ved lovovertrædelsen.
Konfiskationspåstanden blev derfor ikke taget  

 til  

 følge.
 Dommen  

 blev anket til landsretten af både de tiltalte og af anklagemyndigheden.
 Anklagemyndighedens  

 påstand var skærpelse af bødestraffen og konfiskation af den økonomiske  

 fordel.  

 Som følge af for sen forkyndelse for T 2 måtte påstanden vedrørende denne  

 tiltalte begrænses til en påstand om stadfæstelse af byrettens dom.
 Landsretten  

 fandt ligesom byretten de tiltalte skyldige i overtrædelse af  

 udlændingelovens  

 § 59, stk. 2, jf. stk. 3.
Landsretten  

 lagde til grund, at de to litauiske statsborgere havde udført arbejde på de  

 tiltaltes ejendom i mindst 500 timer tilsammen, og at de tiltalte derved  

 havde  

  

 tilsigtet  

  

 at opnå en økonomisk fordel på  

 mindst 140.000 kr.
Landsretten tiltrådte samtidig af de af byretten anførte  

 grunde, at der ikke var tilstrækkeligt bevismæssigt grundlag for at fastslå  

 størrelsen af det udbytte, som de tiltalte rent faktisk havde  

  

 opnået  

  

 ved overtrædelsen.
Landsretten  

 fandt derfor ligesom byretten ikke grundlag for konfiskation.
Med  

 en udtrykkelig henvisning til forarbejderne til udlændingelovens § 59, stk. 3  

 og 4, hvorefter der ved udmåling af bøde i tilfælde, hvor der ikke kan ske  

 konfiskation, skal tages særligt hensyn til en opnået eller tilsigtet opnået  

 økonomisk fordel, stemte et flertal på to dommere for at forhøje bøden for T  

 1  

 til 200.000 kr.
Et mindretal på en dommer stemte for at forhøje bøden til  

 150.000 kr.
Der var enighed om, at der ikke var grundlag for at nedsætte  

 bøden  

 på 20.000 kr. for så vidt angår T 2.
 Det  

 samlede resultat blev således en bøde på 200.000 kr. til T 1 og en bøde på  

 20.000 kr. til T 2. Den samlede bøde på 220.000 kr. oversteg herved klart den  

 tilsigtede økonomiske fordel, der blev fastlagt til (mindst) 140.000 kr.
Der  

 kan endvidere henvises til UfR 2003.777 Ø.
I sagen var der rejst tiltale mod  

 henholdsvis en bygherre og en entreprenør for overtrædelse af  

 udlændingelovens  

 § 59, stk. 3, jf. stk. 2, ved i ca. 2 måneder at have beskæftiget op til 4  

 litauiske statsborgere med håndværksarbejde på en ejendom.
Byretten fandt det  

 alene bevist, at der havde været beskæftiget to litauiske statsborgere i en  

 periode på ca. 2. måneder.
Byretten idømte de to tiltalte hver en bøde på  

 60.000 kr. og anførte, at der ved bødens størrelse var taget hensyn til, at  

 den  

 skete berigelse ikke havde kunnet fastslås præcist, således at påstanden om  

 konfiskation var frafaldet.
Landsretten lagde bevismæssigt til grund, at der  

 i  

 en begrænset periode havde været beskæftiget to udlændinge uden  

 arbejdstilladelse på ejendommen.
Landsretten fastsætte straffen for hver af  

 de  

 tiltalte til en bøde på 30.000 kr.
Endelig kan nævnes UfR 2003.1639 Ø.
I den sag blev  

 tiltalte fundet skyldig i overtrædelse af udlændingelovens § 59, stk. 2, jf.  

 stk. 3, ved at have ladet 3 polske statsborgere udføre brolæggerarbejde på  

 tiltaltes ejendom i ca. 36 timer, hvorved de sammen med tiltalte lagde ca.  

 100  

 kv.m. brosten.
Der var ikke tilstrækkeligt bevismæssigt grundlag for  

 konfiskation af tiltaltes økonomiske fordel.
Tiltalte idømtes en bøde, der i  

 medfør af udlændingelovens § 59, stk. 4, under hensyn til, at tiltalte havde  

 opnået en økonomisk fordel ved at benytte de 3 udlændinge til  

 brolæggerarbejdet, blev fastsat til 15.000 kr.
Dommen indeholder ikke nogen  

 nærmere begrundelse for, at man ved bødeudmålingen har fraveget det  

 almindelige  

 udgangspunkt ved overtrædelse af udlændingelovens § 59, stk. 2, jf. stk. 3,  

 på  

 10.000 kr. pr. beskæftiget udlænding pr. påbegyndt måned.
Som det fremgår af forarbejderne, har bestemmelsen i  

 udlændingelovens § 59, stk. 4, navnlig til formål at fremhæve, at ulovlig  

 beskæftigelse  

 af udenlandsk arbejdskraft aldrig må kunne betale sig.
Dette indebærer, at  

 det  

 ved den strafferetlige sanktionering må sikres, at der sker en neutralisering  

 eller inddragelse af en tilsigtet eller opnået økonomisk fordel ved  

 overtrædelsen enten i form af konfiskation eller i form af en forhøjet bøde.
 Bestemmelsen vil efter den seneste lovændring alene  

 have betydning i sager, hvor skærpelsesreglen i § 59, stk. 3, finder  

 anvendelse.
 På den anførte baggrund kan der opstilles følgende  

 retningslinjer for anvendelse af konfiskation, henholdsvis en forhøjet bøde,  

 i  

 sager om ulovlig beskæftigelse af udenlandsk arbejdskraft.
Hvis tiltalte alene har tilsigtet, men ikke (beviseligt) opnået en økonomisk  

 fordel ved overtrædelsen, kan der ikke ske konfiskation.
I disse tilfælde  

 anvendes en bøde, der fastsættes under hensyn til den tilsigtede økonomiske  

 fordel.
Der er en glidende overgang mellem tilfælde, hvor der ikke kan føres bevis  

 for en økonomisk fordel og tilfælde, hvor der er opnået en økonomisk fordel,  

 men hvor det ikke er muligt mere præcist at opgøre størrelsen eller værdien  

 heraf.
I det følgende behandles disse situationer under ét.
 Den tilsigtede økonomiske fordel svarer i almindelighed til underbetalingen.  

 Denne er i den ovenfor omtalte Østre Landsrets dom i UfR 2003.1908 opgjort  

 som forskellen mellem den faktisk udbetalte løn og det beløb, der skulle have  

 været udbetalt, hvis man lægger en gennemsnitlig mestertimeløn incl. moms til  

 grund.
 Hovedregel:
Bøden bør i almindelighed klart overstige den tilsigtede økonomiske fordel.  

 Der kan herved henvises til den nævnte landsretsdom, hvor bøden til den ene  

 tiltalte blev fastsat til det dobbelte af normalbøden, således at den klart  

 oversteg den tilsigtede økonomiske fordel.
I den sag var der tale om en  

 situation, hvor der var opnået en økonomisk fordel, der blot ikke lod sig  

 opgøre mere præcist.
 Undtagelse:
Hovedreglen kan fraviges, hvis det må lægges til grund, at der rent faktisk  

 ikke er opnået nogen økonomisk fordel eller kun er opnået en ubetydelig  

 fordel, der ikke lader sig opgøre mere præcist.
I så fald anvendes den  

 sædvanlige bødetakst for overtrædelse af § 59, stk. 2, jf. stk. 3, på  

  

 20.000 kr.  

  

 pr. beskæftiget udlænding pr. måned, idet denne bødestørrelse i sig selv må  

 antages at være  

 udtryk for den skærpelse, som en sådan tilsigtet, men beviseligt ikke opnået  

 økonomisk fordel kan begrunde.
I tilfælde, hvor en eller flere af de øvrige  

 betingelse i § 59, stk. 3, for en skærpet bedømmelse ligeledes er til stede,  

 nedlægges der påstand om en skærpet bøde.
 Kan det godtgøres, at tiltalte rent faktisk har opnået en økonomisk fordel  

 ved overtrædelsen, må der tages stilling til, hvorvidt denne fordel bør  

 inddrages gennem konfiskation eller ved fastsættelse af en forhøjet bøde.
 Efter den almindelige praksis for anvendelse af konfiskation nedlægges  

 påstand om  

 konfiskation ved siden af påstand om almindelig straf, når der kan opgøres en  

 relativ præcis fortjeneste/besparelse, mens der alene nedlægges påstand om  

 (forhøjet) bøde, når der kun kan udøves et løsere skøn over, hvad der er  

 opnået af fortjeneste/besparelse.
 Sker der konfiskation af udbyttet, anvendes ved fastsættelsen af straffen de  

 bødetakster, der er angivet ovenfor under pkt. 3.1.2.
 Sker der ikke konfiskation af udbyttet, f.eks. fordi det ikke er muligt mere  

 præcist at opgøre størrelsen/værdien af den økonomiske fordel, der er opnået  

 ved overtrædelsen, gælder det, der er anført ovenfor under pkt. 3.2.2.
Det forekommer, at der er grundlag for at rejse tiltale mod flere personer  

 samtidig eller mod både fysiske og juridiske personer i anledning af en  

 overtrædelse af reglerne om udenlandsk arbejdskraft.
Nogle af de sager, der  

 er omtalt ovenfor, angik tilfælde, hvor der var rejst tiltale mod flere  

 personer (UfR 2003.777 Ø og UfR 2003.1908 Ø).
 Det må bero på en konkret vurdering, om det forhold, at der er flere  

 tiltalte, bør tillægges betydning for den bødepåstand, der nedlægges i  

 forhold til den enkelte tiltalte.
I det omfang der er opnået eller tilsigtet en økonomisk fordel, og der ikke  

 sker konfiskation, kan der efter omstændighederne blive spørgsmål om i  

 relation til bødeberegningen at fordele den økonomiske fordel på de enkelte  

 tiltalte.
I modsat fald vil den samlede reaktion kunne blive væsentligt  

 strengere, end hvis fordelen blev inddraget ved konfiskation.
I sådanne  

 tilfælde kan der tages udgangspunkt i, at bøden til den enkelte tiltalte må  

 fastsættes i forhold til den del af den tilsigtede eller opnåede økonomiske  

 fordel, der kan henføres til denne tiltalte.
Som nævnt ovenfor under pkt. 3.1.2. nedlægges der i gentagelsestilfælde og i  

 særlig grove tilfælde, hvor der foreligger en mere langvarig, systematisk  

 eller på anden måde konsekvent udnyttelse af illegal udenlandsk arbejdskraft,  

 påstand om frihedsstraf og eventuelt tillægsbøde.
Påstand om tillægsbøde ved  

 siden af frihedsstraf nedlægges i de tilfælde, hvor tiltalte har opnået eller  

 tilsigtet at opnå en økonomisk fordel ved overtrædelsen, medmindre der sker  

 konfiskation af hele den økonomiske fordel.
 Oplysninger fra den pågældende udlænding har væsentlig bevismæssig betydning  

 for straffesagen mod arbejdsgiveren/hvervgiveren (f.eks. en bygherre). Det er  

 derfor vigtigt, at disse oplysninger sikres.
Der må i den forbindelse sikres dokumentation for udlændingens nationalitet,  

 således at det ligger klart, at der er tale om en udlænding, for hvem der  

 gælder et krav om arbejdstilladelse.
Der må endvidere sikres dokumentation  

 for, om den pågældende har ret til at opholde sig her i landet, jf.  

 udlændingelovens § 59, stk. 3.
 Da den pågældende udlænding som hovedregel skal udvises umiddelbart efter  

 afhøring og afgørelse af egen sag for overtrædelse af udlændingelovens § 59,  

 stk. 1, må det endvidere overvejes, hvordan den pågældendes forklaring om  

 f.eks. arbejdets art og omfang, ansættelsesforholdets varighed og  

 aflønningens størrelse sikres bedst muligt til brug for straffesagen mod  

 arbejdsgiveren/hvervgiveren.
Skal udlændingens forklaring anvendes som bevis i sagen mod arbejdsgiveren,  

 er det ikke i alle tilfælde tilstrækkeligt, at den pågældende udlænding er  

 blevet afhørt udenretligt til politirapport.
Heller ikke en indenretlig  

 forklaring vil uden videre være tilstrækkelig.
 På baggrund af Den europæiske Menneskerettighedsdomstols praksis, hvorefter  

 det som hovedregel kræves, at tiltaltes forsvarer har haft lejlighed til at  

 udspørge et vidne, for at en politirapport eller en indenretlig afhøring kan  

 anvendes som  

  

 hovedbevis  

 i en straffesag, må det antages, at en udlændings oplysninger om f.eks.  

 ansættelsesforholdets varighed og aflønningens størrelse ikke uden videre vil  

 kunne lægges til grund i sagen mod arbejdsgiveren, hvis denne bestrider  

 rigtigheden, og der ikke i sagen i øvrigt findes andre oplysninger, der  

 sandsynliggør rigtigheden af udlændingens oplysninger.
Hvis udlændingens forklaring agtes brugt som hovedbevis i sagen mod  

 arbejdsgiveren, bør den pågældende derfor afhøres indenretligt med tilsigelse  

 af den sigtede arbejdsgiver.
Denne fremgangsmåde er dog ikke nødvendig, hvis  

 arbejdsgiveren til politirapport har bekræftet udlændingens oplysninger.
Er udlændingen udsendt af landet uden en sådan indenretlig afhøring, bør den  

 pågældendes forklaring søges tilladt dokumenteret efter retsplejelovens §  

 877, stk. 3, såfremt oplysningerne heri ikke vil være hovedbevis i sagen.
Som  

 andre mulige beviser i sagen kan nævnes vidneforklaringer fra  

 fagforeningsmedarbejdere, naboer og det tilkaldte politi om deres  

 iagttagelser, oplysninger fra kommunen eller andre offentlige myndigheder mv.
 Som ovenfor nævnt er der ved lov nr. 427 af 9. juni 2004 gennemført en  

 ændring af udlændingelovens § 59 med det formål at skærpe straffen i de sager  

 om forsætlig bistand til ulovligt ophold her i landet.
 Udlændingelovens § 59, stk. 5, har nu følgende ordlyd:
»Med bøde eller fængsel indtil 2 år straffes den, der forsætligt bistår en udlænding med ulovligt at indrejse i eller rejse gennem  

 landet, forsætlig bistår en udlænding med ulovligt at opholde sig her i landet, forsætligt bistår en udlænding med at indrejse her i landet med henblik på  

 herfra at indrejse ulovligt i et andet land, forsætligt bistår en udlænding med at indrejse ulovligt i eller rejse  

 ulovligt gennem et andet land eller for vindings skyld bistår en udlænding med at opholde sig ulovligt i et andet  

 land.« I forbindelse med lovændringen blev der endvidere som stk. 6 indføjet  

 følgende nye bestemmelse i udlændingelovens § 59:
»Stk. 6. Ved straffens udmåling efter stk. 5, nr. 2, skal det betragtes som  

 en særlig skærpende omstændighed, at bistanden er ydet for vindings skyld  

 eller i gentagelsestilfælde, eller at der ved samme dom dømmes for flere  

 forhold af forsætlig bistand til ulovligt ophold her i landet.« Det fremgår af det lovforslag, der ligger til grund for lovændringen, at  

 baggrunden for lovændringen er et ønske om, at strafniveauet for bistand til  

 udlændinges ulovlige ophold her i landet skærpes væsentligt, jf. herved  

 Folketingstidende 2003-2004, tillæg A, side 6196 ff.
Således anføres det, at  

 det nuværende bødeniveau for bistand til ulovligt ophold generelt bør  

 fordobles og at bistand til ulovligt ophold i tilfælde af særligt skærpende  

 omstændigheder  dvs. hvis bistanden er ydet for vindings skyld eller i  

 gentagelsestilfælde, eller hvis der ved samme dom dømmes for flere forhold  

 vedrørende bistand til ulovligt ophold, jf. § 59, stk. 6  som  

 udgangspunkt bør straffes med fængsel.
 I betænkning over lovforslaget afgivet af udvalget for Udlændinge- og  

 Integrationspolitik den 11. maj 2004 er det tilkendegivet, at bødeniveauet  

 for overtrædelse af § 59, stk. 1, nr. 2, bør være 2.000 kr. stigende med 500  

 kr. for hver måned ud over den første måned.
 Det fremgår videre af lovbemærkningerne, at bestemmelsen i § 59, stk. 1, nr.  

 1, om bistand til ulovlig indrejse og rejse gennem landet forudsættes anvendt  

 i overensstemmelse med gældende praksis.
 På den baggrund anvendes følgende bødetakster/sanktionspåstande i sager om  

 overtrædelse af udlændingelovens § 59, stk. 5 og 6:
 Bistand til ulovligt ophold: bøde på  

  

 2.000 kr. stigende med  

  

 500 kr. for hver måned ud over den første måned, maksimalt  

  

 5.000 kr.
 Er bistanden ydet for vindings skyld eller i gentagelsestilfælde, eller hvis  

 der ved samme dom dømmes for flere tilfælde af bistand til ulovligt ophold,  

 nedlægges der påstand om  

  

 fængselsstraf.
 Bistand til ulovlig indrejse og transit:  

  

 fængselsstraf.
 De ved lov nr. 428 af 9. juni 2004 gennemførte ændringer af udlændingelovens  

 § 59, stk. 2 og 3, trådte i kraft den 10. juni 2004.
 De ved lov nr. 427 af 9. juni 2004 gennemførte ændringer af udlændingelovens  

 § 59, stk. 5 og 6, trådte i kraft den 1. juli 2004.
 Lovændringerne finder i overensstemmelse med almindelige strafferetlige  

 principper, jf. straffelovens § 3, alene anvendelse på lovovertrædelser, der  

 er begået efter ikrafttrædelsen.
 For lovovertrædelser, der er begået før ikrafttrædelsen af lovændringerne  

 gælder de hidtidige retningslinjer i RM 4/2003 fortsat.
 Som det fremgår af RM 4/2003 vil der i slutningen af 2005 blive gennemført en  

 samlet undersøgelse af sanktionspraksis for så vidt angår ulovlig  

 beskæftigelse af udenlandsk arbejdskraft (udlændingelovens § 59, stk. 2-4).
Undersøgelsen, der både vil omfatte sager, der er afgjort med bødeforelæg, og  

 sager, der er afgjort indenretligt, vil blive gennemført på den måde, at jeg  

 via statsadvokaterne vil anmode om redegørelser for de sager, der har været  

 behandlet i perioden.
Undersøgelsen vil også omfatte sager, der er afgjort  

 efter den seneste ændring af udlændingelovens § 59, stk. 2 og 3. Det vil  

 derfor være hensigtsmæssigt, hvis der i de enkelte politikredse allerede nu  

 tages skridt til at sikre, at sager af denne art hurtigt vil kunne  

 fremfindes, når undersøgelsen iværksættes.
 Rigsadvokatens meddelelse nr. 4/2003 ophæves.
