 Det meddeles herved, at Finansministeriet med en række  

 håndværkerorganisationer den 1. maj 1990 har indgået medfølgende aftale, der  

 afløser aftalen af 18. januar 1988 om etablering og betaling af  

 rådighedstjeneste i hjemmet samt tilkald uden forbindelse med den normale  

 arbejdstid i Københavnsområdet og provinsen.
 Aftalen finder anvendelse for håndværkere ansat i henhold til de mellem  

 forbundene og Finansministeriet indgåede overenskomster, dog undtaget:
 - overenskomster indgået mellem Finansministeriet og Metal Søfart.
- Finansministeriets overenskomst med Dansk El-Forbund vedrørende  

 elektrikere beskæftiget ved Statens Istjeneste - Finansministeriets overenskomst med Dansk Metalarbejderforbund  

 vedrørende maskinassistenter m.fl. ved skoleskibet »Danmark« m.v.
 Det henstilles, at rådighedstjeneste fordeles mellem flere ansatte, og det  

 bør tilstræbes - såfremt tjenstlige forhold ikke er til hinder herfor - at  

 der højst pålægges den enkelte ansatte rådighedstjeneste hver 4. uge.
 Som bilag 1. til aftalen er optrykt den mellem Finansministeriet og en  

 række håndværkerorganisationer indgåede aftale af 1. maj 1990 om fravigelse  

 fra arbejdsmiljølovens generelle bestemmelser om daglig hviletid og ugentligt  

 fridøgn.
 Eventuelle tvivlsspørgsmål vedrørende aftalerne forelægges  

 Finansministeriet.
 Cirkulæret har virkning fra 1. april 1989. Samtidig ophæves cirkulære af  

 8. februar 1988 (LP.nr. 22/88) om aftale om etablering og betaling af  

 rådighedstjeneste i hjemmet samt tilkald uden forbindelse med den normale  

 arbejdstid i Københavns området og provinsen.
Finansministeriet Administrations- og Personaledepartementet Den 16. maj 1990 P.M.V.
 E.B.
Oluf Emborg AFTALE OM ETABLERING OG BETALING AF RÅDIGHEDSTJENESTE I HJEMMET SAMT  

 TILKALD UDEN FORBINDELSE MED DEN NORMALE ARBEJDSTID.
 1.  Ved etablering af rådighedstjeneste i hjemmet uden for den  

 normale arbejdstid ydes kompensation i form af frihed inden for normal  

 arbejdstid inden 6 måneder efter rådighedstjenesten efter følgende  

 retningslinier:
For 15 timers rådighedstjeneste på hverdage ................... 4 timers frihed For 24 timers rådighedstjeneste på lørdage, søn- og helligdage samt hverdagsfridage .......... 8 timers frihed 2.  Til en ansat, der tilkaldes den at have rådighedstjeneste,  

 ydes sædvanlig overtidsbetaling for mindst 4 timer fra det tidspunkt, den  

 pågældende forlader hjemmet, til han er hjemme igen.
 3.  Tilkaldes en ansat under rådighedstjeneste , ydes  

 overtidsbetaling fra det tidspunkt, den pågældende forlader hjemmet, til han  

 er hjemme igen.
 Når der ydes overtidsbetaling, bortfalder kompensation i form af  

 frihed/betaling for rådighedstjenesten, jfr. pkt. 1 og 5.
4.  Betaling for overtid - jfr. pkt. 2 og 3 - gives i form af  

 afspadsering inden for 6 måneder efter overarbejdets udførelse.
Såfremt  

 hensynet til virksomhedens drift kræver det, kan fristen fraviges efter  

 aftale mellem institutionen og tillidsrepræsentanten.
 5.  I tilfælde, hvor kompensation for rådighedstjeneste ikke kan  

 ydes i form af frihed, kan der i stedet ydes følgende betaling pr.  

 rådighedstjenestetime (1. oktober 1984-niveau):
 Hverdage ............................ 18,00 kr.
Søn- og helligdage samt hverdagsfridage (herunder lørdage fra kl. 07.00 - søndag kl. 07.00) ....... 20,70 kr.
 Tillægget reguleres som tjenestemændenes særlige tillæg i henhold til  

 aftale om justering af tjenestemandslønninger m.v. fra 1. april 1989.
 6.  Eventuelle bestående ordninger vedrørende rådighedstjenester  

 samt betaling for tilkald forringes ikke ved nærværende aftale.
 7.  Aftalen har virkning fra 1. april 1989 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1991.
København, den 1. maj 1990 Dansk Metalarbejderforbund  

 Finansministeriet Erland Christiansen P.M.V.
 E.B.
Dansk El-Forbund Roland Bak Niels Paludan Blik- og Rørarbejderforbundet Kurt H.
Jakobsen Snedker- og Tømrerforbundet i Danmark Curt Jørgensen Malerforbundet i Danmark Jørn Erik Nielsen Murerforbundet i Danmark Erik Søborg Bilag 1.
 AFTALE OM FRAVIGELSE FRA ARBEJDSMILJØLOVENS GENERELLE BESTEMMELSER OM  

 DAGLIG HVILETID OG UGENTLIG FRIDØGN.
I medfør af Arbejdsministeriets bekendtgørelse nr 372 af 15. august 1980  

 om hviletid og fridøgn, kan der for ansatte omfattet af en overenskomst  

 mellem Finansministeriet og medunderskrivende forbund ske fravigelse af  

 reglerne om hviletid og fridøgn i overensstemmelse med bekendtgørelsens §§ 10  

 og 11 ved forskudttids-, holddrifts-, turnus- og rådighedstjeneste samt i  

 enkeltstående tilfælde, hvor tjenstlige forhold gør det nødvendigt.
Aftaler  

 herom indgås lokalt mellem den pågældende institutions/styrelses ledelse og  

 vedkommende tillidsrepræsentant.
 Såfremt der ikke lokalt på den enkelte institution/styrelse kan opnås  

 enighed om en arbejdsmiljøaftale, eller der måtte blive behov for yderligere  

 fravigelse af hviletids- og fridøgnsbestemmelserne i arbejdsmiljøloven og  

 ovennævnte bekendtgørelse, forelægges sådanne spørgsmål til forhandling  

 mellem overenskomstens parter.
København, den 1. maj 1990 Dansk Metalarbejderforbund  

 Finansministeriet Erland Christiansen P.M.V.
 E.B.
