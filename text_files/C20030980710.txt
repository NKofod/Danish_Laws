Cirkulæreskrivelse om vejledende indtægtsgrænser m.v. i 2004  

 i sager om børnebidrag og ægtefællebidrag (Til samtlige statsamter, Københavns Overpræsidium,  

 Rigsombudsmanden på Færøerne og Rigsombudsmanden i Grønland) 1. Indledning Denne cirkulæreskrivelse indeholder vejledende indtægtsgrænser,  

 retningslinier m.v., som statsamterne og Civilretsdirektoratet vil anvende i  

 sager om børne- og ægtefællebidrag for 2004.
 Direktoratet skal understrege, at disse indtægtsgrænser alene er  

 vejledende, og at bidragsfastsættelsen som hidtil skal ske efter et konkret  

 skøn over samtlige omstændigheder i den enkelte sag.
 De indtægter, der nævnes i det følgende, er opgjort før skat og  

 arbejdsmarkedsbidrag, men efter fradrag for den særlige pensionsopsparing på  

 1%  

 og andre obligatoriske pensionsindbetalinger.
 Parternes udgifter har normalt ikke stor betydning ved  

 fastsættelse af børne- og ægtefællebidrag.
Der tages dog hensyn til den bidragspligtiges udgifter til  

 forsørgelse af børn efter lov om børns forsørgelse.
Ved opgørelsen af sådanne  

 forsørgelsesudgifter medregnes alle pligtiges biologiske børn, herunder  

 adoptivbørn, der ikke er fyldt 18 år, også selvom der ikke er fastsat bidrag  

 til barnet, eller et fastsat bidrag er bortfaldet.
Hvis bidragspligten til et  

 barn er ophørt efter § 14, stk. 2, i lov om børns forsørgelse, medregnes  

 dette  

 barn dog ikke.
Der tages endvidere hensyn til børn, som er omfattet af  

 adoptionslovens § 1, stk. 2. Der tages ikke hensyn til sted- eller plejebørn,  

 da man ikke har pligt til at forsørge sådanne børn.
Endelig tages der hensyn  

 til børn, som den pligtige er pålagt at betale uddannelsesbidrag til efter  

 lovens § 14, stk. 3. Der tages i øvrigt ikke hensyn til børn, der er fyldt 18  

 år.
De vejledende retningslinier for 2003 blev fastsat i  

 cirkulæreskrivelse af 13. december 2002. Ved fastsættelse af nedenstående  

 vejledende retningslinier for 2004 har direktoratet taget udgangspunkt i  

 satsreguleringsprocenten på 2,9 %, jf.
Finansministeriets bekendtgørelse nr.  

 748 af 22. august 2003 om satsreguleringsprocenten, tilpasningsprocenten og  

 satstilpasningsprocenten samt puljebeløb for finansåret 2004.
2. Børnebidrag 2.1. Højere  

 børnebidrag end normalbidraget i 2004 Størrelsen af børnebidrag fastsættes efter § 14 i lov om børns  

 forsørgelse under hensyn til barnets tarv og forældrenes økonomiske kår,  

 herunder deres erhvervsevne.
Er begge forældre ubemidlede, fastsættes  

 bidraget  

 i almindelighed til normalbidraget.
 Ifølge Socialministeriets vejledning nr. 124 af 12. november  

 2003 om regulering pr. 1. januar 2004 af satser på det sociale område er  

 normalbidraget pr. 1. januar 2004 forhøjet til 11.976 kr. årligt, svarende  

 til  

 5.988 kr. halvårligt og 998 kr. om måneden.
 Normalbidraget består af et grundbeløb og et tillæg, der i 2004  

 udgør følgende:
 ·  

  

 	  

    

 Grundbeløbet udgør 10.608 kr. årligt (5.304  

 kr. halvårligt og 884 kr. om måneden).
 ·  

  

 	  

    

 Tillægget udgør 1.368 kr. årligt (684 kr.  

 halvårligt og 114 kr. om måneden).
 Ved fastsættelse af højere børnebidrag end normalbidraget i 2004  

 bør der tages udgangspunkt i følgende vejledende indtægtsgrænser:
Normalbidraget med tillæg af 1 barn 2 børn 3 børn 4 børn 5 børn 25% ca. 320.000 kr.
 ca. 340.000 kr.
 ca. 370.000 kr.
 ca. 410.000 kr.
 ca. 460.000 kr.
50% ca.  

 340.000 kr.
 ca.  

 370.000 kr.
 ca.  

 410.000 kr.
 ca.  

 460.000 kr.
 ca. 540.000 kr.
100% ca.  

 370.000 kr.
 ca.  

 410.000 kr.
 ca.  

 460.000 kr.
 ca.  

 540.000 kr.
 ca.  

 640.000 kr.
200% ca. 5-600.000 kr.
 ca.  

 6-700.000 kr.
 ca.  

 7-800.000 kr.
* * 300% ca.  

    

  

 0,9-1,1 mill. kr.
 ca.  

    

  

 1,1-1,3 mill. kr.
 ca.  

    

  

 1,3-1,5 mill. kr.
* * * Der  

 er ikke fastsat vejledende retningslinier i disse situationer.
 I sager om fastsættelse af højere bidrag end normalbidraget  

 lægger statsamterne og Civilretsdirektoratet som hovedregel alene vægt på den  

 bidragspligtiges indtægter.
 De økonomiske forhold hos den bidragsberettigedes eventuelle  

 ægtefælle eller samlever er uden betydning for fastsættelse af børnebidrag.  

 Dette skyldes, at ægtefællen/samleveren ikke har pligt til at deltage i  

 forsørgelsen af barnet.
Som det fremgår af skemaet, er der for sager om højere bidrag  

 end normalbidraget med tillæg af 100% ikke fastsat en vejledende  

 indtægtsgrænse, men et vejledende indtægtsniveau.
Dette skyldes, at  

 bidragsfastsættelsen i disse sager i højere grad beror på et konkret skøn.  

 Der  

 kan således i disse sager lægges vægt på andre særlige omstændigheder,  

 herunder  

 om den bidragsberettigede har så gode økonomiske forhold, at bidraget bør  

 fastsættes til et lavere beløb end ellers.
De procenttillæg, der fremgår af tabellen ovenfor, beregnes  

 alene af grundbeløbet af normalbidraget.
Tillægget til normalbidraget skal  

 således kun betales én gang, jf.
Civilretsdirektoratets cirkulæreskrivelse af  

 20. december 1999.
 Ved fastsættelsen af højere bidrag end normalbidraget med tillæg  

 af 100% bør der alene anvendes procenttillæg delelige med 100, f.eks.  

 normalbidraget  

 med tillæg af 200% eller 300%. Statsamterne bør således undgå at fastsætte  

 bidrag på eksempelvis normalbidraget med tillæg af 125%, 150% eller 250%.  

 Dette  

 kan dog ikke begrunde ændring af bidrag i sager, hvor bidraget er fastsat  

 eller  

 aftalt til sådanne beløbsstørrelser.
Fastsættelse af højere bidrag end normalbidraget med tillæg af  

 300% sker fortsat efter en konkret vurdering.
Det samme gælder fastsættelse  

 af  

 bidrag højere end normalbidraget, hvis den bidragspligtige har  

 forsørgelsespligt over for flere end 5 børn.
2.2.  

 Uddannelsesbidrag i 2004 Ved fastsættelse af uddannelsesbidrag i 2004 bør der tages  

 udgangspunkt i følgende vejledende indtægtsgrænser:
1  

 barn ca. 280.000 kr.
2  

 børn ca. 320.000 kr.
3  

 børn ca. 370.000 kr.
4  

 børn ca. 430.000 kr.
5  

 børn ca. 515.000 kr.
I relation til skemaet bemærkes, at det barn/de børn, der søges  

 fastsat uddannelsesbidrag til, medregnes i det samlede antal børn.
Ansøgning  

 om  

 uddannelsesbidrag til et barn henregnes således til en to-barns-situation,  

 hvis  

 den pligtige har forsørgelsespligt over for et andet barn.
 Uddannelsesbidrag fastsættes som udgangspunkt til grundbeløbet  

 af normalbidraget, dvs. 10.608 kr. årligt i 2004.
Hvis den bidragspligtige har gode økonomiske forhold, kan der  

 efter et konkret skøn fastsættes højere uddannelsesbidrag end grundbeløbet af  

 normalbidraget.
Der er ikke fastsat nærmere retningslinier for dette.  

 Direktoratet kan dog oplyse, at det  på baggrund af bidragspraksis  

  i en  

 et-barns-situation findes rimeligt, at en bidragspligtig med en årlig indtægt  

 på ca. 450.000 kr. pålægges at betale uddannelsesbidrag på grundbeløbet af  

 normalbidraget med tillæg af 50%. I samme situation findes det rimeligt at  

 fastsætte uddannelsesbidrag på grundbeløbet af normalbidraget med tillæg af  

 100%,  

 hvis den bidragspligtige har en årlig indtægt på ca. 700.000 kr.
Bemærk, at der i sager om uddannelsesbidrag også skal tages  

 hensyn til barnets egne indtægter, herunder uddannelsesstøtte.
Endvidere skal  

 der  især i sager om forhøjede bidrag  tages hensyn til, om den  

 bidragsberettigede har så gode økonomiske forhold, at bidraget bør fastsættes  

 til et lavere beløb end ellers.
2.3. Vejledende  

 retningslinier for fastsættelse af konfirmations- og beklædningsbidrag i 2004 Betaling af konfirmationsbidrag er et led i den almindelige  

 pligt til at forsørge et barn.
Der fastsættes derfor som udgangspunkt  

 konfirmationsbidrag, selvom den bidragspligtiges økonomiske forhold er  

 dårlige.
 Statsamterne og Civilretsdirektoratet afslår derfor normalt kun  

 at  

    

  

 fastsætte konfirmationsbidrag, hvis den  

 bidragspligtige dokumenterer at have bidraget til udgifterne ved  

 konfirmationen  

 efter aftale med den bidragsberettigede.
 Det almindelige konfirmationsbidrag udgør 3 gange det ved  

 konfirmationen gældende månedlige grundbeløb af normalbidraget, dvs. 2.652  

 kr.  

 i 2004.
 Der fastsættes forhøjet konfirmationsbidrag, hvis den  

 bidragspligtige efter retningslinierne i pkt. 2.1 på konfirmationstidspunktet  

 kan pålægges at betale normalbidraget med tillæg af 50% eller 100%.  

 Konfirmationsbidraget vil i disse tilfælde blive fastsat til 4 eller 5 gange  

 grundbeløbet af det månedlige normalbidrag, dvs. 3.536 kr. eller 4.420 kr. i  

 2004. Der fastsættes normalt ikke højere konfirmationsbidrag.
 Ovenstående retningslinier gælder også i sager om beklædningsbidrag  

 efter § 15 i lov om børns forsørgelse.
 Det bemærkes, at statsamterne ved ansøgning om  

 konfirmationsbidrag ikke bør stille krav om fremlæggelse af dokumentation for  

 konfirmationen, medmindre den bidragspligtige f.eks. betvivler, at barnet  

 skal  

 konfirmeres eller er blevet konfirmeret.
3. Ægtefællebidrag 3.1. Fastsættelse  

 af ægtefællebidrag i 2004, når den bidragspligtiges indtægt er lav Civilretsdirektoratet har i forhold til 2003 fundet anledning  

 til at regulere den vejledende indtægtsgrænse for 2004 for fastsættelse af  

 ægtefællebidrag, når den bidragspligtiges indtægt er lav.
 Når den bidragspligtiges indtægt ikke overstiger 17.000 kr. om  

 måneden, bør der således i 2004 udvises tilbageholdenhed med at fastsætte  

 ægtefællebidrag.
 Når den bidragspligtiges indtægt ligger mellem 17.000 kr. og  

 19.000 kr. om måneden, bør bidraget skønsmæssigt fastsættes til et mindre  

 beløb, end de almindelige retningslinier for fastsættelse af ægtefællebidrag  

 ville føre til.
 Eventuelle bidrags- og forsørgelsespligter, som den  

 bidragspligtige har over for børn, skal fradrages i indtægten, inden der  

 foretages en vurdering af bidragsevnen.
 Et bidrag bør ikke fastsættes så højt, at den bidragspligtiges  

 bruttoindtægt  efter fradrag af børnebidrag og ægtefællebidrag   

 bringes ned  

 under den ovennævnte indtægtsgrænse på ca. 17.000 kr. om måneden.
3.2. Hvornår har  

 den bidragsberettigede i 2004 ikke et rimeligt behov for ægtefællebidrag  

 (bidragsloftet) Civilretsdirektoratet har fundet anledning til at regulere den  

 vejledende indtægtsgrænse for 2004 for, hvornår den bidragsberettigedes  

 økonomiske forhold i almindelighed må antages at være så gode, at den  

 bidragspligtige ikke har et rimeligt behov for bidrag.
Der bør således ikke fastsættes bidrag, hvis den  

 bidragsberettigedes indtægt overstiger ca. 210.000 kr. - ca. 250.000 kr. om  

 året.
Baggrunden for dette er, at den bidragsberettigede ikke kan siges at  

 have  

 behov for bidrag, når vedkommende har en så høj indtægt.
Hvis den bidragsberettigedes indtægt er mindre end ca. 210.000  

 kr. - ca. 250.000 kr. om året, fastsættes bidraget normalt kun så højt, at  

 den  

 bidragsberettigedes samlede indtægt, inklusiv bidrag, er i denne  

 størrelsesorden.
Hvis den bidragspligtiges årlige indtægt overstiger ca.  

 600.000 kr. - ca. 700.000 kr., fastsættes bidraget således, at den  

 bidragsberettiges samlede indtægt inklusiv bidrag ligger i den øvre halvdel  

 af  

 intervallet.
 Hvis den bidragspligtige har en meget høj indtægt, kan der efter  

 et konkret skøn være grundlag for at fastsætte bidrag, selvom den  

 bidragsberettigedes  

 samlede indtægt derved overstiger ca. 250.000 kr.
Der er ikke fastsat nærmere retningslinier for dette.
På  

 baggrund af bidragspraksis er det efter direktoratets opfattelse rimeligt,  

 hvis  

 en bidragspligtig med en årlig indtægt på ca. 1,0 - 1,1 mill. kr. pålægges at  

 betale bidrag, således at den bidragsberettigede har en samlet indtægt i  

 størrelsesordenen ca. 250.000 kr. - ca. 270.000 kr.
Har den bidragspligtige  

 en  

 væsentligt højere indtægt, kan der fastsættes bidrag, således at den  

 bidragsberettigede samlede indtægt overstiger ca. 270.000 kr.
3.3.  

 Bidragsberettigede har ingen eller kun en lav indtægt Ved fastsættelse af ægtefællebidrag tages der udgangspunkt i et  

 beløb svarende til 1/5 af forskellen mellem parternes indtægter.
Denne vejledende udmålingsregel er imidlertid baseret på den  

 typiske situation, hvor begge parter har indtægter af en vis størrelse.
Hvis  

 den bidragsberettigede ikke har indtægter eller kun har en lav indtægt, vil  

 udmålingsreglen medføre fastsættelse af et bidrag, der er uforholdsmæssigt  

 belastende for den bidragspligtige.
 Det bemærkes i den forbindelse, at kontanthjælp efter lov om  

 aktiv socialpolitik ikke betragtes som indkomst, da kontanthjælp er subsidiær  

 i  

 hold til ægtefællebidrag.
 I sager, hvor den bidragsberettigede ikke har indtægter eller  

 kun har en lav indtægt, bør den bidragsberettigede derfor ved  

 bidragsudmålingen  

 tillægges en fiktiv indtægt, der i 2004 fastsættes til 90.000 kr. om året  

 (7.500 kr. om måneden).
 Denne fiktive indtægt gælder ikke i relation til vurderingen af  

 den bidragsberettigedes bidragsbehov (bidragsloftet), jf. pkt.  

 3.2.
4. Behandling af skattefri lønindtægter i 2004  

 (herunder DIS-indtægter) Som nævnt i pkt. 1 tages der i bidragssager udgangspunkt i  

 parternes indtægter før skat og arbejdsmarkedsbidrag.
Ved vurderingen af bidragsevnen og behovet for reelt skattefri  

 personer er det nødvendigt at foretage en omregning af den skattefri indtægt  

 for at kunne sammenligne denne med en almindelig skattepligtig persons  

 indtægt  

 før skat og arbejdsmarkedsbidrag.
På denne måde ligestilles parter, hvis  

 indtægter reelt er skattefri, med parter der er almindeligt skattepligtige.
 Nedenstående retningslinier anvendes ved omregning fra reelt  

 skattefri til almindelig beskattet indkomst:
 I stærkt forenklet form ser beskatningen af lønindtægter i 2004  

 således ud:
Af enhver lønindtægt betales et arbejdsmarkedsbidrag (ambi) på  

 8% samt 1% i særlig pensionsopsparing.
Herefter betales der af indtægter, der  

 overstiger personfradraget på 36.800 kr., i gennemsnit 38,78% i skat (bund-,  

 kommune-, amts- og kirkeskat). Af indtægter over 216.800 kr. betales et  

 skattetillæg  

 på 6% (mellemskat), og der betales yderligere 15% (topskat) af indtægter over  

 304.800 kr.
Skatteloftet er i 2004 fastsat til 59%, ekskl. kirkeskat.
Den  

 gennemsnitlige kirkeskat i 2004 er 0,7%, hvorfor den maksimale skatteprocent  

 bliver 59,7% inkl. kirkeskat.
 Civilretsdirektoratet har igen i år revideret det skema, som kan  

 benyttes ved beregningen af, hvad en bestemt nettolønindtægt svarer til som  

 beskattet bruttolønindtægt efter fradrag for den særlige pensionsopsparing på  

 1%:
 2004:
Bruttolønindtægt  

 efter ambi (kr.) Marginal  

 trækprocent i intervallet Nettolønindkomst  

 efter ambi (kr.) Omregningsfak-tor  

 i intervallet 0   

 36.800 0 0   

 36.800 1,0000 36.801  

  216.800 38,78% 36.800  

 - 146.996 1,63 216.801  

  304.800 44,78% 146.996  

 - 195.589 1,81 304.801  

 - 59,7% 195.589  

 - 2,48 Når beregningerne er gennemført efter tabellen, skal der  

 tillægges arbejdsmarkedsbidrag: Ved at dividere indtægten  

  

 efter  

  

 arbejdsmarkedsbidrag med 0,92 fremkommer indtægten  

  

 før  

  

 arbejdsmarkedsbidrag.
 Eksempel:
 En part har en skattefri lønindtægt på 200.000 kr. om året.
De første 195.589 kr. svarer til nettoværdien af  

 	  

    

 304.800  

 kr.  

  

 efter  

  

 ambi De resterende 4.411 kr. multipliceres  

 med faktoren 2,48 og svarer således til nettoværdien af  

 	  

    

  

 10.939  

 kr  

                                                                         .  

                                                                            
  

 efter  

  

 ambi I alt svarer 200.000 kr. netto til  

 	  

    

  

 315.739  

 kr.  


  

 efter  

  

 ambi.
315.739 kr. efter ambi divideres med  

 0,92 og svarer til en bruttoindkomst på  

 	  

    

  

 343.195  

 kr.  


  

 før  

  

 ambi.
Skemaet er alene et hjælpemiddel til brug ved skønnet over  

 parternes indtægtsniveau og dermed bidragets størrelse.
Civilretsdirektoratet  

 er opmærksom på, at anvendelsen af denne beregningsmetode i nogle situationer  

 kan føre til en for høj bruttoindtægt, hvorfor tendensen i skønnet bør være  

 at  

 nedrunde.
 Civilretsdirektoratet kan i øvrigt henvise til  

 Skarrildhusberetningerne for 1987 (side 53-54), 1991 (side 37-39), 1994 (side  

 29-31), 1995 (side 30-32), 1996 (side 26-29), 1997 (side 19-23), 1998 (side  

 32-35) og 1999 (side 9-11).
 Disse omregningsfaktorer gælder ikke for parter, der beskattes  

 på Færøerne eller i Grønland.
