Klage over mangelfuld undersøgelse af multihandicappet barn med knæbrud Nævnet fandt grundlag for kritik af den undersøgelse og behandling, som patienten modtog af kursusreservelægen den 24. juli 2004, idet der burde have været foretaget en fuldstændig undersøgelse af venstre ben herunder af knæet.
Nævnet oplyste, at der ved undersøgelse af et barn med smerter i en hofte udover undersøgelse af hoften også bør foretages undersøgelse af resten af benet.
Dette er ekstra nødvendigt, når der er tale om et barn, der ikke kan gøre rede for sin situation.
 Nævnet fandt endvidere grundlag for kritik af den undersøgelse og behandling, som patienten modtog af afdelingslægen den 28. juli 2004, idet der burde have været foretaget en objektiv undersøgelse, da patienten på grund af sit handicap var ude af stand til at give relevante oplysninger.
