Formålet med registeret er at opkræve husstandslicensafgifter i medfør af gældende bekendtgørelse om radio- og fjernsynsafgift evt. licenspligt for radio- og fjernsynsmodtagere samt at registrere oplysninger, der er nødvendige for at sikre korrekt licensopkrævning.
Oplysningerne i registeret kan endvidere anvendes med det formål at danne lytter-/seerpaneler til brug for udsendelser i Danmarks Radio.
Medvirken i lytter/seerpaneler vil finde sted på frivilligt grundlag efter skriftlig opfordring fra Danmarks Radio.
Danmarks Radio vil informere udvalgte om, hvorfra oplysningen om dem stammer.
Der vil ikke finde registrering sted af den pågældendes valg.
Personkreds: Registeret må kun indeholde personoplysninger, der er nødvendige for korrekt licensopkrævning, herunder kontrol af afgiftspligten.
 Ikrafttrædelsesdato: 01/04/1991. Erstatter tidligere forskrifter.
