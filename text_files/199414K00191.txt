Nr BTL 191 Betænkning over I.
Forslag til værgemålslov (L 191) II.
Forslag til lov om  

 ændring af retsplejeloven og forskellige andre love (Ændringer som følge af  

 værgemålsloven) (L 192)   

 Nr L 191 1994-95, 1. samling Afgivet af Retsudvalget Afgivet: 19950523 Udvalget har behandlet lovforslagene i en række møder og har herunder stillet spørgsmål til justitsministeren, som denne har besvaret skriftligt.
 Endvidere har udvalget modtaget skriftlige henvendelser fra:
Alzheimerforeningen, Assurandør-Societetet og Finansrådet.
 Der er af justitsministeren stillet ændringsforslag, hvorom henvises til  

 de ledsagende bemærkninger.
Udvalget skal fremhæve, at det mere fleksible værgemål, som lovforslaget  

 åbner op for, synliggør beslutningsprocessen, når en person i konkrete  

 situationer ikke er i stand til at tage vare på sig selv.
En synliggørelse,  

 som fratager institutionspersonale og pårørende risikoen for at skulle træffe  

 beslutninger, som reelt forudsætter habilitet fra den pågældende.
Mistanke om  

 uretmæssige beslutninger skulle ved denne mere fleksible lovgivning være  

 elimineret.
Det fremgår af bemærkningerne til lovforslaget, at der som grov  

 tommelfingerregel skal være bruttoaktiver på 50-75.000 kr., før der normalt  

 er grundlag for et økonomisk værgemål alene med henblik på formueforvaltning.  

 Det er i den forbindelse oplyst, at der også ved mindre formuer kan  

 iværksættes værgemål vedrørende økonomiske forhold.
Som eksempler herpå  

 nævnes bl.a. tilfælde, hvor formuens sammensætning skaber behov for værgemål,  

 hvor der er gæld, eller hvor familiemedlemmer eller andre, som bistår den  

 svage med varetagelsen af økonomiske anliggender, ikke antages at disponere i  

 den svages interesse.
Det er udvalgets opfattelse, at den beskrevne  

 tommelfingerregel ikke skal medføre for stor tilbageholdenhed ved  

 iværksættelsen af værgemål, heller ikke når der er tale om mindre formuer.
Der skal således i praksis lægges betydelig vægt på at imødekomme de behov  

 for værgemål vedrørende økonomiske forhold, der kan foreligge, også selv om  

 der ikke er formue af betydning.
Bl.a. skal det ikke være udelukket at  

 beskikke en værge til at bestyre løbende indtægter - f.eks. pensioner - hvis  

 der efter en konkret vurdering kan være betænkeligheder ved den ordning, der  

 hidtil har været anvendt af den svage eller dennes omgivelser.
Udvalget fremhæver i den forbindelse, at der skal foretages en konkret  

 vurdering, idet det forudsættes, at der må være tale om en betydelig  

 fravigelse fra det normale, for så vidt angår den pågældendes evne til at  

 varetage sine egne anliggender.
Der henvises i øvrigt til bemærkningerne til  

 lovforslaget, hvoraf det fremgår, at værgemål skal afpasses efter princippet  

 om det mindste middel.
 Ved afgørelsen af, hvorvidt det er nødvendigt og tilstrækkeligt at bruge  

 værgemål efter § 5, lægger udvalget vægt på, at man ikke derved udnytter  

 værgemål som surrogat for tvangsbestemmelserne efter psykiatriloven, hvorved  

 retssikkerhedsgarantien tilsidesættes.
 Udvalget lægger også betydelig vægt på, at lovforslaget ikke giver  

 mulighed for, at værgen kan anvende tvang med henblik på at gennemføre  

 beslutninger vedrørende den svages personlige forhold.
Hvor der måtte være behov for at give myndighederne mulighed for at  

 gennemtvinge foranstaltninger over for den svage for at beskytte denne,  

 reguleres disse af anden lovgivning.
Der vil herunder være mulighed for at  

 fastsætte regler, der regulerer en eventuel medvirken fra værgen ved konkrete  

 afgørelser om anvendelse af foranstaltninger mod den svages vilje.
Endelig finder udvalget, at det er vigtigt at følge den udvikling, som  

 sker med hensyn til anvendelsen af værgemål efter lovens ikrafttræden.  

 Udvalget finder det derfor nyttigt, at justitsministeren har givet tilsagn om  

 at udarbejde en redegørelse for erfaringerne med den nye lov, når denne har  

 virket i 1997-98. Der ønskes herunder oplysninger om udviklingen i antallet  

 af sager ved statsamterne og domstolene fordelt efter værgemålenes karakter  

 og varighed.
Endvidere ønskes oplysninger om, hvordan ordningen med faste  

 værger og beskikkelse af værger i øvrigt har fungeret.
Endelig bør  

 redegørelsen indeholde oplysninger om udgifterne som følge af loven.
 Herefter indstiller udvalget lovforslagene til vedtagelse  

 med de stillede ændringsforslag.
 Et mindretal (Enhedslistens medlem af udvalget) finder det positivt, at  

 loven giver mulighed for at »skræddersy« værgemål.
Enhedslisten finder det vigtigt, at man efter lovens ikrafttræden også  

 vurderer muligheden for mere systematisk at få revurderet allerede  

 umyndiggjorte, så denne gruppe bliver fordelt på forskellige former for  

 værgemål.
Enhedslisten finder det godt, at § 5 og § 7 i L 191 giver mulighed  

 for at lave værgemål, som bliver tilpasset ud fra de konkrete behov, men en  

 umyndiggørelse i grundlovens forstand, som § 6 giver mulighed for, er  

 Enhedslisten meget betænkelig ved.
Enhedslisten finder det vigtigt, at  

 udviklingen på dette område følges.
Ændringsforslag til I.
Forslag til værgemålslov Af justitsministeren, tiltrådt  

 af udvalget:
 Til § 25 1) I § 25, stk. 2, ændres »jf. lov om  

 forældremyndighed og samvær § 7, stk. 3« til: »jf. lov om  

 forældremyndighed og samvær § 2, stk. 3«.
 Til § 53 2) Paragraffen affattes således:
»§ 53. Lov om umyndighed og værgemål (myndighedsloven), jf.  

 lovbekendtgørelse nr. 443 af 3. oktober 1985, ophæves.« Bemærkninger Til nr. 1 og 2 Som det fremgår af lovforslagets almindelige bemærkninger  

 afsnit 11 og de specielle bemærkninger til § 53, vil vedtagelsen af forslaget  

 til en ny lov om forældremyndighed og samvær (L 176) medføre, at det er  

 nødvendigt at tilpasse henvisningerne i værgemålsloven i forhold til de nye  

 regler i L 176.
 Det samme gælder med hensyn til forslaget til lov om ændring af  

 retsplejeloven og forskellige andre love. (Ændringer som følge af  

 værgemålsloven) (L 192).
 Formålet med de foreslåede ændringer, der udelukkende er af teknisk  

 karakter, er således at sikre, at reglerne i de nævnte lovforslag vedrørende  

 værgemål er i overensstemmelse med loven om forældremyndighed og samvær.
Ændringsforslag til II.
Forslag til lov om ændring af retsplejeloven og forskellige andre  

 love (Ændringer som følge af værgemålsloven)Af justitsministeren,  

 tiltrådt af udvalget:
 Til § 1 1) Nr. 8 udgår.
 Til § 8 2) Nr. 3 udgår.
 Til § 10 3) Paragraffen udgår.
Bemærkninger Til nr. 1-3 Som det fremgår af de almindelige bemærkninger afsnit 11 og de  

 specielle bemærkninger til § 53 i forslaget til værgemålslov (L 191), vil  

 vedtagelsen af forslaget til en ny lov om forældremyndighed og samvær (L 176)  

 medføre, at det er nødvendigt at tilpasse henvisningerne i værgemålsloven i  

 forhold til de nye regler i L 176.
 Det samme gælder med hensyn til forslaget til lov om ændring af  

 retsplejeloven og forskellige andre love. (Ændringer som følge af  

 værgemålsloven) (L 192).
 Formålet med de foreslåede ændringer, der udelukkende er af teknisk  

 karakter, er således at sikre, at reglerne i de nævnte lovforslag vedrørende  

 værgemål er i overensstemmelse med loven om forældremyndighed og samvær.
