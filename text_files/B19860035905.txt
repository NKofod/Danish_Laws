 I henhold til § 9, stk. 1, i lov nr. 232 af 26. maj 1982 om forsvarets  

 personel og § 1, stk. 1, i lov nr. 337 af 21. september 1939 angående  

 tilvejebringelse af befordringsmidler til brug for krigsmagten og ved  

 beskyttelsen af civilbefolkningen mod følgerne af luftangreb, som ændret ved  

 lov nr. 108 af 9. april 1975, fastsættes:
 § 1.  Under krig eller andre ekstraordinære forhold  

 forøges forsvarets styrker efter forsvarsministerens bestemmelse ved  

 indkaldelse af:
 § 2.  Forøgelse af forsvarets styrker ved indkaldelse  

 af hjemsendt personel i de i § 1 nævnte tilfælde sker ved ikraftsættelse af  

 mødebefalinger, ved anvendelse af ekstraordinære indkaldelsesordre eller ved  

 en kombination heraf.
 Stk. 2.  Ved mobilisering skal det i stk. 1 nævnte  

 personel, som ikke er fritaget for øjeblikkelig indkaldelse til forsvaret,  

 under strafansvar i henhold til den militære straffelov uopholdeligt møde i  

 henhold til gældende mødebefalinger.
 Stk. 3.  Eventuel ombytning af mødebefalinger  

 foranstaltes af vedkommende myndighed.
§ 3.  Når mobiliseringsordre er udsendt, ringes der  

 uafbrudt i 3 timer med samtlige landets kirkeklokker.
Endvidere bekendtgøres  

 mobiliseringsordren gennem presse, radio, fjernsyn, højttalervogne m.v.
§ 4.  Ved forøgelse af forsvarets styrker i henhold  

 til § 1 yder offentlige myndigheder og private de militære myndigheder  

 fornøden bistand.
Betaling for befordring, der i nævnte tilfælde er  

 foreskrevet indkaldt personel, udredes af forsvarets myndigheder.
 § 5.  Indkaldelse af civile befordringsmidler, der i  

 henhold til lov nr. 337 af 21. september 1939 er udskrevet til brug for  

 forsvaret, sker i de i § 1 nævnte tilfælde ved ikraftsættelse af  

 mødebefalinger, ved anvendelse af ekstraordinære indkaldelseskort eller ved  

 en kombination heraf.
 Stk. 2.  Ved mobilisering skal de i stk. 1 nævnte  

 befordringsmidler under strafansvar i henhold til den i stk. 1 nævnte lov  

 uopholdeligt afleveres i overensstemmelse med det tilsendte  

 udskrivningsbevis.
 § 6.  Bekendtgørelsen træder i kraft den 16. juni  

 1986.
 Stk. 2.  Samtidig ophæves forsvarsministeriets  

 bekendtgørelse nr. 305 af 26. juni 1979.
