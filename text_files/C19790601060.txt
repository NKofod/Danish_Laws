 Ifølge administrationsdepartementets cirkulære af 28. marts 1977 om  

 oprettelse af et Direktorat for statens indkøb er det en afdirektoratets  

 opgaver at samordne og herunder stadardisere statsinstitutionernes indkøb af  

 varer og tjenesteydelser, bl.a. gennem etablering af fælles indkøbsordninger  

 for statens institutioner.
 De fælles indkøbsordninger, der etableres til brug i statsinstitutionerne  

 vedrører fortrinsvis varer, hvor statens samlede indkøb udgør betydelige  

 beløb, hvor stadardiseringen ikke giver væsentlige problemer i  

 institutionerne, og hvor antallet af institutioner, der benytter den  

 pågældende vare, er stort.
 På de følgende sider har direktoratet forsøgt at give en orientering om  

 indkøbsordningernes etablering og udsendelse, samt om hvordan de anvendes.  

 Hvis et eller andet forhold skulle give anledning til tvivl, er  

 institutionerne altid velkomne til at rette henvendelse til direktoratet  

 herom.
INDLEDENDE ORIENTERING 1.1. Tilsluttede Institutioner Statens centrale indkøbsordninger omfatter samtlige statsinstitutioner og  

 desuden en række selvejende institutioner, der modtager statstilskud, og som  

 direktoratet i den anledning, efter aftale med det pågældende  

 ressortministerium, har givet adgang til ordningerne.
Der gælder de samme  

 betingelser for alle institutioner med hensyn til benyttelse af ordningerne.
1.2. Definitioner Rammeaftaler og fælleskøb Direktoratet skelner mellem »rammeaftaler« og  

 »fælleskøb«.
Ved rammeaftaler forstås aftaler, som kan benyttes af  

 samtlige institutioner, medens der ved fælleskøb forstås aftaler, som er  

 indgået for et begrænset antal institutioner.
Begge former for aftaler dækkes  

 af »statens indkøbsordninger«.
Udsendelses skrivelse Benævnelsen »udsendelsesskrivelse« anvendes om den meddelelse,  

 direktoratet sender til institutionerne (brugerne) om, at en rammeaftale  

 eller et fælleskøb er etableret.
1.3. Koordinering af statens indkøb Administrator Hensigten med statens indkøbsordninger er i første række at indkøbene  

 gøres økonomisk fordelagtigt samt at begrænse det indkøbsarbejde, som foregår  

 parallelt rundt om i institutionerne (markedsundersøgelser, forhandlinger med  

 leverandører, afprøvning af produkter og indgåelse af aftale m.v.). Den  

 institution, som af direktoratet udpeges til at forestå dette arbejde, kaldes  

 administratoren.
Som administrator vælges enten den største bruger eller en  

 institution, der har en særlig viden om det pågældende vareområde.
Når flere  

 institutioners forbrug dækkes afeen aftale, vil den samlede leverance være  

 mere attraktiv for leverandørerne.
Det medfører normalt, at de betingelser,  

 der kan opnås, bliver mere fordelagtige for institutionerne.
Endvidere kan  

 der blive større mulighed for at udnytte den særlige viden, som  

 administratoren råder over på det pågældende område.
Udover at give institutionerne økonomiske fordele skal de centrale  

 indkøbsordninger betragtes som en hjælp til institutionerne i  

 indkøbsarbejdet.
På områder, som dækkes af disse ordninger, kan  

 institutionerne oftest begrænse deres indkøbsarbejde til at rekvirere,  

 foretage modtagekontrol af varen, kontrollere leverandørens faktura (bl.a. om  

 aftalens nummer er påført) og anvise fakturaen til betaling.
Særlige leverandørkrav Hvis en institution ved indkøb af forbrugsartikler - farvebånd, video- og  

 lydbånd, papir til fotokopieringsmaskiner og lignende - bliver stillet over  

 for krav om, at der til bestemte maskiner kun må anvendes forbrugsvarer af et  

 særligt mærke for at undgå driftsforstyrrelser, eller for at leverandøren kan  

 vedstå sine garantiforpligtelser, bør direktoratet skriftligt orienteres  

 herom.
2. RAMMEAFTALER 2.1. Aftaletyper Der skelnes mellem generelle aftaler (G-aftaler) og tilbudsaftaler  

 (T-aftaler).
G-aftaler G-aftaler er aftaler, som indgås med en bestemt eller bestemte  

 leverandører, og som institutioner, der er tilsluttet statens  

 indkøbsordninger, har pligt til at benytte ved alle indkøb af de omhandlede  

 varearter.
Hvis en institution har vægtige grunde til at søge dispensation  

 fra anvendelse af en G-aftale, skal institutionen henvende sig til  

 rammeaftalens administrator med begrundelse for sin anmodning om at bruge en  

 anden leverandør.
T-aftaler T-aftaler giver institutionerne et tilbud, som de skal benytte sig af,  

 hvis de ikke har - eller ikke vil kunne opnå - et mere fordelagtigt tilbud  

 fra anden side.
Ved T-aftaler har institutionerne således en mulighed for at  

 kunne købe deres forbrug hos andre leverandører, hvis det er mere  

 fordelagtigt, men det skal tilføjes, at T-aftaler kun oprettes, når  

 tilbudsgiverne skønnes at have tilbudt særligt fordelagtige vilkår.
Det er således ikke nødvendigt at indhente tilbud fra anden side ved  

 indkøb af varer, for hvilke der er indgået en T-aftale.
Tilbud bør kun  

 indhentes, hvis det i en given situation er rimeligt at antage, at der kan  

 opnås væsentligt bedre vilkår, f.eks. hvis der er tale om et meget stort  

 kvantum til et enkelt leveringssted.
Hvis der indhentes tilbud, bør aftalens  

 administrator orienteres forud for tilbudsindhentningen, og den leverandør,  

 T-aftalen er indgået med, bør også spørges om tilbud på den pågældende  

 leverance.
Det skal understreges, at der i forbindelse med sådan  

 tilbudsindhentning ikke må gives oplysninger til andre tilbudsgivere om de  

 priser og de øvrige betingelser, der indgår i en T-aftale.
2.2 Rammeaftalens indhold Et fornødent uddrag af rammeaftalen gengives i den udsendelsesskrivelse,  

 der gennem direktoratet sendes til de enkelte institutioner.
Udsendelses skrivelsen Udsendelsesskrivelserne består af et forblad, uddrag af rammeaftalens  

 betingelser, samt eventuelle bilag.
Aftalens forblad På forbladet oplyses det, om aftalen er indgået som en G-aftale eller  

 T-aftale, hvilke(n) vare(r) aftalen omfatter, hvilken institution der  

 administrerer aftalen, leverandøroplysninger med adresser og telefonnumre  

 m.v., aftalens løbetid, hos hvilke personer (sagsbehandlere) man vil kunne  

 indhente yderligere oplysninger om den pågældende aftale samt et  

 journalnummer og et aftalenummer.
Journalnummeret benyttes ved arkivering af  

 aftalerne, medens aftalenummeret skal anvendes ved bestilling af varer.
Uddrag af de aftalte betingelser Efter forbladet findes uddrag af rammeaftalens betingelser, som er  

 tilstrækkelige til, at brugerne kan rekvirere varen og foretage den  

 nødvendige kontrol med, at leveringstider og leveringsbetingelser overholdes  

 samt modtagekontrol og fakturakontrol.
Prislister, brochurer m. v.
 Endelig kan der være lagt forskellige bilag ved udsendelsesskrivelsen,  

 f.eks. specielle prislister eller brochurer.
 2.3. Rammeaftalernes udsendelse og arkivering m.v.
Institutioner, der modtager direktoratets udsendelsesskrivelser, er  

 registreret i direktoratets adressekartotek, som er et manuelt  

 adresseringsanlæg.
Direktoratet arbejder på at kunne udsende aftalerne ved  

 anvendelse af edb, hvorved det bliver muligt at frasortere de aftaler, en  

 institution ikke har brug for.
Registrering i adressekartotek I direktoratets adressekartotek findes i dag ud over institutionens  

 adresse også oplysninger om, hvilket ressortministerium institutionen hører  

 til, institutionens telefonnummer samt i hvor mange eksemplarer,  

 institutionen ønsker at modtage direktoratets udsendelsesskrivelser.
Hvis der  

 sker ændringer, bør institutionen meddele dette til direktoratet i så god  

 tid, som muligt.
Gennemgang af udsendelses skrivelser Efter modtagelsen af direktoratets udsendelsesskrivelser bør hver enkelt  

 modtager gå materialet igennem, og de skrivelser, man ikke mener at få brug  

 for, bør ikke gemmes.
Hvis man på et senere tidspunkt får brug for en  

 skrivelse, der ikke er opbevaret, kan et nyt eksemplar rekvireres hos  

 direktoratet.
Vareoversigt En revideret vareoversigt over de varer, indkøbsordningerne omfatter,  

 udsendes to gange om året.
Det tilrådes, at institutionerne løbende holder  

 vareoversigten ajour med oplysning om nye rammeaftaler, således at man til  

 enhver tid af vareoversigten kan konstatere, om en bestemt vare kan købes ved  

 anvendelse af en afde centralt etablerede rammeaftaler.
Arkivering af udsendelses skrivelser Udsendelsesskrivelser vedrørende de indgåede aftaler arkiveres ved  

 anvendelse af det journalnummer, der er anført på skrivelsernes forblad.  

 Dette nummer, som er inddelt af skråstreger, består af: Journalnøglenummer,  

 hoved- og undervaregruppenummer, emnenummer samt løbenummer.
Som eksempel  

 betyder journalnummer 9032/H.3/8/4 følgende: »9032« er  

 direktoratets journalnøglenummer, »H« angiver hovedvaregruppen,  

 »3«, undervaregruppen og 8-tallet angiver, at det er emne nummer 8  

 inden for varegruppe H.3. Endelig angiver 4-tallet, at der er tale om 4.  

 reviderede udgave af denne aftale.
Ved arkivering efter journalnummer  

 indsættes skrivelserne i mappen, idet man først anvender hovedvaregruppen og  

 derefter tallet for undervaregruppen og til sidst emnenummeret.
Rygetiketter og skilleblade Til brug ved arkiveringen af udsendelsesskrivelserne kan institutionerne  

 rekvirere ringbindsrygetiketter samt skilleblade i direktoratet.  

 Skillebladene anvendes til at adskille skrivelserne i hovedvaregrupper.
Udsendelses skrivelse der erstatter tidligere skrivelser Når en udsendelsesskrivelse fra direktoratet erstatter en tidlige  

 skrivelse, er dette anført nederst på forbladet af den nye skrivelse under  

 »BEMÆRK«.
Ved arkivering af skrivelser med en sådan meddelelse skal  

 den tidligere gældende skrivelse tages ud af aftalemappen og makuleres.
Ændringer I tilfælde, hvor administratoren og leverandøren aftaler ændring til en  

 bestående rammeaftale, sendes der kun meddelelse til institutionerne om  

 omfanget af de aftalte ændringer.
Modtagerne bør normalt overføre disse  

 oplysninger til den udsendelsesskrivelse om rammeaftalens etablering, der  

 tidligere er modtaget.
Herefter kasseres ændringsmeddelelsen.
Hvis man skønner, at en ændring er for omfattende til at bliver overført til aftalen, kan ændringen arkiveres i forbindelse med aftalen, og der bør i så fald gøres en bemærkning herom på aftalens forblad eller i de(t) afsnit, som berøres af ændringsmeddelelsen.
Andre skrivelser Generelle skrivelser, cirkulærer og lignende vedrørende statens indkøb arkiveres forrest i aftalemappen.
Makulering af kasserede skrivelser Da bl.a. de indgåede rammeaftaler er fortrolige, påhviler de  

 institutionerne at sikre, at samtlige modtagne skrivelser fra direktoratet,  

 hvorpå der er trykt »FORTROLIGT«, opbevares så ingen uvedkommende  

 kan få kendskab til skrivelsernes indhold, og kasserede skrivelser bør  

 makuleres på en sådan måde, at det ikke er muligt for uvedkommende at få kendskab til deres indhold.
2.4. Rammeaftalernes anvendelse Rammeaftalernes anvendelsesområde Anvendelse af statens indkøbsordninger må kun finde sted ved køb af varer  

 og tjenesteydelser for institutionens regning og til dennes eget brug.
Dog  

 kan kantiner eller lignende vareudsalg i institutioner, der er tilsluttet  

 ordningerne, anvende aftalerne, hvis der er et økonomisk tilhørsforhold til  

 den pågældende institution, f.eks. hvis et eventuelt underskud/overskud  

 indgår i institutionens regnskab, eller at et tilskud til udsalgets drift  

 varierer i forhold til det økonomiske resultat.
Private indkøb og videresalg afvarer Indkøbsordningerne må ikke anvendes ved private indkøb og institutionerne  

 må heller ikke videresælge varer, der er købt gennem indkøbsordningerne med  

 mindre et sådant videresalg sker til normale detailpriser og gennem et  

 udsalgssted, som selv er berettiget til at anvende statens indkøbsordninger i  

 overensstemmelse med ovenstående regler.
De varer, som på denne måde  

 videresælges til private (personale m.fl.), må kun være varer, som normalt  

 forventes at indgå i udsalgets sortiment.
Benyttelse af aftalens nummer For at sikre, at varer, som indkøbes ved anvendelse af statens centrale indkøbsordninger, leveres i overensstemmelse med de aftalte betingelser, skal brugerne altid over for leverandørerne henvise  

 til den benyttede aftales nummer.
Kvantums- og kvalitetskontrol Ved varens modtagelse bør brugeren kontrollere, at det kvantum, der er  

 leveret, svarer til det kvantum, der er anført på leverandørens følgeseddel.  

 Endvidere bør brugeren kontrollere, at varen opfylder de aftalte  

 specifikationer, eller - når der er tale om en almindelig vare, der ikke er  

 særligt beskrevet - at den ser ud til at være i orden ud fra et brugermæssigt  

 synspunkt.
Brugerne må i hvert enkelt tilfælde afgøre, hvorvidt kontrollen  

 skal være en totalkontrol eller en stikprøvekontrol.
Reklamationer Hvis det ved modtagelsen eller under brugen viser sig, at varen ikke er i  

 orden, må der omgående reklameres over for leverandøren.
I gentagne eller  

 meget alvorlige tilfælde bør administratoren underrettes om reklamationen.
Overholdelse af leveringsfrister Distributionen af varerne sker altid fra leverandørernes lagre, og det  

 meget store antal kunder og den stødvise rekvirering, som statens  

 bevillingssystem kan medføre, vil undertiden kunne skabe vanskeligheder med  

 hensyn til overholdelse af aftalte leveringsfrister.
Hvis sådanne eller  

 lignende vanskeligheder opstår, og der ikke kan opnås en tilfredsstillende  

 løsning ved en direkte kontakt med leverandøren, bør der rettes henvendelse  

 herom til aftalens administrator.
Henvendelse fra bruger til administrator Som det tidligere er nævnt, er rammeaftalernes væsentligste formål at gøre  

 statens indkøb så økonomisk fordelagtigt som muligt og at lette  

 indkøbsarbejdet for brugerne.
Lettelserne i indkøbsarbejdet hos brugerne må  

 dog ikke medføre en unødig belastning hos administratorerne, så der blot  

 bliver tale om en overflytning af arbejdet.
Brugerne kan medvirke til, at  

 dette ikke sker, ved bl.a.
- at gennemlæse udsendelsesskrivelsen nøje, inden ordren placeres, - at rekvirere i god tid, så varen kommer rettidig frem, - at følge retningslinjer, der er nedfældet i rammeaftalen, og - at undlade henvendelser til aftalens administrator, når det ikke er  

 nødvendigt.
 Denne anmodning til brugerne om ikke at rette unødig henvendelse til  

 administratorerne må dog ikke medføre, at institutionerne undlader at  

 videregive oplysninger, som kan være af betydning ved den løbende revision af  

 aftalerne, herunder også oplysninger der vedrører det valgte sortiment,  

 kvaliteten, prisniveauet etc.
2.5. Nye rammeaftaler Aftalekomplekset vil fortsat blive udbygget med nye aftaler, men samtidig  

 vil direktoratet lade de aftaler udgå, som det viser sig kun benyttes af  

 institutionerne i beskedent omfang.
 Hvis en institution - både ud fra kendskabet til sit eget og til andre  

 institutioners behov - skønner, at der bør oprettes rammeaftale for en vare,  

 varegruppe eller tjenesteydelse, som endnu ikke er dækket af statens  

 indkøbsordninger, anmodes institutionen om at sende forslag herom til  

 Direktoratet for statens indkøb.
3. FÆLLESKØB Fælleskøb etableres, når kun en mindre kreds af institutioner anvender den  

 pågældende vare eller tjenesteydelse, og når fællesskabet betyder væsentlige  

 besparelser.
 Om fællesindkøbsaftalernes opbevaring, anvendelse og fortrolighed m.v.  

 gælder samme regler som for rammeaftalerne.
 Oplysninger om, hvilke fællesindkøbsaftaler der er etableret, fremgår af  

 vareoversigten.
4. IMPULAKARTOTEK 4.1. Kartotekets benyttelse Til brug for institutionerne er der i direktoratet etableret et  

 impulskartotek over varer og tjenesteydelser, som ikke er omfattet afG- og  

 T-aftaler, som nogle institutioner har indgået aftale om, og som ikke er  

 omfattet af de indkøbsordninger, direktoratet har sendt ud.
Gennem  

 impulskartoteket er det muligt for en institution at få kontakt med  

 indkøberen i den institution, som foretager indkøb af den påfældende vare  

 eller ydelse.
Direktoratet har endvidere gennem kartoteket mulighed for at  

 koordinere disse indkøb, således at interesserede institutioner får mulighed  

 for at slutte sig til aftaler, der er etableret og anmeldt til  

 impulskartoteket.
4.2. Anmeldelser af aftaler til kartoteket For at få impulskartoteket til at fungere så effektivt som muligt, er det  

 vigtigt, at direktoratet fra alle institutioner får tilsendt kopier af  

 samtlige indgåede rammeaftaler og kontrakter om varer og tjenesteydelser, som  

 man mener kan have interesse for andre institutioner.
Når institutionerne indgår egne rammeaftaler, bør man søge at få indføjet,  

 at aftalen også kan anvendes af andre institutioner, der er omfattet af  

 statens centrale indkøbsordninger.
Den nærmere tekst herom kan eventuelt  

 udarbejdes i samarbejde med direktoratet.
5. FORTROLIGHED Finansministeriets cirkulæreskrivelse af 25. marts 1974 om stattens  

 indkøbsaftaler indskærper, at samtlige medarbejdere i de enkelte  

 institutioner har tavshedspligt med hensyn til indholdet af  

 indkøbsordningerne.
Et brud på denne tavshedspligt kan indebære en  

 overtrædelse af straffelovens § 152.
 Når det har været nødvendigt på denne måde at indskærpe helt almindelige  

 indkøbsregler og ved dette cirkulære at kræve diskretion med de oplysninger,  

 som bl.a. udsendes fra direktoratet, har det flere årsager.
Udover, at regler af etisk karakter bliver overtrådt, vil det svække en  

 institutions position, hvis man overfor en leverandør oplyser om allerede  

 opnåede resultater.
Leverandøren vil nemlig kunne udnytte denne viden ved  

 udarbejdelse af sit eget tilbud.
Det er også en uforsvarlig behandling af den  

 leverandør, hvis tilbud man giver videre til andre leverandører, og alle de  

 leverandører, som får kendskab til konkurrenters tilbud gennem en af sine  

 kunder, vil ofte i fremtiden være tilbageholdende med at sende netop denne  

 kunde et særligt fordelagtigt tilbud.
Leverandøren vil frygte, at tilbudet  

 bliver givet videre til andre.
Priser og betingelser, der er opnået hos en leverandør, bør aldrig omtales  

 ved institutionernes forhandlinger med andre leverandører.
Drøftelser om  

 opnåelse af mere fordelagtige betingelser bør i stedet ske ud fra saglige  

 argumenter - eventuelt ved forslag om alternativ løsning.
