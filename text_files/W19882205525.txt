Støttetildelingen var for høj pga. fejl hos Styrelsen for Statens  

 Uddannelsesstøtte.
Den for meget udbetalte støtte blev krævet tilbage.  

 Ankenævnet fandt, at tilbagebetalingskravet skulle ophæves.
Sagen afgjort efter reglerne om condictio indebiti Ankenævnets brev af 14. december 1988:
 I et brev af 1. september 1988 har De forespurgt, om de afgørelser og den  

 behandling, som De har fået af Styrelsen for Statens Uddannelsesstøtte i  

 forbindelse med støttetildelingen for støtteåret 1987/88 til Deres datter, er  

 lovmæssigt korrekte.
Det fremgår af sagen, at i første omgang var støttetildelingen til både  

 Deres datter og Deres søn fejlagtig.
Efter telefonisk henvendelse til  

 styrelsen blev støtten til Deres søn omberegnet, og samtidig blev styrelsen  

 opmærksom på, at også støtten til Deres datter var beregnet på et forkert  

 grundlag, idet den oprindelig var beregnet ud fra en korrigeret  

 socialindkomst på - 1.436 kr.
Det kan ikke af sagens akter ses, hvad der er årsagen til den forkerte  

 støttetildeling til Deres datter.
Ansøgningsskemaet er korrekt udfyldt.
 Den forkerte støttetildeling til Deres søn skyldes, at han ikke på  

 ansøgningsskemaet har oplyst, at der foreligger stedmoderforhold uden  

 adoption.
 I et brev af 17. august 1988 til styrelsens direktør spurgte De, om den  

 behandling, De havde fået, er normal procedure ved tildeling af  

 uddannelsesstøtte.
Styrelsens direktør redegjorde i et brev af 29. august 1988 for sagens  

 forløb.
Han anførte, at fejlen ved støttetildelingen til Deres datter er  

 åbenbar og burde være opdaget af modtageren.
Efter styrelsens opfattelse kan  

 tildelingen efter dansk rets almindelige grundsætninger uden videre ændres i  

 overensstemmelse med de rigtige forhold.
Styrelsen beklagede, at der ikke i  

 brevet af 12. juli 1988 var givet en mere udførlig begrundelse for  

 beslutningen om at kræve beløbet tilbagebetalt, og at Deres datters  

 uddannelsesstøtte i første omgang blev beregnet på et forkert grundlag.
Styrelsen har i brev af 28. oktober 1988 i anledning af Deres klage  

 afgivet en udtalelse, som De har fået tilsendt i kopi.
Styrelsen henholder  

 sig til brevet af 29. august 1988.
 Ankenævnet finder, at der ikke foreligger tilstrækkeligt grundlag for at  

 kræve den for meget udbetalte støtte til Deres datter betalt tilbage, og at  

 tilbagebetalingskravet af 12. juli 1988 på 4.185 kr. derfor skal ophæves.
