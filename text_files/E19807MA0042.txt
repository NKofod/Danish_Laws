Der var rejst spørgsmål om den afgiftsmæssige stilling for  

 bedriftssundhedstjeneste.
Oprettelse heraf i såvel offentlige som private  

 virksomheder er reguleret ved arbejdsministeriets bekendtgørelse nr. 288 af  

 22. juni 1978 om bedriftssundhedstjeneste.
 Efter bekendtgørelsens § 11 skal virksomheder, der etablerer en sådan  

 tjeneste, gøre dette på en af følgende måder:
1. oprette bedriftssundhedstjeneste på virksomheden, 2. deltage i et bedriftssundhedscenter, 3. deltage i en branchebedriftssundhedstjeneste, eller 4. indgå aftale om bistand fra en anden virksomheds  

 bedriftssundhedstjeneste.
Nævnet traf afgørelse om, at ydelser, der præsteres af  

 bedriftssundhedstjenester er undtaget fra afgiftspligten i henhold til  

 merværdiafgiftslovens § 2, stk. 3, punkt a, uanset organisationsformen, da de  

 må anses for anden egentlig sundhedspleje.
Virksomheder, der opretter egen  

 bedriftssundhedstjeneste, kan medregne afgiften af investeringskøb og  

 driftsomkostninger til den indgående afgift.
 Ministeriet for skatter og afgifter har i tilslutning hertil truffet  

 afgørelse om, at bedriftssundhedscentre mv. kan frivilligt registreres efter  

 lovens § 6.
 Det blev tilføjet, at offentlige tilskud til etablering og drift af  

 bedriftssundhedstjenester kan holdes uden for den afgiftspligtige omsætning.
 Der kan efter ændringen af momslovens § 6 pr. 1.1.1993 ikke længere gives  

 tilladelse til frivillig registrering af bedriftssundhedstjenester.  

 Afgørelsen er i øvrigt suppleret ved Mn.787.
