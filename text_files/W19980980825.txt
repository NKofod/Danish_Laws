Fejlagtig indgivelse af kemoterapi  

 intravenøst fem dage i træk Patientklagenævnet lagde vægt på, at de  

 fem involverede sygeplejersker har deltaget i et kursus i cancerkemoterapi og  

 den efterfølgende praktiske opfølgning af kurset.  

 Patientklagenævnet lagde vedrørende sygeplejerske nr. 1  

 vægt på, at sygeplejersken efter kontrol på  

 behandlingsskemaet isoleret set gav den korrekte dosis Carboplatin den  

 første dag.
Patientklagenævnet lagde vedrørende alle fem  

 sygeplejersker vægt på, at ordinationen var markant afvigende fra  

 sædvanlig praksis.
Patientklagenævnet fandt, at sygeplejerske nr. 1  

 burde have foretaget en selvstændig vurdering af, om selve ordinationen  

 af Carboplatin var i overensstemmelse med normal praksis og herefter have  

 reageret på ordinationen, selvom sygeplejerske nr. 1 kun koncentrerede  

 sig om første dags behandling.
Patientklagenævnet fandt  

 endvidere, at de øvrige fire sygeplejersker udover kontrol på  

 behandlingsskemaet burde have foretaget en selvstændig vurdering af, om  

 dosis var i overensstemmelse med normal praksis og herefter have reageret  

 på ordinationen.
Patientklagenævnet fandt herefter, at de fem  

 involverede sygeplejersker havde udvist manglende omhu og  

 samvittighedsfuldhed i forbindelse med behandlingen af den  

 pågældende patient.
Patientklagenævnet fandt også, at  

 den læge, der ordinerede behandlingen i journalen, havde udvist  

 manglende omhu og samvittighedsfuldhed.
