 I medfør af § 73, jfr. § 64, stk. 3, og § 95 e i lov om social bistand,  

 jfr. lovbekendtgørelse nr. 356 af 19. juli 1983, som ændret senest ved lov  

 nr. 613 af 21. december 1983, fastsættes herved følgende regler om betaling  

 for ophold i daginstitutioner og i formidlet dagpleje for børn med vidtgående  

 fysiske eller psykiske handicap:
OPHOLD I SÆRLIGE DAGINSTITUTIONER FOR BØRN MED VIDTGÅENDE FYSISKE ELLER  

 PSYKISKE HANDICAP, JFR.
BISTANDSLOVENS § 95 A § 1.  Ophold i særlig daginstitution er vederlagsfrit  

 i tilfælde, hvor et barn med vidtgående fysisk eller psykisk handicap er  

 optaget i institutionen alene eller i hovedsagen af behandlingsmæssige  

 grunde.
 § 2.  Såfremt optagelse i en særlig daginstitution er  

 sket på andet grundlag end det i § 1 nævnte, betales for opholdet efter  

 reglerne i socialministeriets bekendtgørelse nr. 541 af 16. november 1983 om  

 betaling for ophold i daginstitutioner m.v. for børn.
 Den maksimale betaling fastsættes en gang årligt af socialstyrelsen,  

 svarende til et gennemsnit af forældrebetalingen i daginstitutioner oprettet  

 i henhold til bistandslovens § 69 for samme aldersgruppe.
 Stk. 2.  Amtskommunens social- og sundhedsudvalg kan dog  

 efter indstilling fra det sociale udvalg i opholdskommunen træffe afgørelse  

 om bortfald eller nedsættelse af forældrebetalingen, såfremt de om  

 nedsættelse af forældrebetalingen nævnte betingelser i §§ 4-6 i  

 socialministeriets bekendtgørelse nr. 541 af 16. november 1983 om betaling  

 for ophold i daginstitutioner m.v. for børn er opfyldt.
 Stk. 3.  Social- og sundhedsudvalgets afgørelse i  

 henhold til stk. 2 kan indbringes for den sociale ankestyrelse.
 § 3.  Betalingen opkræves af det sociale udvalg i  

 opholdskommunen.
OPHOLD FOR BØRN MED VIDTGÅENDE FYSISKE ELLER PSYKISKE HANDICAP I  

 DAGINSTITUTIONER OPRETTET I HENHOLD TIL BISTANDSLOVENS § 69 § 4.  Såfremt et barn med vidtgående fysisk eller  

 psykisk handicap af behandlingsmæssige grunde optages i daginstitution  

 oprettet i henhold til bistandslovens § 69 eller i dagpleje, nedsættes  

 forældrebetalingen til halvdelen.
Optagelse på en halvtidsplads eller  

 derunder er vederlagsfri.
 Stk. 2.  Forældrebetalingen for en fuldtidsplads kan dog  

 nedsættes yderligere, eventuelt bortfalde, såfremt de i §§ 4-6 i  

 socialministeriets bekendtgørelse nr. 541 af 16. november 1983 om betaling  

 for ophold i daginstitutioner m.v. for børn nævnte betingelser er opfyldt,  

 herunder at opholdet anses for særlig påkrævet af sociale eller pædagogiske  

 grunde, og betalingsspørgsmålet vanskeliggør barnets optagelse eller  

 forbliven i institutionen.
 § 5.  I de tilfælde, hvor en tidligere  

 særforsorgsinstitution (især døve-, blinde- og åndssvageforsorgen) har ydet  

 fuld dækning af forældrebetalingen for et barn, der den 1. januar 1980 var  

 optaget i almindelig daginstitution af behandlingsmæssige grunde, bortfalder  

 forældrebetalingen, så længe barnet opholder sig i almindelig daginstitution  

 af behandlingsmæssige grunde.
 § 6.  Det sociale udvalgs afgørelse efter §§ 4 og 5  

 kan indbringes for amtsankenævnet, i Københavns og Frederiksberg kommuner for  

 den sociale ankestyrelse.
 § 7.  Bekendtgørelsen har virkning fra den 1. januar  

 1984. Bekendtgørelse nr. 558 af 17. november 1981 om betaling for ophold i  

 daginstitutioner m.v. for børn med vidtgående fysiske eller psykiske handicap  

 ophæves.
 SOCIALMINISTERIET, DEN 13. JANUAR 1984.
