 En advokat rejste spørgsmål om den momsmæssige stilling vedrørende  

 administration af udlejning af sommerhusgrunde.
 Advokatens opgaver i forbindelse med administrationen omfatter beregning  

 og opkrævning af den årlige lejeafgift, meddelelse til eventuelle panthavere,  

 hvis rettidig betaling ikke finder sted, afregning til udlejers bank og  

 udfærdigelse af regnskab over lejeafgifterne (kopi af kontokort). Endvidere  

 undersøger han hvert år afgifterne vedrørende renovation samt størrelsen af  

 kloakbidrag og grundskatter for de pågældende lejemål.
 Nævnet traf afgørelse om, at den omhandlede administration af udlejning af  

 sommerhusgrunde er undtaget fra momspligten efter lovens § 2, stk. 3, pkt h,  

 1. pkt, som administration af fast ejendom.
 Se også Mn.531, Mn.668, Mn.669, Mn.703, Mn.792, Mn.829 og Mn.844.
