(De tekniske skoler) Efter indstilling fra erhvervsuddannelsesudvalget for jern- og  

 metalområdet samt forelæggelse for erhvervsuddannelsesrådet godkender  

 direktoratet 2.dels uddannelsen som automekaniker med virkning fra 1. august  

 1986.
 Undervisningsgrundlag:
 Undervisningen meddeles på grundlag af direktoratets godkendte  

 kursusplaner.
 Overordnet uddannelsesmål:
 Den færdiguddannede automekaniker kan vedligeholde og reparere benzin- og  

 dieseldrevne køretøjer, herunder personvogne, varevogne og lettere lastvogne.
 Automekanikeren udfører arbejdet under anvendelse af reparationshåndbøger  

 på dansk, tysk og engelsk samt andre tilgængelige tekniske data, herunder  

 justitsministeriets forskrifter for motorkøretøjer, samt det for autobranchen  

 krævede udstyr.
 Automekanikeren har opnået et praktisk rettet kendskab til almene  

 samfundsforhold samt indsigt i virksomhedsorganisation og samarbejdsformer.
 Denne skrivelse ophæver direktoratets skrivelse V-742 af 17. november  

 1986.
 P.d.v.
 e.b.
