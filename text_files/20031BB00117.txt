Fremsat den 30. januar 2004 af Morten Bødskov (S),  

 Sandy Brinck (S), Per Kaalund (S),  

 Lissa Mathiasen (S) og Frode Sørensen (S) Forslag til folketingsbeslutning om målsætning om en hurtig behandling af sager om  

  

 kriminalitet begået af 15-17-årige Folketinget pålægger regeringen at tage de nødvendige og  

 relevante initiativer til opfyldelse af en målsætning om en hurtig behandling  

 af sager om kriminalitet begået af 15-17 årige.
 Målsætningen skal bygge på en 30-20-10-dagesmodel med  

 følgende hovedindhold:
   

 	  

    

 30 dage: Det samlede  

 tidsforbrug for politiet og anklagemyndigheden, fra en gerningsmand er  

 identificeret, til sagen indbringes for retten med henblik på opnåelse af  

 dom,  

 fastsættelse af pålæg om ungdomskontrakt eller godkendelse af vilkår for  

 tiltalefrafald, bør ikke overstige 30 dage.
   

 	  

    

 20 dage: Det samlede  

 tidsforbrug ved domstolene, dvs.  

    

  

 tiden  

 fra sagen modtages i retten, til domsforhandlingen kan indledes eller  

 vilkårene  

 for tiltalefrafald bliver godkendt, bør ikke overstige 20 dage.
   

 	  

    

 20 dage: De sociale  

 myndigheders første opfølgning på en handlingsplan for unge kriminelle under  

 18  

 år bør foretages senest 20 dage efter, at kommunen har modtaget dokumentation  

 fra politiet om, at den unge har begået voldskriminalitet eller anden  

 alvorlig  

 kriminalitet.
   

 	  

    

 10 dage:  


  

 Det samlede tidsforbrug for  

 Kriminalforsorgen fra tidspunktet for endelig dom til iværksættelsen af  

 afsoning af frihedsstraf eller påbegyndelse af samfundstjeneste bør ikke  

 overstige 10 dage.
   

 	  

    

 10 dage: Det samlede  

 tidsforbrug for de sociale myndigheder fra fastsættelsen af vilkårene for  

 tiltalefrafald, vilkår for betinget straf eller pålæg om ungdomssanktion bør  

 ikke overstige 10 dage fra tidspunktet for godkendelsen af vilkårene  

 henholdsvis endelig dom til, at vilkårene effektivt er iværksat henholdsvis  

 anbringelsen i døgninstitution som led i en ungdomssanktion påbegyndt.
Bemærkninger til forslaget 1. Formålet med beslutningsforslaget Kriminaliteten og dens årsager skal forhindres ved en  

 tidlig og effektiv forebyggelse og en hurtig og konsekvent straf.
 Formålet med forslaget er at nedsætte sagsbehandlingstiden  

 for sager om kriminalitet begået af unge mellem 15 og 17 år og via en klar  

 målsætning at sikre en hurtig og konsekvent straf til unge, der begår  

 kriminalitet.
I dag er sagsbehandlingstiderne hos politiet, domstolene,  

 Kriminalforsorgen og de kommunale myndigheder for lange.
Det strider mod  

 basale  

 samfundsinteresser og hensynet til den enkelte unge, at kriminelle unge,  

 inden  

 de modtager dom for allerede begået kriminalitet, ofte har begået ny og  

 omfattende kriminalitet.
Samtidig kan unge, som bliver taget i kriminalitet,  

 selv finde uvisheden og ventetiden ved de meget lange sagsbehandlingstider  

 ubehagelig og uforståelig, og en hurtig sagsbehandlingstid kan blive mødt af  

 en  

 større respekt og accept hos den unge, end tilfældet ofte er i dag.
Det generelle billede af unge og kriminalitet er positivt.  

 Undersøgelser viser, at den samlede ungdomskriminalitet er faldet de sidste  

 20  

 år.
Antallet af lovovertrædelser begået af unge i perioden 1981-2000 er  

 således  

 faldet med 35 pct.
De sidste 10 år har niveauet dog ligget nogenlunde  

 stabilt.
På trods af det genelle fald i kriminalitet begået af unge  

 er der problemer og udfordringer.
Der er tegn på, at voldskriminaliteten  

 blandt  

 unge 15-17-årige er steget de sidste 10-20 år.
Og noget tyder på, at en del  

 af  

 denne kriminalitet er relateret til unge i bander eller løsere netværk, hvor  

 mange kan forbindes til hårdt belastede boligområder.
Denne udvikling skal stoppes.
Det kræver en ambitiøs  

 tilgang til problemer og løsninger.
Vi må stoppe den ulykkelige  

 ghettodannelse.  

 Vi må insistere på, at børnene lærer ordentligt dansk, inden de skal i skole.  

 De utilpassede unge indvandrere skal væk fra lediggang, gadehjørner og  

 kriminalitet.
De skal i arbejde.
De skal have en uddannelse.
Og de skal  

 forstå  

 og respektere de værdier, som det danske samfund bygger på.
Blandt de grundlæggende danske værdier er, at enhver form  

 for kriminalitet er et brud med de normer og værdier, vores velfærdssamfund  

 bygger på.
Kriminalitet skaber utryghed og usikkerhed i lokalsamfundene, og  

 ofte er det i forvejen udsatte børn og unge, der har størst risiko for at  

 havne  

 i kriminalitetens ulyksaligheder, hvis der ikke sættes ind over for  

 kriminaliteten.
Hvis unge begår kriminalitet, er det derfor i alle  

 henseender væsentligt, at alle involverede myndigheder agere hurtigt og  

 præcist  

 over for den begåede kriminalitet.
En umiddelbar, konsekvent og hurtig  

 reaktion  

 kan medvirke til at stoppe en uheldig udvikling for et ungt menneske,  

 samtidig  

 med at den  i modsætning til en situation, hvor reaktionen først kommer  

 på  

 lidt længere sigt  kan forhindre, at den pågældende begår yderligere  

 kriminalitet Omfanget af de unges kriminalitet fremgår i øvrigt af  

    

  

 bilag 1 til beslutningsforslaget:  

 Justitsministeriets hjemmeside: Kriminalitet og alder, tabel over antallet af  

 strafferetlige afgørelser (frihedsstraffe, bøder og tiltalefrafald 1992-2001)  

 for aldersgruppen 15-17-årige.
 Som bilag 2 til beslutningsforslaget er medtaget  

 Socialministeriets hjemmeside: Indsats over for kriminelle unge, juni 2003,  

 bilaget i pjecen Oversigter over typiske forløb.
2. Sanktionstyper Sanktionssystemet Det almindelige strafferetlige sanktionssystem gælder som  

 udgangspunkt for unge lovovertrædere på 15-17 år.
Det gælder således både  

 straffelovens  

 regler og retsplejelovens bestemmelser om strafferetlig forfølgning, herunder  

 efterforskning, tiltalerejsning og domstolenes behandling af straffesager.
De  

 almindelige sanktionsformer finder ligeledes anvendelse.
 På nogle punkter er der dog særlige bestemmelser for unge  

 under 18 år, jf. bl.a. følgende:
 Tiltalefrafald med fastsættelse af vilkår.
Tiltalefrafald er en afgørelse, der træffes af  

 anklagemyndigheden.
Tiltalefrafald indebærer, at den sigtede anses for  

 skyldig.  

 Et tiltalefrafald kan være uden vilkår, men der er også mulighed for at  

 knytte  

 vilkår til et tiltalefrafald.
Det følger af retsplejeloven, at tiltale i en sag helt  

 eller delvis kan frafaldes i tilfælde, hvor sigtede var under 18 år på  

 gerningstidspunktet og der fastsættes vilkår for tiltalefrafaldet.
Tiltale i  

 en  

 sag kan helt eller delvis frafaldes i tilfælde, hvor det fastsættes som  

 vilkår,  

 at sigtede undergives hjælpeforanstaltninger efter bestemmelserne i lov om  

 social service.
Der kan endvidere fastsættes samme vilkår som i betingede  

 domme, og der kan fastsættes vilkår om en ungdomskontrakt.
 En ungdomskontrakt er en aftale, hvorved en ung  

 lovovertræder med forældremyndighedsindehaverens samtykke forpligter sig til  

 at  

 holde sig kriminalitetsfri i en nærmere angivet periode samt deltage i visse  

 nærmere opregnede aktiviteter m.v. (eksempelvis beskæftigelse eller  

 uddannelse)  

 mod, at anklagemyndigheden på sin side afstår fra yderligere retsforfølgning.  

 Vilkåret om ungdomskontrakt og dermed indholdet af selve kontrakten skal  

 godkendes  

 af retten.
Betinget straf Retten kan gøre en straf betinget, hvis den finder det  

 upåkrævet, at straffen kommer til fuldbyrdelse.
Det er et fast vilkår for en  

 betinget dom, at den dømte i en prøvetid ikke begår nyt strafbart forhold.  

 Retten kan som vilkår bestemme, at den dømte i hele prøvetiden eller en del  

 af  

 denne skal undergives tilsyn.
For personer under 18 år varetages tilsynet i  

 almindelighed af de sociale myndigheder.
Desuden kan retten fastsætte andre vilkår, herunder at den  

 dømte efter kommunens afgørelse undergives foranstaltninger efter  

 bestemmelserne i lov om social service, eventuelt af nærmere angivet art, og  

 efterkommer de forskrifter, som kommunen meddeler den pågældende.
Dette  

 indebærer, at det herefter påhviler de sociale myndigheder (kommunerne) at  

 træffe bestemmelse om indholdet af de pågældende foranstaltninger efter den  

 sociale lovgivning.
Det kan f.eks. være ophold i en vis periode på en  

 døgninstitution for børn og unge.
 En betinget dom kan endvidere betinges af en pligt til  

 under tilsyn af Kriminalforsorgen at udføre ulønnet samfundstjeneste.  

 Samfundstjeneste kan bl.a. bestå i at arbejde for en velgørende eller  

 almennyttig organisation, en sportsklub eller en kirke.
Ungdomssanktion I 2001 blev der i straffeloven indført en ny  

 ungdomssanktion i form af en struktureret, kontrolleret socialpædagogisk  

 behandling.
Hvis en 15-17-årig har begået grovere, personfarlig kriminalitet  

 eller anden alvorlig kriminalitet, kan retten således bestemme, at den unge  

 skal undergive sig en struktureret, kontrolleret socialpædagogisk behandling  

 af  

 2 års varighed, hvis det må anses for formålstjenligt for at forebygge  

 yderligere lovovertrædelser.
Længstetiden for ophold i døgninstitution eller godkendt  

 opholdssted er 1 år og 6 måneder, heraf højst 12 måneder i en sikret afdeling  

 på en døgninstitution for børn og unge.
Ungdomssanktionen giver dermed  

 mulighed  

 for at fastholde den unge i længere tid og for samtidig at iværksætte en  

 behandling, der på længere sigt kan få den unge på ret kurs.
Ubetinget frihedsstraf Der er i princippet ikke noget til hinder for at idømme  

 unge under 18 år ubetinget frihedsstraf, men i  

    

  

 retspraksis udvises tilbageholdenhed hermed.
Dømte under 18 år anbringes  

 i institution m.v. uden for fængsel eller arresthus, medmindre afgørende  

 hensyn  

 til retshåndhævelsen taler imod en sådan anbringelse.
3. Målsætning for sagsbehandlingstider i  

 voldssager Forslaget er inspireret af den fastsatte målsætning for  

 sagsbehandlingstider i voldssager.
Det er en målsætning, som er indarbejdet  

 og  

 velkendt af de relevante myndigheder.
 Målsætningen om en hurtig behandling af voldssager er  

 opstillet i voldspakkerne fra 1994 og 1997.
 Målsætningen indebærer for politiet, at det samlede  

 tidsforbrug, fra voldsanmeldelsen modtages (gerningsmanden er identificeret),  

 til sagen indbringes for retten, ikke bør overstige 30 dage.
Målsætningen for behandlingstiden ved domstolene er angivet  

 til 37 dage.
Heraf udgør berammelsestiden, dvs. tiden fra sagen modtages i  

 retten, til domsforhandlingen kan indledes, 30 dage, mens der er afsat 7 dage  

 til domsforhandling og domsafsigelse.
For strafafsoningen af voldsdomme er målsætningen fastsat  

 således, at afsoningen for dømte, som ikke er varetægtsfængslede, skal  

 iværksættes senest 30 dage efter, at der foreligger fuldbyrdelsesordre.
Det  

 er  

 samtidig forudsat, at politiet giver fuldbyrdelsesordre umiddelbart efter, at  

 der er afgivet ankeafkald, efter ankefristens udløb eller efter, at ankedom  

 er  

 afsagt.
 4. Sagsbehandlingstiden i dag.
 Justitsministeriet har i et svar af 26. november 2003 til  

 Folketingets Retsudvalg, jf. alm. del  bilag 215, redegjort for, hvilke  

 oplysninger ministeren kunne give om sagsbehandlingstiden i sager om  

 kriminalitet begået af 15-17-årige.
Det fremgår af svaret, at der ikke kan gives et samlet  

 billede af sagsbehandlingstiden.
Svaret indeholder ud over henvisningen til  

 målsætningen om sagsbehandlingstiden, for så vidt angår voldssager, dog på en  

 række punkter nogle relevante oplysninger om sagsbehandlingstiden m.v., jf.  

 følgende:
Ungdomskontrakter I 2000 blev der foretaget en undersøgelse af erfaringerne  

 med anvendelsen af ordningen med ungdomskontrakter, herunder det tidsmæssige  

 forløb for ungdomskontrakterne.
Undersøgelsen omfattede ungdomskontrakter  

 godkendt fra 1. januar til 30. juni 1999. I 82 tilfælde var der meddelt  

 vilkår  

 om ungdomskontrakt, og hovedparten af sagerne vedrørte tyveri, herunder  

 indbrudstyveri.
Undersøgelsen viste, at der i gennemsnit forløb ca. 4½ måned  

 fra gerningstidspunktet, til sagen blev sendt i retten.
Det antages stort set  

 at  

 være politiets og de sociale myndigheders samlede sagsbehandlingstid.  

 Tidsintervallet omfattede også den tid, der gik, fra kriminaliteten blev  

 begået, til politiet havde identificeret og sigtet en gerningsmand.
Der går  

 endvidere i gennemsnit 7 uger fra retsmødebegæringen til selve godkendelsen  

 af  

 ungdomskontrakten i retten.
Sagsbehandlingstid ved domstolene Sager om kriminalitet begået af 15-17-årige er en del af  

 den samlede mængde af sager, der indgår i statistikken over byretternes  

 sagsbehandlingstid i almindelige straffesager.
Almindelige straffesager  

 omfatter blandt andet domsmandssager, bødesager og tilståelsessager.  

 Sagsbehandlingstiden i disse sager, det vil sige, hvor lang tid der går, fra  

 retten modtager den enkelte sag, til den er afgjort, er senest opgjort for 1.  

 halvår af 2003, og i perioden blev 63,2 pct. af sagerne afgjort på under 2  

 måneder.
Tallet er baseret på oplysninger om i alt 50.395 afsluttede  

 almindelige straffesager ved byretterne.
Heraf blev 102 sager indbragt af  

 anklagemyndigheden for retten med henblik på meddelelse af tiltalefrafald med  

 godkendelse af vilkår.
I 1. halvår af 2003 blev 73,5 pct. af sagerne afgjort  

 på  

 under 2 måneder.
Ubetinget fængselsstraf I langt de fleste sager, hvor 15-17-årige idømmes ubetinget  

 fængselsstraf, er der tale om en voldsdom, og/eller at retten har bestemt, at  

 den dømte skal forblive varetægtsfængslet.
Direktoratet for Kriminalforsorgen  

 fik i perioden 1. august 2002  31. juli 2003 indberettet i alt 164  

 domme  

 vedrørende 15-17-årige.
Af disse 164 domme vedrørte 148 voldsdømte, mens det  

 i  

 12 tilfælde var bestemt, at den dømte skulle forblive varetægtsfængslet  

 (surrogat).
Samfundstjeneste Kriminalforsorgens tilsyn med prøveløsladte, betinget dømte  

 m.v. indgår aftale med samfundstjenestestedet og klienten om afviklingen af  

 samfundstjenesten.
Aftaler skal indgås snarest og senest 10 dage efter, at  

 dommen kan fuldbyrdes.
Ungdomssanktion Justitsministeriets Forskningsenhed evaluerer løbende  

 ungdomssanktionsordningen.
Der er i denne forbindelse også registreret  

 oplysninger om gernings- og domstidspunkt.
Det er derfor muligt et beregne  

 den  

 samlede sagsbehandlingstid i disse sager.
For de 77 ungdomssanktionsdomme,  

 som  

 evalueringen omfatter frem til den 1. januar 2003, går der i gennemsnit fra  

 gerningsdato til domsdato 103 dage.
 Det skal bemærkes, at der her ikke er taget hensyn til det  

 tidsrum, der går fra gerningsdatoen og til, at politiet rejser en sigtelse.  

 Dette tidsrum er også indregnet i den samlede sagsbehandlingstid.
5. Den foreslåede målsætning Det foreslås med dette beslutningsforslag, at regeringen  

 pålægges at tage de nødvendige og relevante initiativer til opfyldelse af en  

 målsætning om en hurtig behandling af sager om kriminalitet begået af  

 15-17-årige.
 Det foreslås, at målsætningen for sagsbehandlingstiden for  

 sager om 15-17-åriges lovovertrædelser fastsættes som en 30-20-10-dagesmodel,  

 som også direkte omfatter de sociale myndigheder.
For politiet og anklagemyndigheden indebærer målsætningen,  

 at det samlede tidsforbrug, fra en ung gerningsmand er identificeret, til  

 sagen  

 indbringes for retten med henblik på opnåelse af dom, fastsættelse af pålæg  

 om  

 ungdomssanktion eller godkendelse af vilkår for tiltalefrafald, ikke bør  

 overstige 30 dage.
Der finder et samarbejde sted mellem politiet og de  

 sociale myndigheder.  

 Når en ung mellem 15 og 17 år sigtes for kriminalitet, kontakter politiet de  

 sociale myndigheder og anmoder om en udtalelse om den unges forhold.
Politiet  

 anmoder endvidere de sociale myndigheder om at vurdere, om en aktuel sag  

 findes  

 egnet til at blive afgjort med tiltalefrafald med fastsættelse af vilkår.
For domstolene indebærer målsætningen, at det samlede  

 tidsforbrug ved domstolene, dvs. tiden, fra sagen modtages i retten, til  

 domsforhandlingen kan indledes eller vilkårene for tiltalefrafald bliver  

 godkendt, ikke bør overstige 20 dage.
I sager, der vedrører godkendelse af  

 vilkår for tiltalefrafald, kan sagerne endda formentlig afsluttes hurtigere  

 end  

 20 dage.
 For Kriminalforsorgen indebærer målsætningen, at det  

 samlede tidsforbrug for Kriminalforsorgen fra tidspunktet for endelig dom til  

 iværksættelsen af afsoning af frihedsstraf eller påbegyndelse af  

 samfundstjeneste ikke bør overstige 10 dage.
 For de sociale myndigheder indebærer målsætningen, at det  

 samlede tidsforbrug for de sociale myndigheder ikke bør overstige 10 dage fra  

 fastsættelsen af vilkårene for tiltalefrafald, vilkår for betinget straf  

 eller  

 pålæg om ungdomssanktion til, at vilkårene reelt og effektivt er iværksat  

 henholdsvis anbringelsen i døgninstitution som led i ungdomssanktion  

 påbegyndt.
Herudover foreslås det som led i målsætningen, at de  

 sociale myndigheders første opfølgning på en handlingsplan for unge  

 kriminelle  

 under 18 år bør foretages senest 20 dage efter, at kommunen har modtaget  

 dokumentation fra politiet om, at den unge har begået voldskriminalitet eller  

 anden alvorlig kriminalitet.
Dette punkt adskiller sig fra det forudgående  

 ved,  

 at der på dette  tidligere  tidspunkt endnu ikke er faldet en  

 endelig  

 afgørelse i sagen.
 Denne del af målsætningen skal endvidere ses i sammenhæng  

 med kommunernes gældende forpligtelse efter serviceloven til at udarbejde en  

 handlingsplan for unge kriminelle under 18 år, der har begået  

 voldskriminalitet  

 eller anden alvorlig kriminalitet, dvs. forbrydelser som voldtægt, røveri,  

 grovere  

 form for hærværk og tyveri.
 Kommunen skal således allerede i dag som minimum udarbejde  

 en foreløbig handleplan senest 7 dage efter, at kommunen har modtaget  

 dokumentation fra politiet om begået kriminalitet. 7-dages-fristen er et  

 udtryk  

 for, at det skal sikres, at der rent faktisk sættes hurtigt ind med relevant  

 støtte i forhold til den begåede kriminalitet.
 Der er krav om, hvilke elementer en handleplan skal  

 indeholde, hvorimod der ikke i dag er krav om, hvornår der skal ske  

 opfølgning  

 på handleplaner udarbejdet for kriminelle under 18 år, og der er heller ikke  

 krav om, hvornår en handleplan skal afløses af en mere langsigtet plan.
 Den foreslåede målsætning råder bod på dette.
 At der er behov for en opstramning på dette område,  

 dokumenteres af en analyse foretaget af Den Sociale Ankestyrelse: »Foreløbige  

 handleplaner for unge kriminelle  kommunernes praksis ved udarbejdelsen  

 af  

 foreløbige handleplaner for unge kriminelle under 18 år«, december 2002.
 Det fremgår (side 21 f.) bl.a., at det er mest almindeligt,  

 at den første opfølgning på en foreløbig handleplan foretages i tidsrummet 22  

 dage  3 måneder efter, at kommunen har modtaget dokumentation fra  

 politiet om,  

 at en af kommunens unge har begået voldskriminalitet eller anden alvorlig  

 kriminalitet.
Skriftlig fremsættelse Morten Bødskov (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om målsætning om en hurtig behandling af sager om  

 kriminalitet begået af 15-17-årige.
(Beslutningsforslag nr.
B 117).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Strafferetlige afgørelser (frihedsstraffe, bøder og  

 tiltalefrafald 1992-2001) for aldersgruppen 15-17 årige Tabel  

 :  

 Antallet af strafferetlige afgørelser (frihedsstraffe, bøder og  

 tiltalefrafald)  

 1992-2001 for aldersgruppen 15-17 år.
Aldersgruppen 15-17 år 1992 1993 1994 1995 1996 1997 1998 1999 2000 2001 Seksualforbrydelser i alt 21 22 19 34 19 28 19 28 39 23 heraf voldtægt 2 2 3 9 0 3 5 5 11 2 Vold i alt 264 380 482 493 424 407 441 482 693 748 heraf  

    

 manddrab 1 0 0 0 1 1 0 0 0 0 forsøg på manddrab 0 0 0 0 0 0 0 0 0 0 § 244 207 292 364 372 309 308 311 334 522 548 § 245 19 31 40 49 54 46 34 51 66 81 § 246 0 0 3 0 0 2 0 0 1 0 Ejendomsforbrydelser i alt 4172 4065 4108 4246 3951 3744 3680 3345 3583 3527 heraf  

    

 indbrudstyveri 705 515 534 512 451 434 322 297 299 318 butikstyveri 1217 1294 1335 1320 1315 1282 1371 1210 1194 1024 brugstyveri af bil 284 311 333 394 359 405 341 365 340 345 røveri 61 58 70 86 87 112 110 113 142 152 Andre  

 straffelovsovertrædelser 48 79 90 102 51 73 75 76 84 111 heraf  

    

 narkotikaforbrydelser 2 1 0 3 1 0 7 2 1 7 Straffelovsafgørelser i alt 4505 4546 4699 4875 4445 4252 4215 3931 4399 4409 Færdselslovsovertrædelser 4088 3553 3189 3018 2714 2196 2163 1804 2098 2472 heraf  

    

 spirituskørsel 96 87 84 78 71 87 85 91 111 122 Andre særlove i alt 677 636 613 569 465 349 388 313 332 397 heraf  

    

 lov om euf. stoffer 59 77 81 61 66 57 99 70 91 109 våbenloven 441 374 328 266 246 196 182 145 156 213 I alt 9270 8735 8501 8462 7624 6797 6766 6048 6829 7278 Antal  

 afgørelser pr. 1.000 (straffelov) 21 22 24 26 24 24 25 24 27 26 Antal  

 afgørelser pr. 1.000 (alle afgørelser) 44 43 44 45 41 38 40 37 41 44 Bilag 2 Oversigt over typiske forløb Socialministeriets guide: Indsatsen over for kriminelle  

 unge, juni 2003, bilag Et typisk forløb  

 for en 15-17-årig med varetægtsfængsling 1.  

 	  

    

 En alvorlig  

 kriminel handling bliver begået 2.  

 	  

    

 Politiet finder  

 (den formodede) gerningsmand 3.  

 	  

    

 Betingelserne for  

 varetægtsfængsling er opfyldt.
Derefter enten ò Den unge indsættes i arresthus Den unge anbringes i varetægtssurrogat i sikret afdeling ò Politiet  

 afslutter sin efterforskning ò Anklagemyndigheden  

 rejser tiltale ò Retten afsiger  

 dom:
  

    

  

 frifindelse =  

 	  

    

 den unge løslades   

    

  

 betinget dom =  

 	  

    

 den unge løslades   

    

  

 delvis betinget dom (kombinationsdom) =  

 	  

    

 den unge løslades,  

 hvis den ubetingede del af dommen sættes lig med varetægts(surrogat)perioden eller den unge løslades til senere afsoning af den ubetingede  

 del af dommen eller den unge går direkte fra varetægt (surrogat) til afsoning  

 af den ubetingede del af dommen   

    

  

 ubetinget dom * hvis ubetinget dom er  

 kortere end varetægtsperiode, opstår erstatningsspørgsmål =  

 	  

    

 den unge løslades,  

 hvis dommens længde er kortere eller lig med varetægts(surrogat)perioden* eller den unge løslades  

 til senere afsoning af dommen eller den unge går  

 direkte fra varetægt (surrogat) til afsoning   

    

  

 ungdomssanktion =  

 	  

    

 den unge forbliver  

 i den sikrede afdeling, hvor han/hun har siddet surrogatfængslet, i den af  

 dommeren fastsatte periode, overføres derefter til døgninstitution og endelig  

 til udslusning/ambulant støtte i henhold til dommens bestemmelser Et typisk forløb  

 for en 15-17-årig uden varetægtsfængsling En (alvorlig)  

 kriminel handling bliver begået ò Politiet finder  

 (den formodede) gerningsmand ò Betingelserne for  

 varetægtsfængsling er ikke opfyldt ò Den unge løslades  

 efter endt afhøring ò Politiet  

 afslutter sin efterforskning ò Anklagemyndigheden  

 rejser tiltale ò Retten afsiger  

 dom:
  

    

  

 frifindelse =  

 	  

    

 den unge forbliver  

 på fri fod   

    

  

 betinget dom =  

 	  

    

 den unge forbliver  

 på fri fod, men skal eventuelt opfylde betingelser (vilkår), som dommeren har  

 fastsat   

    

  

 delvis betinget dom (kombinationsdom) =  

 	  

    

 den unge indkaldes  

 senere til afsoning af den ubetingede del af dommen   

    

  

 ubetinget dom =  

 	  

    

 den unge indkaldes  

 senere til afsoning af dommen   

    

  

 ungdomssanktion =  

 	  

    

 kan normalt ikke  

 idømmes unge, der er på fri fod.
Hvis det alligevel skulle forekomme, vil det  

 formentlig betyde, at den unge umiddelbart efter retsmødet anbringes i en  

 sikret  

 afdeling for unge og derefter overføres til åben døgninstitution og  

 udslusning med ambulant støtte i henhold til dommens bestemmelser En kriminalsags  

 forløb gennem systemet En kriminel  

 adfærd registreres ò Politiet  

 afslutter sin efterforskning ò Anklagemyndigheden  

 beslutter ò Enten (1)  

  

 At rejse tiltale Eller (2)  

  

 At frafalde tiltale m/u vilkår Eller (3)  

  

 At opgive påtale ò Retten afgør  


  

 skyldsspørgsmålet og (hvis der ikke sker frifindelse eller strafbortfald)  

 fastsætter straffen.
