Betænkning afgivet af  

 Arbejdsmarkedsudvalget den 13. marts 2002 Betænkning over Forslag til lov om ændring af lov om  

 ligebehandling af mænd og kvinder med hensyn til beskæftigelse og  

 barselorlov m.v., lov om dagpenge ved sygdom eller fødsel og lov om  

 børnepasningsorlov (Udvidelse af barselorloven og ændring af  

 børnepasningsorloven) [af  

 beskæftigelsesministeren (Claus Hjort Frederiksen)] 1. Ændringsforslag Der er stillet 24 ændringsforslag til lovforslaget.  

 Beskæftigelsesministeren har stillet 15 ændringsforslag, og  

 Kristelig Folkeparti har stillet 9 ændringsforslag.
2. Udvalgsarbejdet Lovforslaget blev fremsat den 9. januar 2002 og var til 1.  

 behandling den 23. januar 2002. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Lovforslaget blev sendt i høring samtidig med  

 fremsættelsen.
Den 1. februar 2002 sendte  

 beskæftigelsesministeren de da indkomne høringssvar og et  

 høringsnotat med en opsummering af høringssvarene til udvalget  

 og den 8. marts 2002 de senere indkomne høringssvar til udvalget.  

 Herudover har beskæftigelsesministeren den 11. marts 2002 sendt  

 økonomi- og erhvervsministerens testpanels vurdering af lovforslaget  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Adoption og Samfund, Akademikernes Centralorganisation, Katja Dyngbo, Greve, Finanssektorens Arbejdsgiverforening, Flerlingeforeningen Freja, FTF, Landsforeningen for Bøsser og Lesbiske, Landsforeningen til støtte ved Spædbarnsdød, RestaurationsBranchens Forbund og Camilla Hjort Stræde, Søborg.
 Beskæftigelsesministeren har over for udvalget  

 kommenteret henvendelserne. 2 af henvendelserne og  

 beskæftigelsesministerens kommentarer hertil er optrykt som bilag 2 til  

 betænkningen.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Adoption og Samfund, Finanssektorens Arbejdsgiverforening, Landsforeningen for Bøsser og Lesbiske og Camilla Hjort Stræde, Søborg.
Spørgsmål Udvalget har stillet 31 spørgsmål til  

 beskæftigelsesministeren til skriftlig besvarelse, som denne har  

 besvaret.
Samråd Udvalget har stillet 4 samrådsspørgsmål  

 til beskæftigelsesministeren til mundtlig besvarelse, som denne har  

 besvaret i et samråd den 27. februar 2002.  

 Beskæftigelsesministeren har efterfølgende sendt udvalget det  

 talepapir, der dannede baggrund for besvarelsen.
3. Adoptivforældres barselorlov Beskæftigelsesministeren har, for så vidt  

 angår adoptivforældres muligheder for barselorlov, oplyst, at der  

 er tale om komplicerede sammenhænge mellem forskellige regelsæt  

 på Justitsministeriets og Beskæftigelsesministeriets  

 område.
Det er ikke muligt   uden grundigere overvejelser, hvori  

 også Justitsministeriet skal inddrages   at udarbejde forslag om  

 ændringer i retstilstanden.
 Beskæftigelsesministeren har tilkendegivet, at der  

 vil blive set nærmere på spørgsmålet, herunder taget  

 en grundig diskussion med Justitsministeriet om, hvordan en  

 hensigtsmæssig fastlæggelse af den fremtidige retsstilling for  

 adoptanter kan ske.
4. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med de af beskæftigelsesministeren  

 stillede ændringsforslag.
Et andet mindretal i udvalget (S) indstiller  

 lovforslaget til forkastelse ved 3. behandling.
Mindretallet vil  

 redegøre for sin stilling til de stillede ændringsforslag ved 2.  

 behandling.
Et tredje mindretal i udvalget (SF) indstiller  

 lovforslaget til forkastelse ved 3. behandling.
Mindretallet vil  

 redegøre for sin stilling til de stillede ændringsforslag ved 2.  

 behandling.
Et fjerde mindretal i udvalget (RV) indstiller  

 lovforslaget til forkastelse ved 3. behandling.
Mindretallet vil  

 redegøre for sin stilling til de stillede ændringsforslag ved 2.  

 behandling.
Et femte mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 redegøre for sin stilling til de stillede ændringsforslag ved 2.  

 behandling.
Socialdemokratiet, Socialistisk Folkeparti, Det Radikale  

 Venstre og Enhedslisten er naturligvis enige i lovens intentioner.  

 Børnefamilier har brug for mere tid, især i barnets  

 første levetid.
Imidlertid er lovforslaget behæftet med så  

 store mangler, at lovforslaget i sin helhed bør forkastes.  

 Lovforslaget er endvidere kringlet formuleret og vil i visse  

 sammenhænge give anledning til fortolkningstvivl.
Samtidig med Folketingets behandling af lovforslaget har  

 den offentlige debat tydeliggjort allerede eksisterende problemer for kvinder  

 i barselsituationen.
Blandt andet er det af HK blevet påpeget, at  

 ulovlige fyringer af gravide kvinder stadig er et markant og måske  

 endda også stigende problem.
For S, SF, RV og EL er det derfor  

 afgørende, at enhver ændring af eksisterende regler på  

 området understøtter den fortsatte kamp for ligestilling mellem  

 kønnene, og det er derfor beklageligt, at lovforslaget mindsker  

 fædres nuværende rettigheder i forbindelse med barsel.
S, SF, RV  

 og EL vil i stedet foreslå, at antallet af barseluger forbeholdt  

 faderen udvides, således at ændringerne i loven reelt kan  

 medvirke til at ligestille forældrene.
S, SF, RV og EL ønsker, at en udvidelse af  

 barselorloven fungerer som en mulighed for forældrene.
Den  

 ønskede fleksibilitet afhænger i særlig grad af, hvorvidt  

 forældre har adgang til pasningsmuligheder.
I bemærkningerne til  

 lovforslaget forventer regeringen en decideret besparelse på de  

 kommunale budgetter, og intet sted er et fortsat krav om pasningsgaranti  

 nævnt.
S, SF, RV og EL ønsker, at pasningsgarantien  

 udvides til samtlige landets kommuner, og at forældre i forbindelse med  

 barselorloven således har sikkerhed for at kunne få børn  

 passet fra 6-måneders-alderen.
Herudover foreslår regeringen som  

 konsekvens af lovforslaget, at de nuværende muligheder for at holde  

 børnepasningsorlov bortfalder, idet børnepasningsorloven  

 foreslås helt afskaffet.
Afskaffelse af børnepasningsorloven vil  

 måske særligt udgøre et problem for  

 flerlinge-forældre, men begge forhold mangler den valgfrihed og  

 fleksibilitet, familierne kunne ønske.
I lovforslaget sondres mellem forældre i  

 beskæftigelse og forældre i ledighed.
Denne sondring er  

 overhovedet ikke relevant i denne sammenhæng.
Såvel den  

 aftalebaserede som den retsbaserede udskudte orlov skal således kunne  

 afholdes uafhængigt af beskæftigelse/ledighed.
Det er samtidig  

 dybt beklageligt, at en del af den udskudte orlov kan bortfalde ved ny  

 beskæftigelse, hvad der åbenlyst vil skabe problemer for den  

 enkelte forælder.
Hele spørgsmålet om udskydelse  

 svækker den enkeltes mulighed for at overskue konsekvenserne på  

 grund af de bebudede forhold ved ledighed og jobskifte.
Det er endvidere  

 uklart, hvorledes forholdene er omkring afvikling af orlov på deltid,  

 idet deltidsorlov forudsættes etableret ved aftale med  

 arbejdsgiver.
Socialdemokratiet og Det Radikale Venstre henviser i  

 øvrigt til de to beslutningsforslag nr.
B 10 og B 11 og det forslag om  

 en gradvis forlængelse af barselorloven, som den tidligere regering  

 forhandlede med Folketingets partier før valget.
 Et sjette mindretal i udvalget (KRF) indstiller  

 lovforslaget til vedtagelse med de af mindretallet stillede eller  

 tiltrådte ændringsforslag.
Kristeligt Folkeparti kan støtte lovforslaget,  

 fordi det er en økonomisk forbedring for  

 småbørnsfamilierne.
Partiet havde dog gerne set, at det  

 også var en tidsmæssig forbedring.
Kristeligt Folkeparti har  

 prøvet at rette op på dette ved at stille ændringsforslag  

 om opretholdelse af børnepasningsorloven.
Det er der ikke flertal  

 for.
Kristeligt Folkeparti mener, at barselorlov først  

 og fremmest har til formål at give mere tid og ro til forældrene  

 og de spæde børn sammen.
Derfor har Kristeligt Folkeparti, med  

 en opretholdelse af børnepasningsorloven i mente, foreslået, at  

 barselorloven skal afholdes inden for barnets første 2 leveår.  

 Det er der heller ikke flertal for.
 Kristeligt Folkeparti kan tilslutte sig regeringens  

 ændringsforslag nr. 6, der bevirker, at lovforslagets bestemmelse om  

 retsvirkningerne af manglende eller ufuldstændigt varsel udgår af  

 lovforslaget.
Kristeligt Folkeparti kan derimod ikke tilslutte sig  

 regeringens ændringsforslag om en »deltidsforlængelse« af  

 barselorloven.
Forslaget er et produkt af finanslovaftalen med Dansk  

 Folkeparti og er i sig selv udmærket, men da finansieringen af den  

 merudgift, fleksibiliteten vil medføre, er kædet nøje  

 sammen med besparelser på udlændingeområdet, kan Kristeligt  

 Folkeparti ikke stemme for forslaget og vil derfor stemme hverken for eller  

 imod dette ændringsforslag.
 Kristeligt Folkeparti stiller uden for betænkningen  

 et ændringsforslag om, at 4 uger af den samlede dagpengeret fortsat  

 skal være reserveret faderen, som det er tilfældet under den  

 eksisterende lov   i modsætning til lovforslagets nedsættelse til  

 kun 2 uger.
Det er Kristeligt Folkepartis holdning, at  

 adoptivforældre i økonomiske sammenhænge så vidt  

 muligt skal stilles lige så godt som biologiske forældre.
KRF har  

 derfor forsøgt at formulere ændringsforslag, der sikrede dette.  

 Som det fremgår af et svar fra beskæftigelsesministeren, har  

 ministeriet af juridiske og tidsmæssige årsager ikke kunnet  

 medvirke til at løse problemet.
KRF er derfor tilfreds med ministerens  

 mundtlige tilkendegivelse af forståelse for sagen og med den skriftlige  

 tilkendegivelse fra ministeren, hvori det konstateres, at sagen er kompleks,  

 og at man i samarbejde med Justitsministeriet vil arbejde på at  

 løse problemerne.
Kristeligt Folkeparti er opmærksom på, at den  

 forbedrede barselorlov kan forringe kvindernes stilling på  

 arbejdsmarkedet, og det vil derfor have høj prioritet for partiet i  

 fremtiden at finde løsninger, der kan fremme fædrenes brug af barselorlov, udtrykke solidaritet mellem kønnene og aldersgrupperne  

 på arbejdsmarkedet og fremme arbejdsgivernes forståelse for og interesse i at  

 fremme ligestillingen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller mindretal i udvalget ikke altid vil afspejle et  

 flertal/mindretal ved afstemningen i Folketingssalen.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
5. Ændringsforslag med bemærkninger Ændringsforslag Af	et mindretal (KRF):
Til titlen 1) Titlen affattes således:
» til Lov om ændring af lov om ligebehandling af  

 mænd og kvinder med hensyn til beskæftigelse og barselorlov m.v.  

 og lov om dagpenge ved sygdom eller fødsel (Udvidelse af barselorloven)« [Konsekvens af, at børnepasningsorlov  

 opretholdes] Til § 1 Af	beskæftigelsesministeren, tiltrådt af et  

mindretal (V, DF og KF):
 2) I den under nr. 1 foreslåede affattelse af §  

 7, stk. 1, sidste pkt., udgår », stk. 1  

 og 2,«.
[Konsekvensændring] 3) Nr. 2 affattes således:
» » [Mulighed for forlængelse af barselorloven med 8/14 uger og mulighed  

 for faderens forlods forbrug af forældreorloven] Af	et mindretal (KRF):
 4) I den under nr. 3 foreslåede affattelse af §  

 7, stk. 3, ændres »9 år« til: »2 år«.
 5) I den under nr. 4 foreslåede § 7, stk. 4,  

ændres »9 år« til: »2 år«.
 Af	beskæftigelsesministeren, tiltrådt af et  

flertal (V, DF, KF og KRF):
 6) Nr. 12 affattes således:
» » Stk. 5-7 bliver herefter stk. 6-8.« [Retsvirkninger af varsel om graviditet og barsel] 7) Nr. 16 affattes således:
» » [Retsvirkninger af varsel i forbindelse med udskudt orlov] 8) Nr. 17 affattes således:
» [Beskyttelse under graviditet] Af	et mindretal (KRF):
Til § 2 9) Paragraffen udgår.
[Ændring af lov om børnepasningsorlov  

 udgår] Til § 3 Af	beskæftigelsesministeren, tiltrådt af et  

mindretal (V, DF og KF):
 10) I den under nr. 1 foreslåede affattelse af  

§ 13, stk. 2, indsættes efter 1. pkt. som nyt punktum:
» [Mulighed for faderens forlods forbrug af forældreorloven] Af	beskæftigelsesministeren, tiltrådt af et  

flertal (V, DF, KF og KRF):
 11) I den under nr. 1 foreslåede affattelse af  

§ 13, stk. 3, 1. pkt., indsættes efter »efter stk.«: »1 og «, og »§ 16 a, stk. 2« ændres  

 til: »§ 16 a, stk. 1«.
[Mulighed for forlængelse af 14-ugers perioden og  

 konsekvensændringer] Af	beskæftigelsesministeren, tiltrådt af et  

mindretal (V, DF og KF):
 12) Den under nr. 1 foreslåede affattelse af §  

 13, stk. 4, affattes således:
» [Mulighed for forlængelse af barselorloven med 8/14 uger samt  

 konsekvensændringer] Af	et mindretal (KRF):
 13) I den under nr. 1 foreslåede affattelse af  

§ 13, stk. 5 og stk. 6, ændres »9 år« til: »2 år «.
 Af	beskæftigelsesministeren, tiltrådt af et  

mindretal (V, DF og KF):
 14) Den under nr. 2 foreslåede affattelse af §  

 14, stk. 2, affattes således:
» [Mulighed for forlods forbrug af forældreorloven] Af	beskæftigelsesministeren, tiltrådt af et  

flertal (V, DF, KF og KRF):
 15) I den under nr. 2 foreslåede affattelse af  

§ 14, stk. 4, 1. pkt., indsættes efter »efter stk.«: »2 og«,  og »§ 16 a, stk. 2 og 3«  

 ændres til: »§ 16 a, stk. 1«.
[Mulighed for forlængelse af 14-ugers-perioden og  

 konsekvensændringer] Af	beskæftigelsesministeren, tiltrådt af et  

mindretal (V, DF og KF):
 16) Den under nr. 2 foreslåede affattelse af §  

 14, stk. 5, affattes således:
» [Mulighed for forlængelse af barselorloven med 8/14 uger og  

 konsekvensændringer] Af	et mindretal (KRF):
 17) I den under nr. 2 foreslåede affattelse af  

§ 14, stk. 6 og 7, ændres »9  

 år« til: »2  

 år «.
 Af	beskæftigelsesministeren, tiltrådt af et  

flertal (V, DF, KF og KRF):
 18) Nr. 8 affattes således:
» » Stk. 2. Beskæftigelsesministeren fastsætter  

 nærmere regler om ret til dagpenge efter stk. 1.«« [Genoptagelse af arbejde ens i hele barselsdagpengeperioden] 19) Efter nr. 8 indsættes som nyt nummer:
» » [Teknisk ændring] Af	et mindretal (KRF):
Til § 4 20) Stk. 2 udgår.
[Lov om børnepasningsorlov opretholdes] Til § 5 Af	beskæftigelsesministeren, tiltrådt af et  

flertal (V, DF, KF og KRF):
 21) I stk. 2 ændres »1.  

 maj« til: »1. juni«.
[Forlængelse af frist for valg af nye regler] Af	et mindretal (KRF):
 22) Stk. 3 udgår.
[Konsekvens af opretholdelse af  

 børnepasningsorloven] Af	beskæftigelsesministeren, tiltrådt af et  

mindretal (V, DF og KF):
 23) Stk. 4 udgår.
 Stk. 5 og 6 bliver herefter stk. 4 og 5.
[Konsekvensændring] Af	et mindretal (KRF):
 24) Stk. 5 udgår.
[Konsekvens af opretholdelse af  

 børnepasningsorloven] Bemærkninger Til nr. 1, 9, 20, 22 og 24 Ændringsforslagene indebærer, at lov om  

 børnepasningsorlov opretholdes.
Til nr. 2 Der er tale om en konsekvensændring som følge  

 af ændringsforslag nr. 3.
Til nr. 3 Ændringsforslaget indeholder to elementer:
1) Den ene del af forslaget er en konsekvens af  

 regeringens finanslovsaftale med Dansk Folkeparti.
Med forslaget får  

 alle forældre mulighed for at forlænge forældreorloven  

 på 32 uger med 8 uger mod, at ydelsen fortsat svarer til de dagpenge,  

 der vil kunne udbetales for 32 uger.
Det bliver endvidere muligt for  

 beskæftigede lønmodtagere og selvstændige at  

 forlænge med yderligere 6 uger (det vil sige med i alt 14 uger) mod, at  

 ydelsen fortsat svarer til de dagpenge, der ville kunne udbetales for 32  

 uger.
Beskæftigede lønmodtagere og selvstændige kan  

 således vælge at forlænge forældreorloven med enten 8  

 eller 14 uger.
Rammerne for de foreslåede muligheder for  

 forlængelse vil være de samme som efter lovforslagets  

 gældende bestemmelse om forlængelse.
Der henvises til  

 lovforslagets bemærkninger til § 1, nr. 2, og § 3, nr. 1 (§ 13, stk.  

 4). Heraf fremgår, at den forlængede fraværsret (og  

 dagpengeret) på 40 henholdsvis 46 uger skal holdes i sammenhæng.  

 Forældrene kan holde orloven samtidig, forskudt eller i umiddelbar  

 forlængelse af hinanden.
Hvis forældrene holder den samlede  

 fraværsretorlov (på hver 40 eller 46 uger) i forlængelse af  

 hinanden, vil barnet kunne blive mere end de 54/60 uger, jf. dagpengelovens §  

 13, stk. 4.
2) Den anden del af forslaget betyder, at det bliver  

 muligt for faderen at påbegynde forældreorloven inden for de  

 første 14 uger efter barnets fødsel.
Faderen kan f.eks. holde  

 forældreorloven samtidig med, at moderen afholder de første 14  

 ugers barselorlov.
Faderen kan også påbegynde  

 forældreorloven, hvis moderen f.eks. ikke har en dagpengeret.
Udnyttes  

 denne mulighed, forbruger faderen forlods af de 32 ugers  

 forældreorlov.
 Retten til at begynde forlods på  

 forældreorloven påvirker ikke faderens ret til at afholde de 2  

 fædreuger i forbindelse med fødslen.
 Retten til at begynde forlods på  

 forældreorloven har ikke indflydelse på, at forældrene kan  

 vælge at forlænge barselorloven mod en nedsat ydelse, jf. ovenfor  

 under pkt. 1.
Til nr. 4, 5, 13 og 17 Ændringsforslagene sikrer, at barselorloven skal  

 være afholdt inden for barnets første 2 leveår.
Til nr. 6 Det foreslås, at bestemmelsen i lovforslaget om  

 retsvirkningerne af manglende eller ufuldstændigt varsel (§ 10, stk. 6)  

 udgår af lovforslaget.
 Den foreslåede bestemmelse om retsvirkningerne af  

 manglende varsel har givet anledning til en del kritik fra bl.a. de faglige  

 organisationer.
Da området ikke i større omfang har givet  

 anledning til sager eller fagretlige tvister, kan der argumenteres for, at  

 der ikke er et udtalt behov for at fastsætte regler på  

 området.
Samtidig kan det anføres, at der er tale om en  

 forholdsvis gennemgribende retsvirkning af manglende varsel   en  

 retsvirkning, som det måske er uhensigtsmæssigt at  

 lovfæste.
 Retsstillingen på området vil herefter fortsat  

 være uklar, men formentlig vil man i tilfælde, hvor der  

 opstår problemer på arbejdspladserne, som hidtil søge  

 disse løst pragmatisk.
Til nr. 7 Det foreslås, at retsvirkningen af at varsle  

 afholdelse af en eventuel udskudt orlovsret for sent er, at orloven  

 først kan udnyttes, når det afgivne varsel på 16 uger er  

 udløbet.
Det vil sige, at orlovsretten »skubbes« foran det afgivne  

 varsel.
Retten til den udskudte orlov fortabes ikke.
Til nr. 8 Ved en teknisk fejl er bestemmelsen i  

 ligebehandlingslovens § 16, stk. 4, om omvendt bevisbyrde i sager om  

 afskedigelse under graviditet m.v. blevet indskrænket til kun at  

 gælde i perioder med fravær fra arbejdspladsen.
Dette var ikke  

 tilsigtet.
Med ændringsforslaget genoprettes retsstillingen.
Til nr. 10 Der henvises til bemærkningerne til ændringsforslag nr. 3,  

 pkt. 2.
Til nr. 11 Med ændringsforslaget bliver det muligt også i  

 14-ugers-perioden at aftale med sin arbejdsgiver, at man genoptager arbejdet  

 delvist, og at dagpengeperioden forlænges tilsvarende.
Der er desuden  

 tale om konsekvensændringer af ændringsforslag nr. 18.
Til nr. 12 Ændringsforslaget indeholder to elementer.
Der  

 henvises til bemærkningerne til ændringsforslag nr. 3.
Til nr. 14 Der henvises til bemærkningerne til  

 ændringsforslag nr. 3, pkt. 2.
Til nr. 15 Der henvises til bemærkningerne til  

 ændringsforslag nr. 11.
Til nr. 16 Ændringsforslaget indeholder to elementer.
Der  

 henvises til bemærkningerne til ændringsforslag nr. 3.
Til nr. 18 Ændringsforslaget betyder, at mulighederne for  

 genoptagelse af arbejdet under barselorloven gøres ens for hele  

 barselorlovsperioden.
Det betyder, at det i hele barselsdagpengeperioden  

 bliver muligt for lønmodtagere at genoptage arbejdet i 29½ time om  

 ugen og for selvstændige at genoptage arbejdet i halvdelen af den  

 ugentlige arbejdstid.
Dagpengene nedsættes for den tid, hvor arbejdet  

 genoptages delvis.
Til nr. 19 Efter den gældende bestemmelse i dagpengelovens § 19  

 skal man inden 9 måneder efter fødslen henvende sig til kommunen  

 og anmode om dagpenge.
Personer, der ikke får løn under barsel,  

 vil typisk henvende sig med det samme for at få dagpenge under  

 barselorloven.
I tilfælde, hvor en lønmodtager får  

 løn under barselorloven, kan der gå op til 9 måneder,  

 før arbejdsgiveren henvender sig og beder om refusion af  

 dagpengene.
 Med de nye regler, bliver barselorloven længere, og  

 der gives en række muligheder for fleksibilitet, f.eks.  

 forlængelse og udskydelse af orlov.
På den baggrund foreslås det, at  

 beskæftigelsesministeren får bemyndigelse til at fastsætte  

 regler for, hvornår anmodning om dagpenge fra kommunen senest skal  

 indgives.
Der foreslås en bemyndigelse, fordi det på  

 nuværende tidspunkt ikke er muligt præcist at angive, hvilken  

 frist det vil være hensigtsmæssigt at indlægge.
De  

 muligheder, der er for yderligere fleksibilitet i de nye regler,  

 indtræder efter den 14. uge efter fødslen, og det vil derfor  

 være sandsynligt, at fristen for indgivelse af anmodning  

 fastlægges i relation hertil.
Til nr. 21 Efter lovforslaget får forældre, der får  

 børn mellem den 1. januar 2002 og lovens ikrafttrædelse,  

 mulighed for at vælge at overgå til de nye regler.
Da lovens  

 ikrafttræden er udskudt ca. 1 måned i forhold til den tidsplan,  

 der lå ved fremsættelsen, foreslås det, at fristen for at  

 indgive ønske om overgang til de nye regler også rykkes en  

 måned.
Man skal derfor indgive ansøgning herom til  

 arbejdsformidlingen inden den 1. juni 2002.
Til nr. 23 Med ændringsforslag nr. 3, pkt. 2, bliver  

 overgangsbestemmelsen i § 5, stk. 4, om muligheden for forlods forbrug af  

 forældreorloven overflødig.
Det foreslås derfor, at  

 bestemmelsen udgår.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 47 Bilagsnr.
Titel 1 Spm. 1 om baggrunden for, at Videnscenter for Ligestilling ikke er blevet  

 hørt om lovforslaget, til beskæftigelsesministeren Spm. 2 om oversigt over eksisterende muligheder for fravær og  

 økonomisk kompensationen i forbindelse med graviditet, barsel og  

 børnepasningsorlov, til beskæftigelsesministeren Spm. 3 om konsekvenserne af manglende varsling efter de eksisterende  

 regler, til beskæftigelsesministeren Spm. 4 om ministerens uddybelse af lovforslagets § 1, nr. 8, hvor en  

 lønmodtager kan miste al ret til fravær, til  

 beskæftigelsesministeren Spm. 5, om sanktionen for manglende varsling af forventet  

 fødselstidspunkt tager hensyn til det nyfødte barns tarv, til  

 beskæftigelsesministeren Spm. 6 om orlovsuger, der bortfalder, hvis en ny arbejdsgiver ikke er enig  

 i, at orloven skal holdes, til beskæftigelsesministeren Spm. 7 om mulighed for børnepasning, hvis lønmodtageren  

 ønsker at vende tilbage til arbejdsmarkedet f.eks. efter 8  

 måneder, til beskæftigelsesministeren Spm. 8, om en enlig mor/far i visse tilfælde kan få ret til  

 den fulde barselorlov, til beskæftigelsesministeren Spm. 9, om en ledig, der kommer i arbejde, når barnet er 6  

 måneder, vil have ret til udskudt barselorlov, til  

 beskæftigelsesministeren 2 Meddelelse om tidsplan for udvalgets behandling af lovforslaget 3 Høringssvar og høringsnotat, fra  

 beskæftigelsesministeren 4 Svar på spm. 1 om baggrunden for, at Videnscenter for Ligestilling  

 ikke er blevet hørt om lovforslaget, fra  

 beskæftigelsesministeren Svar på spm. 2 om oversigt over eksisterende muligheder for  

 fravær og økonomisk kompensationen i forbindelse med graviditet,  

 barsel og børnepasningsorlov, fra beskæftigelsesministeren Svar på spm. 3 om konsekvenserne af manglende varsling efter de  

 eksisterende regler, fra beskæftigelsesministeren Svar på spm. 4 om ministerens uddybelse af lovforslagets § 1 nr. 8,  

 hvor en lønmodtager kan miste al ret til fravær, fra  

 beskæftigelsesministeren Svar på spm. 5, om sanktionen for manglende varsling af forventet  

 fødselstidspunkt tager hensyn til det nyfødte barns tarv, fra  

 beskæftigelsesministeren Svar på spm. 6 om orlovsuger, der bortfalder, hvis en ny  

 arbejdsgiver ikke er enig i, at orloven skal holdes, fra  

 beskæftigelsesministeren Svar på spm. 7 om mulighed for børnepasning, hvis  

 lønmodtageren ønsker at vende tilbage til arbejdsmarkedet  

 f.eks. efter 8 måneder, fra beskæftigelsesministeren Svar på spm. 8, om en enlig mor/far i visse tilfælde kan  

 få ret til den fulde barselorlov, fra beskæftigelsesministeren Svar på spm. 9 om en ledig, der kommer i arbejde, når barnet  

 er 6 måneder, vil have ret til udskudt barselorlov, fra  

 beskæftigelsesministeren 5 Henvendelse af 6/2-02 fra RestaurationsBranchens Forbund 6 Spm. 10 om kommentar til henvendelse af 6/2-02 fra RestaurationsBranchens  

 Forbund, til beskæftigelsesministeren 7 Henvendelse af 7/2-02 fra Adoption og Samfund 8 Spm. 11 om kommentar til henvendelse af 7/2-02 fra Adoption og Samfund,  

 til beskæftigelsesministeren 9 Henvendelse af 11/2-02 fra Adoption og Samfund 10 Spm. 12 om kommentar til henvendelse af 11/2-02 fra Adoption og Samfund,  

 til beskæftigelsesministeren 11 Henvendelse af 12/2-02 fra Finanssektorens Arbejdsgiverforening 12 Spm. 13 om kommentar til henvendelse af 12/2-02 fra Finanssektorens  

 Arbejdsgiverforening, til beskæftigelsesministeren 13 Henvendelse af 12/2-02 fra Landsforeningen for Bøsser og Lesbiske 14 Spm. 14 om kommentar til henvendelse af 12/2-02 fra Landsforeningen for  

 Bøsser og Lesbiske, til beskæftigelsesministeren 15 Samrådsspm.
A om sikring af de eksisterende rettigheder, til  

 beskæftigelsesministeren Samrådsspm.
B om pasningsgaranti, til beskæftigelsesministeren Samrådsspm.
C om tidsmæssige forringelser, til  

 beskæftigelsesministeren Samrådsspm.
D om ændringer med hensyn til udskydelse af en del  

 af barselorloven, til beskæftigelsesministeren 16 Henvendelse af 14/2-02 fra Flerlingeforeningen Freja 17 Spm. 15 om kommentar til henvendelse af 14/2-02 fra Flerlingeforeningen  

 Freja, til beskæftigelsesministeren 18 Svar på spørgsmål S 775 og S 776 om barselorlov 19 Henvendelse af 19/2-02 fra Akademikernes Centralorganisation 20 Spm. 16 om kommentar til henvendelse af 19/2-02 fra Akademikernes  

 Centralorganisation, til beskæftigelsesministeren 21 Spm. 17 om finansiering af lovforslaget, til  

 beskæftigelsesministeren 22 Spm. 18 om teknisk bistand til et ændringsforslag vedrørende  

 barselorlov, til beskæftigelsesministeren Spm. 19 om teknisk bistand til et ændringsforslag vedrørende  

 adoptivforældre, til beskæftigelsesministeren Spm. 20 om teknisk bistand til et ændringsforslag vedrørende  

 barselorlov, til beskæftigelsesministeren 23 Orienteringsblad fra Finanssektorens Arbejdsgiverforening 24 Henvendelse af 18/2-02 fra Camilla Hjort Stræde, Søborg 25 Spm. 21 om kommentar til henvendelse af 18/2-02 fra Camilla Hjort  

 Stræde, Søborg, til beskæftigelsesministeren 26 Ændringsforslag til 2. behandling fra beskæftigelsesministeren 27 Udkast til betænkning 28 Henvendelse af 26/2-02 fra Katja Dyngbo, Greve 29 Spm. 22 om kommentar til henvendelse af 26/2-02 fra Katja Dyngbo, Greve,  

 til beskæftigelsesministeren 30 Spm. 23 om forskel i behandlingen af ledige og beskæftigede, til  

 beskæftigelsesministeren 31 Talepapir vedrørende samrådet om  

 samrådsspørgsmål A-D afholdt 27/2-02 32 Svar på spm. 23 om forskel i behandlingen af ledige og  

 beskæftigede, fra beskæftigelsesministeren 33 Svar på spm. 10 om kommentar til henvendelse af 6/2-02 fra  

 RestaurationsBranchens Forbund, fra beskæftigelsesministeren 34 Svar på spm. 11 om kommentar til henvendelse af 7/2-02 fra Adoption  

 og Samfund, fra beskæftigelsesministeren Svar på spm. 12 om kommentar til henvendelse af 11/2-02 fra Adoption  

 og Samfund, fra beskæftigelsesministeren 35 Spm. 24 om teknisk bistand til ændringsforslag om sikring af fuld  

 barselorlov, til beskæftigelsesministeren Spm. 25 om teknisk bistand til ændringsforslag om afholdelse af  

 barselorlov, til beskæftigelsesministeren 36 Svar på spm. 15 om kommentar til henvendelse af 14/2-02 fra  

 Flerlingeforeningen Freja, fra beskæftigelsesministeren Svar på spm. 17 om finansiering af lovforslaget, fra  

 beskæftigelsesministeren Svar på spm. 18 om teknisk bistand til et ændringsforslag  

 vedrørende barselorlov, fra beskæftigelsesministeren Svar på spm. 19 om teknisk bistand til et ændringsforslag  

 vedrørende adoptivforældre, fra beskæftigelsesministeren Svar på spm. 20 om teknisk bistand til et ændringsforslag  

 vedrørende barselorlov, fra beskæftigelsesministeren 37 Spm. 26 om retsvirkningen af manglende varsling, til  

 beskæftigelsesministeren Spm. 27 om ændringsforslag, der ikke ændrer formuleringen af §  

 10, stk. 1, til beskæftigelsesministeren 38 Henvendelse af 4/3-02 fra FTF 39 Spm. 28 om kommentar til henvendelse af 4/3-02 fra FTF, til  

 beskæftigelsesministeren 40 Svar på spm. 21 om kommentar til henvendelse af 18/2-02 fra Camilla  

 Hjort Stræde, Søborg, fra beskæftigelsesministeren 41 Spm. 29 om, at genoptagelse af arbejdet forudsætter en aftale, til  

 beskæftigelsesministeren 42 Henvendelse af 7/3-02 fra Landsforeningen til støtte ved  

 Spædbarnsdød 43 Spm. 30 om kommentar til henvendelse af 7/3-02 fra Landsforeningen til  

 støtte ved Spædbarnsdød, til  

 beskæftigelsesministeren 44 Supplerende høringssvar over lovforslaget, fra  

 beskæftigelsesministeren 45 Svar på spm. 24 om teknisk bistand til ændringsforslag om  

 sikring af fuld barselorlov, fra beskæftigelsesministeren Svar på spm. 25 om teknisk bistand til ændringsforslag om  

 afholdelse af barselorlov, fra beskæftigelsesministeren Svar på spm. 26 om retsvirkningen af manglende varsling, fra  

 beskæftigelsesministeren Svar på spm. 27 om ændringsforslag, der ikke ændrer  

 formuleringen af § 10, stk. 1, fra beskæftigelsesministeren 46 Spm. 31 om en mand kan overtage en kvindes barselorlov, hvis hun er  

 førtids- eller invalidepensionist, til beskæftigelsesministeren 47 Svar på spm. 13 om kommentar til henvendelse af 12/2-02 fra  

 Finanssektorens Arbejdsgiverforening, fra beskæftigelsesministeren Svar på spm. 14 om kommentar til henvendelse af 12/2-02 fra  

 Landsforeningen for Bøsser og Lesbiske, fra  

 beskæftigelsesministeren Svar på spm. 16 om kommentar til henvendelse af 19/2-02 fra  

 Akademikernes Centralorganisation, fra beskæftigelsesministeren Svar på spm. 22 om kommentar til henvendelse af 26/2-02 fra Katja  

 Dyngbo, Greve, fra beskæftigelsesministeren 48 Supplerende ændringsforslag fra beskæftigelsesministeren 49 Svar på spm. 28 om kommentar til henvendelse af 4/3-02 fra FTF, fra  

 beskæftigelsesministeren Svar på spm. 29 om, at genoptagelse af arbejdet forudsætter en  

 aftale, fra beskæftigelsesministeren 50 Evaluering af testpanelets besvarelser 51 2. udkast til betænkning 52 Svar på spm. 30 om kommentar til henvendelse af 7/3-02 fra  

 Landsforeningen til støtte ved Spædbarnsdød, fra  

 beskæftigelsesministeren Svar på spm. 31, om en mand kan overtage en kvindes barselorlov,  

 hvis hun er førtids- eller invalidepensionist, fra  

 beskæftigelsesministeren Bilag 2 Henvendelse af 7/2-02 fra Adoption og Samfund og  

 henvendelse af 4/3-02 fra FTF samt beskæftigelsesministerens  

 kommentarer hertil Henvendelserne og kommentarerne er optrykt efter  

 ønske fra Socialdemokratiet.
7. februar 2002 Adoption og Samfund Vedr. udvalgets behandling af L 47 om barselorlov m.m.
Landsforeningen Adoption og Samfund har med stor interesse læst L  

 47. I praksis rummer forslaget nok for mange adoptivfamilier en forbedring,  

 fordi de fulde dagpenge i 48 uger giver flere adoptanter mulighed for at  

 holde »lang orlov«.
Men vi ser det dog samtidig som en forringelse for de  

 familier, der rent økonomisk kunne klare at holde 2 x 52 ugers  

 forældreorlov til 60 % dagpenge.
 Herudover ønsker vi at pege på en række forhold og  

 mangler ved lovforslaget, som vi mener er problematiske for  

 adoptivbørn og deres forældre.
Indledningsvis skal vi beklage, at det har skabt nogen forvirring og  

 usikkerhed ved læsningen af L 47, at begreberne »modtagelse i hjemmet«,  

 »overdragelse i udlandet« og »indrejse i Danmark« ikke synes at blive brugt  

 stringent.
Derfor er det svært for at kommentere direkte på  

 dette.
Et eksempel er overgangsreglerne, hvor man konsekvent bruger ordvalget  

 »modtagelse i hjemmet«, men spørgsmålet er, om det ikke snarere  

 er modtagelse i udlandet eller indrejse i Danmark, hvis barnet ekskorteres  

 til Danmark, der menes.
Langt de fleste adoptivbørn modtages i dag af  

 adoptivforældrene i afgiverlandet og ikke ved ekskorte til lufthavne i  

 Danmark.
Adoptivforældre kan i dag vælge, om de ønsker at  

 påbegynde deres orlov efter indrejsen til Danmark.  

 Adoptivforældre kan i dag vælge, om de ønsker at  

 påbegynde deres orlov efter indrejsen til Danmark med barnet eller  

 efter modtagelsen af barnet i afgiverlandet.
Langt de fleste  

 adoptivforældre vælger den sidstnævnte mulighed.
Det er  

 også efter modtagelsen af barnet og ikke efter indrejsen i Danmark, at  

 tildelingen af børnefamilieydelse regnes.
Retskrav på adoptionsorlov Adoptanter har heller ikke efter det nye forslag retskrav på  

 adoptionsorlov, men skal af amtet pålægges at holde orlov,  

 før adoptionsorloven udløses.
Adoption og Samfund har længe ønsket at få ændret  

 adoptanternes manglende retskrav på orlov.
Det forekommer meget  

 modsætningsfyldt, at der stilles store krav til adoptanterne for at  

 blive godkendt, mens der samtidig gennem orlovsreglerne sættes  

 forhindringer op for, at barnet får en god start i sin nye familie.  

 Desværre tager L 47 ikke højde for dette problem.
Et andet aspekt er, at det naturligvis forekommer stødende for  

 retsbevidstheden, at adoptivbørn ikke ligesom biologiske børn  

 har krav på at være sammen med deres forældre i den  

 første tid.
Med udgangspunkt i, at barselsorloven er til for  

 børnenes skyld, bør der rettes op på denne ulighed,  

 uanset om der i praksis er en generel formodning om, at amternes  

 håndtering af reglerne retter op på manglen på  

 retskrav.
Der er tale om en problemstilling, som Adoption og Samfund har arbejdet  

 for at få ændret igennem længere tid.
Foreningen  

 foreslår som udgangspunkt, at adoptanter, der skal godkendes efter  

 adoptionslovens § 4 a, automatisk får retskrav på orlov.
Der vil  

 derudover være behov for, at visse andre former for adoption  

 medfører retskrav på orlov.
Disse adoptioner kan være  

 vanskeligere at afgrænse, men omfatter f.eks. mange familieadoptioner  

 (over 100) af udenlandske børn.
De har samme behov som anonyme  

 adoptioner, men skal ikke godkendes.
 Det er vores helt klare opfattelse, at ministeriet må kunne  

 formulere sig ud af dette, så det tydeligt fremgår af § 14, hvem  

 der har retskrav på adoptionsorlov.
Varsling af orlov I lovforslaget lægges der op til en stramning af de allerede  

 eksisterende varslingsregler.
Vi mener ikke, der alene er tale om en  

 præcisering, da manglende (eller ufuldstændigt) varsel betyder,  

 at retten til orlov efter lovens § 7, stk. 1-3, bortfalder.
Dette  

 gælder både varslet før forventet fødselstidspunkt  

 (modtagelse af barnet) og varslingsreglerne efter fødslen/modtagelsen  

 af barnet.
 Dette kan for adoptivforældre betyder katastrofale konsekvenser:
Varslingsreglen før fødsel/modtagelse af  

 barnet I sjældne tilfælde har kommende adoptivforældre ikke  

 mulighed for at overholde tremånedersvarslet.
Dette kan f.eks.  

 være tilfældet, hvis afgiverlandet springer meget i ventelisten,  

 når afgiverlandet matcher det konkrete barn til  

 adoptivforældrene. (For eksempel hvis der pludselig er en biologisk  

 søskende til bortadoption, som afgiverlandet prøver at placere  

 hos den allerede bortadopterede søskende). Det kan også ske ved  

 formidling fra et helt nyt afgiverland, hvor den formidlende organisation  

 ikke har grundlag for at estimere den forventede ventetid, før der  

 stilles barn i forslag.
Varslingsreglerne efter fødsel/modtagelse af barnet Her kan adoptivforældre også nemt komme i klemme.
Dette  

 gælder især i de   ikke få   tilfælde, hvor  

 adoptivforældrene har langvarige ophold i afgiverlandet.
Det vil for  

 eksempel være svært at overholde 8-ugers-varslingsreglen, da  

 adoptionen måske ikke endnu er formelt gennemført i udlandet  

 det vil sige, at forældrene kan være usikre på, om de  

 overhovedet får barnet med hjem.
Hvis man fastholder stramningerne af varslingsreglerne   så man  

 risikerer at miste retten til orlov   så foreslår vi, at der  

 gives dispensationsmuligheder, når det drejer sig om  

 adoptivbørn.
I det mindste bør varslingsreglen efter  

 modtagelsen af barnet ændres til at gælde datoen for indrejse til  

 Danmark og ikke datoen for modtagelsen af barnet (i afgiverlandet).
Beskyttelse efter »omvendt bevisbyrde«-regler Efter lovforslagets § 1, pkt. 17, vil der fremover kun være  

 beskyttelse mod fyring efter »omvendt bevisbyrde«-reglen under selve  

 orlovsfraværet og i 16-ugers-varslingsperioden for udskudt orlov.
Der  

 er altså ikke længere beskyttelse under graviditet eller den  

 tilsvarende periode for adoptanter (hvilket ifølge hidtidig  

 retspraksis er fra godkendelsestidspunkt til modtagelse af barn).
Vi formoder, at der er tale om utilsigtet fejl i forslaget, og  

 håber, at den bliver rettet.
Vi vil dog ikke undlade at gøre  

 opmærksom på, at den manglende beskyttelse kan være et  

 særligt problem for adoptanter.
Normalt vil adoptanter kort tid efter  

 godkendelsen skulle indhente arbejdsgiverattester som dokumentation over for  

 det valgte land.
Allerede på dette tidlige tidspunkt er de altså  

 tvunget til at gøre arbejdsgiveren opmærksom på  

 adoptionen.
Hvis manden efterfølgende fyres, kan det have alvorlige  

 konsekvenser for adoptionen, fordi mange giverlande kræver, at manden  

 har fast arbejde.
Mulighed for supplerende dagpengeperiode For at sikre, at der i lovgivningen tages hensyn til  

 adoptivbørnene, foreslår vi: 1) at der indføres en  

 generel ret til supplerende orlov med dagpenge i den periode, ansøgere  

 er i udlandet for at hente barnet, og 2) at der gives mulighed for, at  

 adoptivfamilier, der har modtaget et barn med tilknytningsvanskeligheder, kan  

 få bevilget forlænget barselsorlov.
Dette vil svare til den  

 forlængede orlov, der i dag kan bevilges efter dagpengelovens § 15,  

 når et nyfødt barn er indlagt på sygehus.
Formålet  

 vil også for adoptivfamilier være at sikre et tilstrækkelig  

 langt samvær i hjemmet efter barnets hjemkomst.
Sekundært foreslår vi, at der indføres en generel regel  

 om, at adoptivforældre får 4 ugers længere orlov  

efter modtagelsen af barnet, end det er tilfældet i dag for  

 både biologiske og adoptivforældre.
Dette vil i længden  

 svare til de 4 ugers graviditetsorlov.
Der gennemføres årligt  

 ca. 700 internationale adoptioner.
 Tertiært foreslår vi, at der indføres mulighed for  

 efter individuel vurdering at få bevilget supplerende orlov i de  

 få tilfælde, hvor udlandsopholdet er særlig langvarigt.
Afskaffelse af børnepasningsorloven Desuagtet finanslovsforhandlingernes resultat beklager vi, at muligheden  

 for i alt 1½ års orlov ikke længere er til stede.
Hvis den fulde  

 orlovs længde bliver forkortet, mistes valgmuligheden for at have  

 længere tid sammen med barnet.
For nogle adoptivfamilier kan dette  

 blive et stort problem, da adoptivbørn qua adoptionen oftest er  

 længere tid om at knytte sig til sine længe ønskede  

 forældre.
Absolut aldersgrænse Orloven skal ifølge lovforslaget afholdes, inden barnet fylder 9  

 år.
Til Danmark adopteres ganske få børn i en høj  

 alder, men for de få adoptivfamilier, det drejer sig om, kan en  

 sådan absolut aldersgrænse give problemer, da det  

 væsentligste for adoptivfamilien jo er, hvor længe barnet har  

 været i familien og ikke barnets biologiske alder.
 Idet vi håber på udvalgets velvillige behandling af de rejste  

 problemstillinger.
På hovedbestyrelsens vegne Kirsten List Larsen Næstformand Spørgsmål 11:
Ministeren bedes kommentere henvendelsen af 7. februar  

 2002 fra Landsforeningen for Adoption og Samfund, jf.
L 47   bilag 7.
 Svar:
 Landsforeningen Adoption og Samfund peger indledningsvis  

 på, at der i lovforslaget er usikkerhed om anvendelsen af  

 begreberne »modtagelse i hjemmet«, »overdragelse i  

 udlandet« og »indrejse  

 i Danmark«.
Hertil vil jeg sige, at de to sidstnævnte begreber  

 slet ikke anvendes i lovforslaget.
De begreber, der anvendes i lovforslaget,  

 er »modtagelse« og  

» modtagelse i hjemmet«.
At der er to begreber skyldes, at man i relation til  

 reglerne om barselsdagpenge også kan modtage barnet i udlandet  

 (påbegynde dagpengeperioden i udlandet), hvorimod man i relation til  

 reglerne om børnepasningsorlov skal have modtaget barnet i  

 hjemmet.
Jeg har stor forståelse for de bemærkninger,  

 som foreningen har omkring retskrav på adoptionsorlov.
Og selv  

 om der ikke i lovforslaget sker ændringer i forhold til adoptanters  

 adgang til barselorlov, kan jeg godt forstå, at foreningen i  

 forbindelse med lovforslagets behandling finder det relevant at rejse  

 spørgsmålet.
 Jeg vil dog med det samme tilkendegive, at jeg mener, der  

 er tale om en forholdsvis kompliceret problemstilling, der ikke lader sig  

 løse med et snuptag.
Det skyldes bl.a., at der findes forskellige former for  

 adoptioner.
Civilretsdirektoratet har oplyst, at man skelner mellem  

fremmedadoptioner, familieadoptioner og  

stedbarnsadoptioner.
Sondringen har navnlig betydning for karakteren  

 og omfanget af de undersøgelser, der skal iværksættes  

 under adoptionssagens behandling, samt hvilke myndigheder, der skal inddrages  

 i forbindelse med gennemførelsen af adoptionen.
Bl.a. på grund af disse forskellige former for  

 adoptioner er det teknisk og administrativt vanskeligt på kort tid at  

 finde den rigtige (lovtekniske) sondring mellem grupperne, hvoraf nogle skal  

 have ret til barselorlov og andre ikke.
Det skyldes bl.a., at der på en  

 række områder er overlap mellem adoptionsformerne.
F.eks. er det som udgangspunkt kun fremmedadoptioner, der  

 skal godkendes (hvilket kan udløse en tilkendegivelse fra  

 adoptionsmyndighederne), men i nogle sager om familieadoptioner (f.eks.  

 plejeforældre) kan der også skulle ske godkendelse.
I disse sager  

 vil der dog typisk være tale om større børn, hvor  

 barselorlov ikke relevant.
Det er derfor ikke muligt   som foreslået af  

 adoptionsforeningen   alene at anvende adoptionslovens § 4 a (adoptioner, der  

 skal godkendes) som afgrænsning.
 Hertil kommer, at man ud over denne gruppe skal have  

 yderligere nogle grupper (der ikke skal godkendes) med, f.eks. nogle grupper  

 inden for familieadoptionsområdet.
Sammenfattende er det derfor min opfattelse, at det  

 på flere områder kræver meget nøje overvejelser at  

 få lavet de rigtige regler omkring adoptanter og barselorlov.
Det  

 fremgår for så vidt også af foreningens brev, at man er  

 opmærksom på det komplicerede i problemstillingen.
 Jeg vil gerne tilkendegive her, at jeg vil se  

 nærmere på spørgsmålet, herunder tage en grundig  

 diskussion med Justitsministeriet og Civilretsdirektoratet om, hvordan en  

 hensigtsmæssig afgrænsning kan ske.
 Jeg vil så tilføje, at jeg mener, at en  

 grundig undersøgelse kan forsvares, fordi vi som ovenfor nævnt  

 ikke med lovforslaget ændrer på adoptanters muligheder for at  

 få barselorlov.
 Til foreningens bemærkninger omkring  

varslingsreglerne skal jeg i det hele henvise til det  

 ændringsforslag til lovforslaget, som er fremsendt til udvalget.  

 Tilsvarende gælder for spørgsmålet om bevisbyrden  

 under graviditet, barsel og adoption.
Til bemærkningerne om mulighederne for  

 supplerende dagpengeperiode vil jeg gerne tilkende, at vi også vil  

 se på det spørgsmål i sammenhæng med den generelle  

 belysning og analyse omkring udformningen af reglerne om barselorlov for  

 adoptanter.
Også dette spørgsmål kræver en grundig  

 belysning, f.eks. af, hvad den gennemsnitlige behandlingstid i udlandet er,  

 hvor mange forældre der får ekstraordinært lange perioder i  

 udlandet, m.v.
Endelig vil jeg til spørgsmålet om  

 betydningen af en absolut aldersgrænse på 9 år  

 henvise til, at denne grænse svarer til, hvad der gælder for  

 børnepasningsorloven.
Jeg finder i øvrigt, at det er en  

 fornuftig øvre grænse for, i hvor lang tid man kan holde  

 barselorlov til sine børn.
Supplerende bemærkninger til FTF s tidligere fremsendte  

 høringsskrivelse af 23. januar 2002 til lovforslag om udvidelse af  

 barselorloven FTF har efter afgivelse af høringssvar den 23. januar 2002 blevet  

 opmærksom på 2 yderligere forhold i lovforslaget om udvidelse af  

 barselsorloven, som efter FTF s opfattelse ikke er hensigtsmæssige, og  

 som FTF derfor gerne vil gøre Arbejdsmarkedsudvalget bekendt med.
Fleksibilitet Med det nuværende lovforslag skal forældre inden 8 uger efter  

 fødslen meddele arbejdsgiveren, om de ønsker at udskyde en del  

 af deres barselsorlov, jfr. § 10, stk. 3. Kun én af forældrene  

 har ret til at udskyde 8-13 uger, jfr. § 7, stk. 3. Konsekvensen heraf er, at  

 forældre på et meget tidligt tidspunkt, og længe inden den  

 udskudte orlov afholdes, skal lægge sig fast på, hvem af  

 forældrene der senere skal holde orlov med barnet.
Regeringen har lagt stor vægt på, at barselsorloven skal  

 være fleksibel og tilpasses den enkelte families behov.
Et synspunkt,  

 som FTF er enig i, men det er FTF s klare opfattelse, at barselsorloven  

 på dette punkt ikke lever op til intentionerne.
FTF skal derfor opfordre regeringen til at ændre på denne  

 bestemmelse, således at forældre får mulighed for at  

 afgøre, hvem af forældrene der skal afholde den retsbaserede  

 udskudte orlov på det aktuelle tidspunkt   naturligvis med et passende  

 varsel til arbejdsgiveren.
Hermed vil forældrene i langt højere  

 grad kunne tilpasse orloven til familiens aktuelle behov.
Derudover vil en ændring af bestemmelsen være  

 hensigtsmæssig ud fra et ligestillingssynspunkt, da ændringen  

 sandsynligvis vil indebære, at fædre i højere grad vil  

 benytte den retsbaserede udskudte orlov.
Det vil være yderst relevant  

 på FTF-området, hvor arbejdskraftmanglen på  

 kvindearbejdspladserne er et stort problem.
Relationen til overenskomstmæssige rettigheder FTF skal gøre opmærksom på, at der i forbindelse med  

 muligheden for at forlænge sin barselsorlov ud over 52 uger, mod at  

 dagpenge nedsættes tilsvarende, kan opstå en utilsigtet  

 konsekvens i de aftaler om fravær ved graviditet og barsel, der er  

 indgået mellem de offentlige arbejdsgivere og de  

 forhandlingsberettigede organisationer.
Aftale om barselsorlov i stat, amt og kommune giver hjemmel til fuld  

 løn under barselsorlov m.v., medmindre den ansatte i  

 fraværsperioden foranlediger, at retten til dagpenge bortfalder eller  

 nedsættes.
Med det nuværende lovforslag vil dette umiddelbart  

 betyde, at såfremt en offentligt ansat ønsker at forlænge  

 sin barselsorlov ud over de 52 uger med reduceret dagpengebeløb, kan  

 det have som konsekvens, at den ansatte dermed mister retten til fuld  

 løn også i den foregående periode.
 Da FTF må antage, at lovforslaget er ment som en forbedring, skal  

 FTF pege på, at der i loven eller i bemærkningerne tages  

 højde for denne situation, således at konsekvenserne af  

 gennemførelsen af lovforslaget om forbedret barselsregler ikke  

 forringer de vilkår, der allerede er gældende for offentligt  

 ansatte.
Med venlig hilsen Jens Kragh Direktør Spørgsmål 28:
Ministeren bedes kommentere henvendelse af 4. marts 2002  

 fra FTF, jf.
L 47   bilag 38.
 Svar:
 Til spørgsmålet om fleksibilitet (udskudt  

 orlov) vil jeg gerne henvise til samrådsspørgsmål D og min  

 besvarelse heraf, som er oversendt til udvalget.
 Heraf fremgår nogle af de afvejninger og hensyn, som  

 ligger bag opdelingen mellem retsbaseret og aftalebaseret udskydelse, som  

 ligger i regeringens lovforslag.
Med forslaget til en forlænget barselorlov giver vi  

 forældrene en række muligheder for fleksibilitet, som de ikke har  

 med de gældende regler.
Det er selvfølgelig altid muligt at pege  

 på områder, hvor yderligere fleksibilitet kunne ønskes,  

 men der er altså også en række   modsatrettede   hensyn at  

 tage, f.eks. til arbejdsgivernes muligheder for at tilrettelægge  

 arbejdet. Ønsker om mere fleksibilitet må holdes op imod disse  

 hensyn.
Og her mener jeg så, at vi med lovforslaget og de fremsendte  

 ændringsforslag er landet på et fornuftigt niveau.
 Til spørgsmålet om relationerne til  

 overenskomstmæssige rettigheder vil jeg godt mere generelt henvise til  

 min besvarelse af spørgsmål nr. 13.
Til spørgsmålet om forholdene for offentligt  

 ansatte skal jeg bemærke, at efter varslingsreglerne vil man 8 uger  

 efter fødslen skulle underrette arbejdsgiveren om, at man vælger  

 at forlænge sin fraværsret med 8 eller 14 uger.
Men der er ikke i  

 lovforslaget nogen bestemmelse om, at dagpengereduktionen skal ske på  

 et bestemt tidspunkt under orloven, f.eks. ved udløbet af de  

 første 14 uger.
 Det er således min opfattelse, at reduktionen af  

 dagpengene kan ske på et hvilket som helst tidspunkt i  

 forældreorlovsperioden, og at man f.eks. kan vente med at få  

 dagpengene nedsat til udløbet af en periode med løn.
