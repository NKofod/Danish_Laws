Nr BTL 102 Betænkning over Forslag til lov om ændring af lov om ferie (Renteafkast og  

 uhævet feriegodtgørelse)   

 Nr L 102 1996-97, 1. samling Afgivet af Arbejdsmarkedsudvalget Afgivet: 19961212 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Firma Funktionærerne og Sammenslutningen af Danske Feriefonde,  

 Parasollen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Mindretallet vil dog stemme for de  

 stillede ændringsforslag.
 Et flertal inden for mindretallet (Venstres og Det Konservative  

 Folkepartis medlemmer af udvalget) er enige i, at der er et stort behov for  

 at få ændret ferieloven, men den konfiskation til fordel for statskassen, som  

 regeringens forlig med venstrefløjen er et udtryk for, kan de to partier ikke  

 tilslutte sig.
 Et mindretal inden for mindretallet (Fremskridtspartiets medlem af  

 udvalget) betragter, uanset om Fremskridtspartiets ændringsforslag skulle  

 blive vedtaget, loven som et misfoster, som udelukkende har til hensigt, at  

 staten kan tiltage sig ejendomsretten over lønmodtagernes penge.
 Pengene tilhører lønmodtagerne og skal derfor ved ferieårets afslutning  

 udbetales til lønmodtagerne, hvis de ikke har brugt pengene i løbet af  

 ferieåret.
 ÆndringsforslagAf et mindretal (FP), tiltrådt af et  

mindretal (V og KF):
 Til § 1 1) I den under nr. 1 foreslåede affattelse af §  

 19, stk. 2, ændres »1997« til: »1999«.
 2) I den under nr. 3 forslåede affattelse af § 22, stk.  

 2, ændres »1997« til: »1999«.
 Til § 2 3) I 1. og 2. pkt. ændres »1997«  

 til: »1999«, og i 2. pkt. ændres »1996/1997« til:  

 »1998/1999«.
Bemærkninger Til nr. 1-3 Målet med ændringsforslagene er udelukkende at sikre, at loven  

 først får virkning efter næste folketingsvalg, som senest skal afholdes i  

 efteråret 1998. På den måde vil en ny sammensætning af Folketinget kunne nå  

 at forhindre lovens gennemførelse.
Jan Petersen (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Addi Andersen (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk Folkeparti havde ikke medlemmer i udvalget.
