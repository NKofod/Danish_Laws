1. Indledning Ved lov nr. 439 af 10. juni 1997 blev vedtaget en ny gennemskrevet  

 kursgevinstlov.
Ved lov nr. 440 af 10. juni 1997 blev der i sammenhæng hermed  

 vedtaget en række ændringer i anden skattelovgivning.
Disse ændringer omtales  

 i det følgende.
2. Ændringer i aktieavancebeskatningsloven 2.1. Indledning En række ændringer i aktieavancebeskatningsloven vedrører beskatning af  

 gevinst ved afståelse af konvertible obligationer.
Endvidere er der sket en  

 præcisering og udvidelse af begrebet børsnoteret, og det fremgår nu  

 udtrykkeligt af selve lovteksten, at også investeringsforeningsbeviser er  

 omfattet af aktieavancebeskatningslovens regler om aktier.
2.2. Beskatningsreglerne for konvertible obligationer Det fremgår nu af aktieavancebeskatningslovens § 1, at lovens regler om  

 aktier finder tilsvarende anvendelse ved afståelse af konvertible  

 obligationer.
Bestemmelsen træder i kraft fra og med indkomståret 1998 jf.  

 ndf.
Tidligere var konvertible obligationer omfattet af både de regler, der  

 gælder for aktier (d.v.s. aktieavancebeskatningsloven og ligningslovens § 16  

 B, hvorefter salgssummer undertiden beskattes som udbytte) og  

 kursgevinstloven.
Kursgevinstloven gjaldt, når de andre regler førte til, at  

 beløb ikke blev medregnet i den skattepligtige indkomst.
Nu gælder kun  

 aktieavancebeskatningsloven og ligningslovens § 16 B, hvadenten de fører til  

 skattefrihed eller ej.
Ved en konvertibel obligation forstås et gældsbrev udstedt af et aktie-  

 eller anpartsselskab, som giver långiveren (ejeren) en reel ret til at  

 konvertere sin fordring på selskabet til aktier eller anparter i selskabet.  

 Konverteringsretten haves gerne på et nærmere fastsat tidspunkt.
Hvis  

 långiveren ikke har nogen reel ret til at konvertere sin fordring til aktier,  

 behandles den som en fordring, der er omfattet af kursgevinstlovens regler.
 Efter lovændringen har reglerne om beskatning af avance på konvertible  

 obligationer følgende indhold:
2.2.1. Almindelige regler for konvertible obligationer, ejertid mindre  

 end tre år Hvis konvertible obligationer afstås eller indfries efter en ejertid på  

 mindre end tre år, beskattes fortjenesten.
Et evt. tab kan fradrages i  

 fortjeneste på andre konvertible obligationer eller aktier, der er afstået  

 efter en ejertid på mindre end tre år.
Uudnyttet tab kan fremføres i op til  

 fem år eller for personer overføres til ægtefællen efter samme regler som tab  

 på aktier.
Hos personer medregnes fortjenesten som kapitalindkomst.
Selskaber  

 medregner blot fortjenesten i selskabets skattepligtige indkomst.
På disse  

 punkter er reglerne uændrede i forhold til tidligere. (Om indfrielse henvises  

 også til 2.2.6.) 2.2.2. Almindelige regler for konvertible obligationer, ejertid tre år  

 eller derover, selskaber Hvis konvertible obligationer afstås eller indfries efter en ejertid på  

 tre år eller derover, er selskaber skattefri af fortjenesten.
Tab kan ikke  

 fradrages.
Det er en ændring i forhold til tidligere, hvor  

 aktieavancebeskatningsreglerne, når disse førte til at gevinst eller tab ikke  

 skulle medtages i den skattepligtige indkomst, blev suppleret med  

 kursgevinstloven.
D.v.s. at fortjenesten på konvertible obligationer i danske  

 kr., der ikke opfyldte mindsterentekravet, blev beskattet efter  

 kursgevinstloven.
Det samme gjaldt fortjenesten på konvertible obligationer i  

 udenlandsk mønt.
I sidstnævnte tilfælde kunne tab fradrages. (Om indfrielse  

 henvises også til 2.2.6.) 2.2.3. Almindelige regler for konvertible obligationer, ejertid tre år  

 eller derover, personer Hvis konvertible obligationer afstås eller indfries efter en ejertid på  

 tre år eller derover, skal der for personers vedkommende skelnes imellem, om  

 der er tale om børsnoterede konvertible obligationer eller unoterede  

 konvertible obligationer. (Om indfrielse henvises også til 2.2.6.) Hvis en persons beholdning af børsnoterede aktier og børsnoterede  

 konvertible obligationer ved en måling indenfor de seneste tre år har  

 oversteget et beløb på 110.200 kr. (1998) beskattes fortjenesten på  

 konvertible obligationer som aktieindkomst efter samme regler, som gælder for  

 aktier.
I samme tilfælde kan et evt. tab fradrages i fortjeneste på  

 børsnoterede aktier og konvertible obligationer, der er ejet i mere end tre  

 år.
Uudnyttet tab kan fremføres og overføres til ægtefælle efter samme regler  

 som tab på børsnoterede aktier.
 Hvis de anførte beholdningsgrænser ikke overstiges, er avancen skattefri,  

 og tab kan ikke fradrages.
Tidligere medførte kursgevinstloven, at gevinst og tab på konvertible  

 obligationer, der efter foranstående holdes ude af den skattepligtige  

 indkomst, skulle vurderes efter kursgevinstloven.
D.v.s. at selvom en  

 beholdning ikke overstiger 110.200 kr. kunne skattepligt efter  

 kursgevinstlovens regler alligevel komme på tale, hvis de konvertible  

 obligationer var i fremmed mønt, eller hvis kravet til mindsterenten ikke var  

 opfyldt.
Dette gælder ikke længere.
En persons fortjeneste på unoterede konvertible obligationer beskattes som  

 aktieindkomst og tab kan fradrages uden begrænsning i aktieindkomsten.
Det er  

 uændret i forhold til tidligere.
2.2.4. Konvertible obligationer, der er omfattet af  

 aktieavancebeskatningslovens §§ 2 a - 3 Aktieavancebeskatningslovens §§ 2 a - 3 indeholder nogle særlige regler om  

 opgørelse af aktieavance ved afståelse og indfrielse, der træder i stedet for  

 de almindelige regler om unoterede og børsnoterede konvertible obligationer,  

 der er gennemgået foran. (Om indfrielse henvises også til 2.2.6.) Evt. avance på konvertible obligationer, der er omfattet af  

 aktieavancebeskatningslovens §§ 2 a - 3 indkomstbeskattes uanset ejertid og  

 uanset porteføljens omfang.
De konvertible obligationer, der er omfattet af § 2 a, er udstedt af  

 udenlandske lavt beskattede finansielle selskaber eller af selskaber, som i  

 væsentligt omfang direkte eller indirekte ejer eller har ejet aktier m.v. i  

 udenlandske lavt beskattede finansielle selskaber.
I disse tilfælde er et  

 evt. tab ikke fradragsberettiget.
De konvertible obligationer, der er  

 omfattet af § 3, er papirer, der er blevet erhvervet som led i næring.
I  

 disse tilfælde er evt. tab fradragsberettiget.
2.2.5. Gennemsnitsmetoden og konvertible obligationer Ved opgørelse af fortjeneste og tab ved afståelse anvendes  

 gennemsnitsmetoden på konvertible obligationer i samme tilfælde som ved  

 opgørelse af fortjeneste eller tab ved afståelse af aktier.
Den anvendes  

 altså således bl.a. af personer ved afståelse af unoterede konvertible  

 obligationer.
Den anvendes ved afståelse af børsnoterede konvertible  

 obligationer tre år eller mere efter anskaffelsen.
Den anvendes ved afståelse  

 af konvertible obligationer, der f. eks. måtte være omfattet af § 2 a eller §  

 2 d.
Den anvendes af selskaber.
Der henvises nærmere til  

 aktieavancebeskatningslovens § 6, stk. 1.
Når gennemsnitsmetoden skal bruges, skal der under eet beregnes en  

 gennemsnitlig anskaffelsessum for såvel aktier som konvertible obligationer  

 udstedt af samme selskab.
Ved opgørelsen af den gennemsnitlige  

 anskaffelsessum fordeles den samlede anskaffelsessum for aktierne og de  

 konvertible obligationer på grundlag af de nominelle værdier.
Den nominelle  

 værdi af en konvertibel obligation opgøres i denne forbindelse til den  

 nominelle værdi af den eller de aktier, som obligationen kan konverteres til.
2.2.6. Salg m.v. til det udstedende selskab Afståelsessummen ved salg af de konvertible obligationer til det selskab,  

 der har udstedt dem, og indløsningssummen ved selskabets indløsning forud for  

 det fastsatte indløsningstidspunkt beskattes ligesom tidligere som udbytte i  

 henhold til ligningslovens § 16 B.
Det samme gælder indfrielse til en anden  

 kurs end den oprindeligt aftalte.
På disse punkter betyder lov nr. 440 altså  

 ingen ændring i de gældende regler.
2.2.7. Ikrafttrædelse af reglerne i pkt. 2.2 - 2.2.6 De ændrede regler om beskatning af konvertible obligationer har virkning  

 for afståelser, der sker i indkomståret 1998 og senere.
I lov nr. 440 findes i § 12, stk. 9, en regel, hvorefter konvertible  

 obligationer, der er erhvervet før den 1. juli 1981 og ikke er omfattet af  

 aktieavancebeskatningslovens § 3, anses for anskaffet for deres kursværdi den  

 1. juli 1981, i stedet for den faktiske anskaffelsessum, medmindre denne er  

 højere.
Reglen er en uændret gentagelse af § 8, stk. 4, i  

 aktieavancebeskatningsloven nr. 295 af 10. juni 1981 og skal fortolkes som en  

 overgangsregel, der stammer fra denne lovs vedtagelse.
Den tilsidesætter  

 således ikke § 19, stk. 3, i lov nr. 421 af 25. juni 1993, hvorefter visse  

 skattepligtige personer (ikke-hovedaktionærer, der afstår efter tre år eller  

 mere, jf. den nærmere afgrænsning i § 19, stk. 3) kan vælge at anvende  

 handelsværdien den 19. maj 1993 som anskaffelsessum.
 2.3. Præcisering og udvidelse af begrebet børsnoteret.
Ved børsnoterede aktier eller konvertible obligationer forstås aktier  

 eller konvertible obligationer, som er noteret på en evt. fondsbørs i et land  

 indenfor EU samt EØS området. (EØS området består udover af EU landene også  

 af Norge, Island og Liechtenstein.) Ved børsnoterede aktier eller konvertible  

 obligationer forstås endvidere aktier eller konvertible obligationer, der er  

 noteret på en børs, der er medlem eller associeret medlem af Federation  

 Internationales des Bourses de Valeur (FIBV). Nogle af FIBVs medlemmer er  

 samtidig fondsbørser.
En liste over medlemmerne medtages i  

 ligningsvejledningen.
Den nye definition af børsnoteret har virkning for  

 afståelser den 13. marts 1997 og senere.
2.4. Præcisering af hvilke værdipapirer der sidestilles med aktier Det er ovf. nævnt, at konvertible obligationer sidestilles med aktier.  

 Herudover præciseres det i selve lovteksten i overensstemmelse med den hidtil  

 gældende retstilstand, at omsættelige investeringsforeningsbeviser behandles  

 som aktier.
Det drejer sig om investeringsforeningsbeviser, der er udstedt af  

 certifikatudstedende investeringsforeninger, der enten er udloddende eller  

 akkumulerende investeringsforeninger.
3. Ændringer i ejendomsavancebeskatningsloven 3.1. Indledning Efter ejendomsavancebeskatningsloven opgøres en anskaffelsessum og en  

 afståelsessum, der som udgangspunkt baseres på den kontante udbetaling med  

 tillæg af den overtagne gæld i ejendommen.
Gælden omregnes til kontantværdi.  

 Efter de tidligere gældende regler skete omregningen af såvel gælden ved  

 anskaffelsen som gælden ved afståelsen på grundlag af en kursværdi, der  

 opgøres på anskaffelsestidspunktet.
Den nærmere fastlæggelse af kursværdien  

 fremgår af bekendtgørelse om kontantværdiansættelse nr 667 af 13. juli 1994.  

 De nye regler ændrer det tidspunkt , der skal lægges til grund ved  

 opgørelsen af afståelsessummen, således at afståelsessummen omregnes efter  

 forholdene på afståelsestidspunktet, jf. ndf.
I øvrigt sker der ingen ændring  

 i omregningsprincipperne.
 Som anskaffelsessum kunne skatteyderen tidligere for ejendomme erhvervet  

 inden 19. maj 1993 i en række tilfælde tage sit udgangspunkt i  

 ejendomsværdien pr. 1. januar 1993, med tillæg af 10 pct.
 De nu gennemførte ændringer giver adgang til en forhøjelse af dette beløb.
 Endelig er sket en kompetenceomlægning med hensyn til hvilke myndighed,  

 der skal tage stilling til, om der kan ske dispensation fra kravet om, at  

 genopførelse af skadede bygninger sker på samme ejendom.
3.2. Kontantomregning og ændrede opgørelsestidspunkter 3.2.1. De almindelige regler De nu gældende regler i ejendomsavancebeskatningsloven betyder, at  

 afståelsessummen omregnes på grundlag af kursen på afståelsestidspunktet.  

 Dette er en ændring i forhold til tidligere, hvor man omregnede efter kursen  

 på anskaffelsestidspunktet eller stiftelsestidspunktet.
I øvrigt sker der  

 ingen ændring i omregningsprincipperne.
Anskaffelsessummen omregnes på grundlag af kursen på  

 anskaffelsestidspunktet.
Dette er uændret i forhold til tidligere.
 Ved anskaffelsestidspunktet og afståelsestidspunktet for den faste ejendom  

 forstås ligesom tidligere tidspunktet for indgåelse af en endelig og bindende  

 købsaftale.
3.2.2. Særligt om kontantomregning af inkonverterbare lån fra før 19.  

 maj 1993, der indgår i afståelsessummen Efter de nye regler omregnes afståelsessummens gældsposter som foran  

 anført på grundlag af kursværdien af gældsposterne på afståelsestidspunktet.  

 Der er dog i ejendomsavancebeskatningslovens § 4, stk. 4, gennemført  

 undtagelser for visse inkonverterbare lån.
Et inkonverterbart lån er karakteristisk ved, at gælden ikke kan indfries  

 til den nominelle restgæld, medmindre kursen på de bagved liggende  

 obligationer er 100. Et inkonverterbart lån vil derimod typisk kunne indfries  

 med de bagved liggende obligationer.
Hvis kursen på disse er 200, kræves der  

 altså i princippet det dobbelte af gælden til indfrielse.
 Undtagelserne i § 4, stk. 4, vedrører de inkonverterbare lån, som enten er  

 stiftet af den nuværende sælger før den 19. maj 1993 eller er overtaget af  

 den nuværende sælger (i forbindelse med dennes erhvervelse af den faste  

 ejendom), hvis låneovertagelsen er sket før den 19. maj 1993. Undtagelserne  

 gælder kun ved opgørelsen af afståelsessummen.
 Undtagelsesreglen i ejendomsavancebeskatningsloven § 4, stk. 4, giver  

 mulighed for, at de nævnte inkonverterbare lån i nogle tilfælde  

 kontantomregnes til kurs 100.
 Omregning til kurs 100 sker, når kursen af lånet på afståelsestidspunktet  

 er 100 eller derover, mens kursen ved stiftelsen eller overtagelsen af lånet  

 er 100 eller derunder.
 3.2.3. Ikrafttrædelse af reglerne i pkt 3.2.1 og 3.2.2.
Reglerne om ændrede opgørelsestidspunkter og inkonverterbare lån i  

 kontantomregningsreglerne i ejendomsavancebeskatningsloven gælder for salg og  

 andre afståelser, der sker den 1. januar 1998 eller senere.
Endvidere gælder  

 de ved udlodning fra dødsbo, når udlodningen sker den 1. januar 1998 eller  

 senere.
Hvis dødsboet er opstået ved skifte af uskiftet bo, skal  

 skiftebegæring dog også være indgivet den 1. januar 1998 eller senere.
Skatteyderen kan dog altid vælge at anvende reglerne på salg og andre  

 afståelser, der sker i perioden fra den 13. marts 1997 og indtil 1. januar  

 1998, hvis de fører til en lavere beskatning end de tidligere gældende  

 regler.
Denne valgmulighed eksisterer ikke ved udlodninger fra dødsboer.  

 Skatteyderen kan træffe sit valg uafhængigt af, om der vælges forhøjet  

 indgangsværdi efter pkt. 3.3 eller ej.
3.3. Forhøjet indgangsværdi, ejendom erhvervet før 19. maj 1993 Efter de hidtil gældende regler kunne en skatteyder, der afstår fast  

 ejendom, der er erhvervet før 19. maj 1993, vælge at opgøre sin  

 skattepligtige anskaffelsessum på grundlag af ejendomsværdien pr. 1. januar  

 1993 med et tillæg på 10 pct.
Skatteyderen kunne i stedet inden den 31.  

 december 1993 begære en ejendomsvurdering efter vurderingslovens § 4 B.  

 Såfremt en sådan vurdering er foretaget, skal anskaffelsessummen tage sit  

 udgangspunkt i denne.
Skatteyderen har altså ikke adgang til at undlade at  

 bruge § 4 B vurderingen, hvis den først er foretaget.
Når ejendomsværdien er steget med mere end 10 pct. fra 1993 til 1996  

 betyder de nu gennemførte regler, at skatteyderen i stedet for at opgøre den  

 skattepligtige anskaffelsessum til ejendomsværdien pr. 1. januar 1993 med et  

 tillæg på 10 procent vil kunne anvende et højere beløb.
Den nye indgangsværdi  

 opgøres som ejendomsværdien pr. 1. januar 1993 med tillæg af 10 pct. forhøjet  

 med halvdelen af forskellen mellem dette beløb (ejd.værdi + 10 pct.) og  

 ejendomsværdien pr. 1. januar 1996.
Eks. på opgørelse af anskaffelsessum En ejendom er købt i 1992 for 9.000.000 kr. og sælges i 1997.
 Hvis skatteyderen har begæret § 4 B vurdering, er det dog altid denne  

 vurdering, der skal anvendes.
Anskaffelsessummen som opgjort efter de foranstående regler forhøjes med  

 et tillæg på 10.000 kr.
Det ydes i de anførte tilfælde for hvert kalenderår  

 fra og med 1993. Det gælder også, når der er begæret § 4 B vurdering.
Det  

 ydes ikke for afståelsesåret.
Herudover forhøjes anskaffelsessummen med  

 kalenderårets afholdte udgifter til forbedring eller vedligeholdelse, i det  

 omfang disse har oversteget 10.000 kr. pr. år.
Det gælder ligeledes fra og  

 med 1993. Når der er foretaget § 4 B vurdering gælder det dog kun udgifter,  

 der er afholdt efter den 19. maj 1993. Reglerne om forhøjelse med tillæg og  

 udgifter over 10.000 kr. er uændrede i forhold til tidligere.
Der er ingen ændringer i reglen om, at skatteyderen altid i stedet for § 4  

 B vurderingen eller en anskaffelsessum med udgangspunkt i ejendomsværdien pr.  

 1. januar 1993 kan anvende den faktiske anskaffelsessum.
Der er heller ingen  

 ændringer i reglen om, at opgørelse af et evt. tab til modregning i andre  

 ejendomsfortjenester, når den faktiske anskaffelsessum anvendes, ikke kan  

 overstige tabet beregnet på grundlag af den forhøjede indgangsværdi eller,  

 hvis en § 4 B vurdering er foretaget, tabet beregnet på grundlag af denne.
3.3.1. Ikrafttrædelse af reglerne i pkt. 3.3 De nye regler om anskaffelsessummen har virkning fra og med indkomståret  

 1998. For personer og dødsboer med kalenderårsregnskab har de altså virkning  

 for salg og andre afståelser samt udlodning fra dødsbo, der sker den 1.  

 januar 1998 og senere.
Det gælder også ved dødsbo, der er opstået som følge  

 af skifte af uskiftet bo, når blot skiftebegæringen er indgivet den 1. januar  

 1998 eller senere.
Ved personer og dødsboer med forskudt indkomstår er  

 skæringen ikke 1. januar 1998, men den første dag i den regnskabsperiode, der  

 hører til indkomståret 1998. Ved afståelser i perioden fra og med den 13.  

 marts 1997 indtil de anførte datoer kan skatteyderen dog vælge at bruge de  

 nye regler, såfremt de fører til en lavere beskatning end de hidtidige  

 regler.
Denne valgmulighed eksisterer dog ikke ved udlodninger fra dødsboer.  

 Skatteyderen kan træffe sit valg uafhængigt af, hvad skatteyderen vælger  

 vedrørende kontantomregning.
3.4. Kompetenceomlægning, genopførelse af skadede bygninger Efter reglerne i ejendomsavancebeskatningslovens § 10, stk. 1, skal  

 fortjeneste, der er opnået ved modtagelse af erstatnings- og  

 forsikringssummer i anledning af indtruffen skade, ikke medregnes i  

 fortjenesten, når den skattepligtige foretager genopførelse på den skadede  

 ejendom.
Det er en betingelse, at den skattepligtige søger den kommunale  

 skattemyndighed om fritagelse for at medregne fortjenesten.
Efter hidtil  

 gældende regler har Ligningsrådet endvidere under visse betingelser kunnet  

 dispensere fra kravet om at genopførelse skal ske på den skaderamte ejendom.  

 Efter de nu ændrede regler er kompetencen overført til skatteministeren.  

 Kompetencen er endvidere blevet delegeret til den kommunale skattemyndighed  

 med klageadgang til den lokale told- og skatteregion, jf. bekendtgørelse om  

 sagsudlægning nr. 653 af 14. august 1997.
 4. Ændringer i konkursskattelovens, personskattelovens  

 og ligningslovens regler om akkord m.v.
 4.1. Indledning.
Der er gennemført mindre ændringer af reglerne om underskudsbegrænsning  

 ved konkurs, tvangsakkord, gældssanering og frivillig akkord, der sidestiller  

 forskellige former for tab på skatterelevante aktiver med underskud.  

 Ændringerne er foretaget i personskattelovens § 13 a, konkursskattelovens §  

 12, stk. 1, og ligningslovens § 15, stk. 2, 1. pkt.
Der er endvidere ændret i  

 reglerne om underskudsbegrænsning, således at nedsættelse af den  

 underskudsbegrænsning, der rammer et debitorselskab ved en akkord m.v., nu  

 sker i samme omfang, hvadenten kreditorselskabet er dansk eller udenlandsk.  

 Ændringerne er foretaget i ligningslovens § 15, stk. 2, 3. pkt. og § 15, stk.  

 5, 5. pkt.
4.2. Visse tab sidestilles med underskud 4.2.1. Konkurs Efter konkursskattelovens hovedregler om personers konkurs kan underskud  

 inden dekretets afsigelse kun fremføres til fradrag i konkursindkomsten, og  

 underskud i konkursindkomsten kan kun fradrages i overskud i  

 konkursindkomsten i andre år under konkursen.
Ved de gennemførte ændringer i  

 konkursskattelovens § 12, stk. 1, er reglerne om, at underskud fra tidligere  

 år kun kan fremføres i konkursindkomsten, blevet udvidet til også at omfatte  

 tab ved afståelse af aktier indenfor tre år efter erhvervelsen, der efter  

 nærmere regler kan fradrages i aktiegevinster i de følgende fem år,  

 (aktieavancebeskatningslovens § 2, stk. 2), ved afståelse af fast ejendom,  

 der kan fradrages i de følgende fem år (ejendomsavancebeskatningslovens § 6,  

 stk. 4) samt på finansielle kontrakter, der kan fremføres i fem år  

 (kursgevinstlovens § 32, stk. 3). Udvidelsen omfatter ikke tab på  

 børsnoterede aktier ved afståelse tre år eller mere efter erhvervelsen  

 (aktieavancebeskatningslovens § 4, stk. 3).
Hvis konkursindkomsten ikke er skattepligtig, betyder ændringerne, at de  

 pågældende tab ikke længere kan fradrages i det indkomstår, hvor  

 konkursdekretet afsiges eller senere indkomstår.
Hvis konkursindkomsten er  

 gjort skattepligtig, kan de pågældende tab fradrages i gevinster af samme  

 slags, når disse stammer fra konkursboets aktiver, men kun i overensstemmelse  

 med aktieavancebeskatningslovens, ejendomsavancebeskatningslovens og  

 kursgevinstlovens almindelige regler herom.
Ved opgørelsen af om fem års  

 begrænsningen er overskredet, regnes hele det indkomstår, hvori  

 konkursdekretet afsiges, for et indkomstår.
Hvadenten konkursindkomsten er  

 skattepligtig eller ej kan uudnyttet tab, der foreligger ved udgangen af det  

 år, hvori konkursdekretet afsiges, ikke overføres til en evt. ægtefælle.
Den beskrevne udvidelse af underskudsreglen gælder ikke tab, der er  

 opstået under bobehandlingen.
Hvis konkursindkomsten er skattepligtig, vil  

 sådanne tab derfor e.o. kunne fremføres til efter konkursen, selvom de  

 pågældende aktiver er indgået i konkursboet.
4.2.2. Tvangsakkord, gældssanering eller frivillig akkord Efter de gældende regler i ligningsloven og personskatteloven begrænses  

 selskabers og personers ret til at fremføre underskud (og ret til at overføre  

 underskud til en ægtefælle eller et sambeskattet selskab) af en evt.  

 tvangsakkord, gældssanering eller frivillig akkord.
Underskuddet begrænses  

 som udgangspunkt med det eftergivne beløb.
Herom henvises nærmere til  

 cirkulære nr. 68 af 20. 5. 1992. De nu vedtagne ændringer i  

 personskattelovens § 13 a og ligningslovens § 15, stk. 2, 1. pkt., betyder,  

 at underskudsbegrebet udvides med flg. tab: Tab ved afståelse af aktier  

 indenfor tre år efter erhvervelsen, der efter nærmere regler kan fradrages i  

 aktiegevinster i de følgende fem år, (aktieavancebeskatningslovens § 2,  

 stk.2), tab på finansielle kontrakter, der kan fremføres i fem år  

 (kursgevinstlovens § 32, stk. 3) samt tab ved afståelse af fast ejendom, der  

 kan fradrages i de følgende fem år (ejendomsavancebeskatningslovens § 6, stk.  

 4). Udvidelsen omfatter ikke tab på børsnoterede aktier ved afståelse tre år  

 eller mere efter erhvervelsen (aktieavancebeskatningslovens § 4, stk. 3).
Udvidelsen betyder, at de anførte tabs fremførsels- og overførselsadgang  

 begrænses på linje med underskud.
Først begrænses underskud.
Herefter sker  

 nedsættelsen således, at tab efter aktieavancebeskatningsloven begrænses før  

 tab efter kursgevinstloven, som igen begrænses før tab efter  

 ejendomsavancebeskatningsloven.
4.3. Nedsættelse af underskudsbegrænsning Ligningslovens § 15, stk. 4 og 5, om nedsættelse af en  

 underskudsbegrænsning i forbindelse med en rekonstruktion af selskaber  

 indenfor en koncern er dels tilpasset den ny kursgevinstlov og dels blevet  

 udvidet til også at omfatte rekonstruktioner, hvor kreditorselskabet er  

 udenlandsk.
4.3.1. Afgrænsning De nu vedtagne regler, der gennemgås i det følgende, vedrører tilfælde,  

 der både omfattes af kursgevinstlovens § 8 og samtidig af enten  

 ligningslovens § 15, stk. 2, stk. 3 eller stk. 4. De vedrører tvangsakkord  

 og frivillig akkord , hvor kreditorselskabet er koncernforbundet  

 med debitorselskabet. (Ved tvangsakkord og frivillig akkord tænkes på  

 tvangsakkord og frivillig akkord, der ikke medfører gældseftergivelser, der  

 går ud over, hvad debitors betalingsevne kan begrunde.) Endvidere vedrører de nye regler debitorselskabets betaling af gæld i  

 forbindelse med indskud foretaget af kreditorselskabet, hvor  

 kreditorselskabet er koncernforbundet med debitorselskabet.
Indskuddet  

 kan dog også betales af den kautionist m.fl., som kreditor kan holde sig til.  

 Indskuddet kan betales til debitorselskabets datterselskab.
Der henvises  

 nærmere til ligningslovens § 15, stk. 4 og 5. Indskuddene skal være led i en  

 samlet gældsordning, jf. nærmere § 15, stk. 5.
 Begrebet »koncernforbundet« er defineret i kursgevinstlovens §  

 4, stk. 2.
I de ovenfor nævnte situationer gælder dels regler om, at  

 debitorselskabets underskud begrænses med de fordringer, der reelt eftergives  

 , hvadenten dette sker igennem akkord eller tilskudsmodeller, og dels regler  

 om, at underskudsbegrænsningen nedsættes.
De nu vedtagne regler vedrører  

 nedsættelsen af underskudsbegrænsningen.
4.3.2. Tvangsakkord og frivillig akkord, kreditorselskab skattepligtig  

 til Danmark I tilfælde hvor kreditorselskabet er koncernforbundet med debitorselskabet  

 og begge selskaber er skattepligtige til Danmark, betyder ligningslovens §  

 15, stk. 2 og 5, sammenholdt med kursgevinstlovens § 8, at  

 underskudsbegrænsningen nedsættes, når en fordring eftergives eller nedsættes  

 i forbindelse med en tvangsakkord eller frivillig akkord.
Det gælder, hvis  

 der er tale om en fordring, der er omfattet af kursgevinstlovens § 4, stk. 1.  

 Det gælder ikke fordringer, der er omfattet af kursgevinstlovens § 4, stk. 3-  

 5.
På fordringer der omfattes af kursgevinstlovens § 4, stk. 1, er der ikke  

 tabsfradragsret for kreditorer.
Tilsvarende vil der ikke ske beskatning af  

 den modsvarende gevinst hos debitor.
Hvis denne sammenhæng skal fastholdes i akkordtilfældene, er det  

 nødvendigt med regler om, at fordringens eftergivelse i  

 rekonstruktionstilfældene ikke beskattes indirekte hos debitorselskabet  

 igennem en begrænsning af dettes underskud.
Derfor nedsættes  

 underskudsbegrænsningen.
 Det beløb, som nedsættelsen opgøres til, er den gevinst på gæld i  

 anledning af gældseftergivelsen, der, opgjort efter kursgevinstlovens regler,  

 ikke beskattes hos debitor, jf. kursgevinstlovens § 8.
Reglerne gælder også, når kreditorselskabet vel er udenlandsk, men opgør  

 indkomsten efter danske skatteregler på grund af reglerne om selskabers  

 sambeskatning.
Dette er uændret i forhold til tidligere.
Den samlede virkning af reglerne om eftergivelse af fordringer, der er  

 omfattet af kursgevinstlovens § 4, stk. 1, når kreditor og debitorselskab  

 begge er skattepligtige til Danmark bliver herefter - manglende fradragsret hos kreditorselskabet, jf. kursgevinstlovens § 4,  

 stk. 1, (tidligere kursgevinstlovens § 6 B, stk. 1), - skattefrihed af gældseftergivelsen hos debitorselskabet, jf.  

 kursgevinstlovens § 24 og § 8 (tidligere kursgevinstlovens § 6 A og § 6 B,  

 stk. 2), og - nedsættelse af underskudsbegrænsningen hos debitorselskabet, jf.  

 ligningslovens § 15, stk. 2.
4.3.3. Tvangsakkord og frivillig akkord, kreditorselskab ikke  

 skattepligtig til Danmark Endvidere nedsættes underskudsbegrænsningen i nogle tilfælde af  

 eftergivelse af fordringer mellem koncernforbundne selskaber, selvom  

 kreditorselskabet ikke er skattepligtigt til Danmark.
Dette er nyt i forhold  

 til tidligere.
Nedsættelse sker, såfremt det godtgøres, at tab af den pågældende art ikke  

 er fradragsberettiget i den udenlandske skattelovgivning, der gælder for  

 kreditorselskabet.
Det er uden betydning, om selskabet i det konkrete  

 tilfælde havde så lille en indkomst, at det ikke ville have kunnet udnytte  

 fradraget, eller om selskabet, selvom der er fradragsret, lader være med at  

 foretage fradraget.
Det er den skattepligtige, der ønsker  

 underskudsbegrænsningen nedsat, der selv skal dokumentere de udenlandske  

 regler.
De gældende regler stiller dog en yderligere betingelse for nedsættelse af  

 underskudsbegrænsningen, nemlig at kreditorselskabet ikke ville have kunnet  

 fradrage tabet, hvis det havde været skattepligtigt her til landet.
Ved  

 koncernforbundne selskaber vil denne betingelse altid være opfyldt, medmindre  

 den eftergivne fordring er omfattet af bestemmelserne i kursgevinstlovens §  

 4, stk. 3 - 5.
 Selve det beløb, som underskudsbegrænsningen nedsættes med, opgøres på  

 samme måde som, når begge selskaber er skattepligtige til Danmark.
Den samlede virkning af reglerne om eftergivelse, som det udenlandske  

 selskab i koncernen ikke kan fradrage efter den relevante udenlandske  

 lovgivning, og som det heller ikke ville kunne fradrage, selvom det havde  

 været skattepligtig her til landet,bliver herefter - skattefrihed af gældseftergivelsen hos debitorselskabet, jf.  

 kursgevinstlovens § 24 og § 8, og - nedsættelse af underskudsbegrænsningen hos debitorselskabet, jf.  

 ligningslovens § 15, stk. 2.
4.3.4. Indskud I tilfælde hvor kreditorselskabet er koncernforbundet med  

 debitorselskabet, og begge selskaber er skattepligtige til Danmark, betyder  

 de nu vedtagne regler, at underskudsbegrænsningen nedsættes, når  

 debitorselskabet nedbringer eller indfrier fordringen i forbindelse med et  

 nyt indskud fra kreditorselskabet eller dennes kautionist jf. 4.3.1. Det  

 gælder dog kun, hvis der er tale om en fordring, der er omfattet af  

 kursgevinstlovens § 4, stk. 1. Fordringen må ikke være omfattet af  

 kursgevinstlovens § 4, stk. 3- 5.
 Det beløb, som nedsættelsen opgøres til, er den gevinst på gæld i  

 anledning af gældseftergivelsen, der, opgjort efter kursgevinstlovens regler,  

 ikke beskattes hos debitor, jf. kursgevinstlovens § 8, hvis der i stedet for  

 et indskud var sket en gældseftergivelse.
De anførte regler gælder også, når kreditorselskabet vel er udenlandsk,  

 men dets skattepligt her til landet skyldes reglerne om selskabers  

 sambeskatning Når begge selskaber er skattepligtige til Danmark, er reglerne uændrede i  

 forhold til tidligere.
Der er alene sket den redaktionelle ændring at mens  

 selve opgørelsen af nedsættelsen tidligere blev baseret på fordringshavers  

 tab, baseres den nu på debitors gevinst på gæld.
Endvidere nedsættes underskudsbegrænsningen i nogle tilfælde af indskud  

 mellem koncernforbundne selskaber, selvom kreditorselskabet ikke er  

 skattepligtig til Danmark.
Dette er nyt i forhold til tidligere.
Nedsættelse sker, såfremt det godtgøres, at tab på eftergivelse af  

 kreditorselskabets fordring af den pågældende art ikke er fradragsberettiget  

 i den udenlandske skattelovgivning, der gælder for kreditorselskabet.
Det er  

 uden betydning, om selskabet i det konkrete tilfælde havde så lille en  

 indkomst, at det ikke ville have kunnet udnytte fradraget, eller om  

 selskabet, selvom der er fradragsret, lader være med at foretage fradraget.  

 Det er den skattepligtige, der ønsker underskudsbegrænsningen nedsat, der  

 selv skal dokumentere de udenlandske regler.
De gældende regler stiller dog en yderligere betingelse for nedsættelse af  

 underskudsbegrænsningen.
Den går ud på, at kreditorselskabet ikke må kunne  

 fradrage tabet, hvis det havde været skattepligtigt her til landet.
Ved  

 koncernforbundne selskaber vil denne betingelse altid være opfyldt, medmindre  

 den nedsatte eller indfriede fordring er omfattet af bestemmelserne i  

 kursgevinstlovens § 4, stk. 3 - 5.
 Selve det beløb, som underskudsbegrænsningen nedsættes med, opgøres på  

 samme måde, som når begge selskaber er skattepligtige til Danmark.
4.4. Ikrafttrædelse af pkt. 4.2. - 4.3.4 De ændrede regler træder i kraft fra og med indkomståret 1998. Ved konkurs  

 har de virkning, hvor konkursdekret afsiges i indkomståret 1998 eller senere.  

 Ved tvangsakkord eller gældssanering har de virkning, når kendelse herom  

 afsiges i indkomståret 1998 eller senere.
Ved frivillig akkord har de  

 virkning, når aftale om frivillig akkord indgås i indkomståret 1998 eller  

 senere.
5. Ændringer i ligningsloven (bortset fra akkord) 5.1. Indledning Der er endvidere foretaget ændringer i ligningslovens regler om  

 kurstabsfradrag.
Der er ændret i goodwillreglerne, og der er foretaget  

 ændringer vedrørende beskatning af køberetter til aktier, der tildeles  

 medarbejdere.
 5.2. Kurstabsfradrag.
Efter hidtil gældende regler kan der i forbindelse med en låneomlægning af  

 visse kontantlån, der skete i tiden fra 27. juni 1993 til 1. januar 1996,  

 gives et fradrag, der svarer til en del af et kurstab, der opstod ved  

 stiftelsen af de pågældende lån.
Fradraget fordeles over de følgende år.
En  

 hel eller delvis ekstraordinær indfrielse af det lån, der gav adgang til et  

 kurstabsfradrag, medfører ligningslovens § 6, at de årlige fradragsbeløb  

 nedsættes forholdsmæssigt.
De nu vedtagne lovændringer rører ikke ved dette,  

 men præciserer blot, hvorledes nedsættelsen skal beregnes.
Hvis lånet er et obligationslån, præciserer de nye regler i ligningslovens  

 § 6, stk. 3, 3. pkt., at nedsættelsen sker med en forholdsmæssig andel, der  

 opgøres som forholdet mellem det til den ekstraordinære indbetaling svarende  

 obligationsafdrag og det pågældende låns obligationsrestgæld på tidspunktet  

 for den ekstraordinære indfrielse. (Det svarer til den praksis, der er  

 beskrevet i pkt. 14.1.4. i cirkulære nr. 72 af 17. april 1996 om  

 ligningsloven) Hvis lånet er et kontantlån, går de nye regler i ligningslovens § 6, stk.  

 3, 2. pkt., ud på, at nedsættelsen sker med en forholdsmæssig andel, der  

 opgøres som forholdet mellem den ekstraordinære indbetaling og kursværdien af  

 pantebrevsrestgælden på tidpunktet for den ekstraordinære indfrielse.
Kurstabsfradraget bevares efter gældende regler, selvom der på ny sker  

 låneomlægning af det oprindelige omlægningslån, når blot visse betingelser er  

 opfyldte.
Efter de tidligere gældende regler (jf. henvisningen i den  

 tidligere ligningslovens § 6, stk. 3, til at ligningslovens § 6, stk. 1, 3.  

 pkt., fandt tilsvarende anvendelse) indgik det i disse betingelser, at der,  

 hvor det gamle lån indfries før det nye lån optages, er afgivet et lånetilbud  

 på det nye lån inden indfrielsen.
Efter de nu gældende regler, jf.  

 ligningslovens § 6, stk. 4, er denne betingelse bortfaldet.
 Betingelserne for bevarelse af et kurstabsfradrag, ved hel eller delvis  

 ekstraordinær indfrielse af enten omlægningslånet eller lån, der gennem en  

 eller flere låneomlægninger fremtræder som erstatning for omlægningslånet, er  

 herefter følgende:
 Det er en betingelse for bevarelse af kurstabsfradraget, at lånet indfries  

 med et realkreditlån.
 Det er endvidere en betingelse at restløbetiden på det nye lån mindst  

 svarer til restløbetiden på det lån, der indfries.
Hvis flere lån indfries med et nyt realkreditlån, er det en betingelse, at  

 løbetiden mindst svarer til et vejet gennemsnit af restløbetiden på de lån,  

 der indfries.
Ved kontantlån sker sammenvejningen efter størrelsen af  

 kursværdien af pantebrevsrestgælden på indfrielsestidspunktet.
Ved  

 obligationslån sker sammenvejningen efter størrelsen af de pågældende låns  

 obligationsrestgæld på indfrielsestidspunktet.
 Endelig er det en betingelse, at der maksimalt er et år mellem de to  

 transaktioner: Ekstraordinær indfrielse af gammelt lån og optagelse af nyt.
I reglerne om fordeling af kurstabsfradraget over de nye låns løbetid er  

 der ikke sket nogen ændringer.
Der henvises til punkt 14.1.5. i cirkulære nr  

 72 af 17. april 1996.
 Ændringerne i reglerne om kurstabsfradrag har virkning for ekstraordinære  

 indfrielser, der finder sted den 1. januar 1998 eller senere.
 5.3. Goodwill m.v.
 De hidtil gældende regler indeholdt en værnsregel, der begrænsede  

 afskrivningsadgangen, når goodwill, knowhow, patentret, forfatterret og  

 kunstnerret og ret til mønster eller varemærke blev overdraget mellem parter,  

 hvor den ene part har bestemmende indflydelse på den anden parts handlemåde.
Efter de nu vedtagne regler, jf. ligningslovens § 16 F, stk. 4, begrænses  

 værnsreglen til alene at vedrøre goodwill.
Endvidere lempes erhververens  

 afskrivningsadgang ved goodwill.
Efter tidligere gældende regler blev  

 afskrivningsgrundlaget fastsat til et beløb, der svarede til overdragerens  

 skattepligtige fortjeneste.
Efter de nu vedtagne regler i ligningslovens § 16  

 F, stk. 4, nedsættes afskrivningsgrundlaget med et beløb svarende til den  

 ikke afskrivningsberettigede del af overdragerens anskaffelsessum.
 Hvor erhververen således tidligere alene kunne afskrive på det, der  

 svarede til overdragerens skattepligtige fortjeneste, kan han nu afskrive på  

 det, der svarer til den skattepligtige fortjeneste med tillæg af den  

 uafskrevne del af overdragerens afskrivningsberettigede anskaffelsessum.  

 Værnsreglen har betydning, hvis sælgeren har overtaget goodwill i den  

 periode, hvor goodwill ikke var afskrivningsberettiget (og heller ikke blev  

 beskattet hos overdrageren) og nu videresælger denne goodwill.
 De ændrede regler har virkning for overdragelser, der foretages den 18.  

 juni 1993 eller senere.
 De nu vedtagne regler ophæver ikke reglerne om den procentvise nedsættelse  

 af afskrivningsgrundlaget ved overdragelser i 1993, 1994 og 1995, jf. § 8 i  

 lov nr. 428 af 25. juni 1993.
5.4. Køberetter til aktier til medarbejdere Efter hidtil gældende regler beskattes køberetter til aktier, der tildeles  

 medarbejdere m.v., som hovedregel på tildelingstidspunktet  

 (retserhvervelsestidspunktet). Efter de nu vedtagne regler udskydes  

 beskatningstidspunktet til det tidspunkt, hvor køberetten udnyttes eller  

 afstås.
De ændrede regler i ligningslovens § 28 omfatter køberetter til aktier,  

 der modtages som led i et ansættelsesforhold eller som led i personligt  

 arbejde i øvrigt.
Afgrænsningen svarer til afgrænsningen i ligningslovens §  

 16 om værdiansættelse af personalegoder.
Anvendelsesområdet er dermed ikke  

 kun almindelige lønmodtagerforhold, som f. eks funktionærforhold, men også  

 arbejdsaftaler med konsulenter, revisorer, bestyrelsesmedlemmer m.v.  

 Endvidere fremgår det af de nye regler, at også køberetter til aktier, som et  

 selskab i øvrigt tildeler personer , der sidder i eller er medhjælp for  

 selskabets bestyrelse, skal være omfattet af bestemmelsen, såfremt køberetten  

 er ydet af selskabet som led i bestyrelsesarbejdet.
Beskatningsgrundlaget er køberettens værdi på udnyttelses- eller  

 afståelsestidspunktet.
Den medregnes i den personlige indkomst.
Det selskab, der har ydet køberetten, kan tilsvarende først fradrage den  

 modsvarende udgift på det tidspunkt, hvor medarbejderen udnytter eller afstår  

 køberetten.
Selskabets fradragsberettigede udgift skal opgøres til det samme  

 beløb, som medarbejderen skal indtægtsføre.
De nye regler har virkning for køberetter, hvortil der erhverves ret i  

 indkomståret 1998 eller senere.
Retserhvervelsestidspunktet er ofte det samme  

 som tildelingstidspunktet.
Aftalen kan dog være udformet således, at  

 tildelingstidspunktet ligger forud for retserhvervelsestidspunktet Hvor medarbejderens indkomstår følger kalenderåret, vil situationen dermed  

 være den, at køberetter, der erhverves endelig ret til inden den 1. januar  

 1998 skal beskattes på retserhvervelsestidspunktet, at køberetter, der  

 erhverves ret til den 1. januar 1998 eller senere, skal beskattes på  

 udnyttelsestidspunktet eventuelt afståelsestidspunktet, og at køberetter der  

 er tildelt før den 1. januar 1998, men som medarbejderen først erhverver ret  

 til den 1. januar 1998 eller senere, skal beskattes på udnyttelsestidspunktet  

 eventuelt afståelsestidspunktet.
6. Ændringer i realrenteafgiftsloven 6.1. Indledning Reglerne i realrenteafgiftsloven om realrenteafgift af finansielle  

 kontrakter er blevet nyformuleret og der er foretaget en begrænset udvidelse.  

 Endvidere er der foretaget en ændring i reglerne for modregning af  

 selskabsskat i realrenteafgift, der kun gælder for afgiftsåret 1998.
6.2. Realrenteafgift af finansielle kontrakter Realrenteafgift betales efter nærmere regler af afkastet af  

 pensionsopsparing.
Efter de hidtil gældende regler medregnes tab og gevinst  

 på finansielle kontrakter i realrenteafgiftsgrundlaget.
Det gælder dog ikke  

 tab på finansielle kontrakter baseret på aktier m.v. bortset fra i visse  

 tilfælde.
Tab kan således fradrages i realrenteafgiftsgrundlaget i det  

 omfang, tabet ikke overstiger de fem senest forudgående afgiftsårs  

 afgiftspligtige nettogevinster på kontrakten (som ikke ellers er benyttet til  

 modregning i tab). Herudover kan tab fradrages i afgiftsårets og de følgende  

 fem afgiftsårs nettogevinster på salgskontrakter, der er baseret på samme  

 aktiv som tabskontrakten.
Disse regler er fortsat gældende.
Det er samtidig i  

 lovteksten fremhævet, at tab på finansielle kontrakter baseret på  

 investeringsbeviser er omfattet af de samme begrænsninger i retten til at  

 fradrage tab som kontrakter baseret på aktier.
Det er imidlertid ikke noget  

 nyt.
Endvidere er det som noget nyt bestemt, at tab på finansielle kontrakter  

 baseret på konvertible obligationer (obligationer, der kan konverteres til  

 aktier) også er omfattet af samme begrænsninger i retten til at fradrage tab  

 som kontrakter baseret på aktier.
De nye regler har virkning fra og med  

 afgiftsåret 1998.
6.3. Loftet for modregning af selskabsskat i realrenteafgift i  

 1998 Realrenteafgiftslovens § 6 medfører, at der efter nærmere regler sker  

 modregning af evt.. selskabsskat i realrenteafgift.
Bestemmelsen gælder  

 skattepligtige livsforsikringsselskaber.
Modregningen sker ved, at  

 afgiftsgrundlaget nedsættes med den skattepligtige indkomst.
Nedsættelse sker  

 dog kun med den del af den skattepligtige indkomst, der forholdsmæssigt kan  

 henføres til afgiftsgrundlaget.
Den skattepligtige indkomst kan dog ikke  

 indgå i beregningen med et større beløb end gennemsnittet af de  

 skattepligtige indkomster for de tre foregående indkomstår.
Efter de nu  

 vedtagne regler er dette loft for 1998 hævet med et beløb, der svarer til  

 forskellen mellem den skattemæssige anskaffelsessum og den regnskabsmæssige  

 værdi ved begyndelsen af indkomståret 1998 for nogle fordringer, for hvilke  

 principperne for indtægtsførsel omlægges.
Det drejer sig om fordringer, hvor  

 selskaberne som følge af reglerne i kursgevinstlovens § 28 overgår til at  

 anvende reglerne i realrenteafgiftslovens § 4, stk. 3 og 4, eller reglerne i  

 kursgevinstlovens § 28, stk. 2, i stedet for realisationsprincippet ved  

 opgørelsen af gevinst og tab, jf. kursgevinstlovens § 41, stk. 13.
Skatteministeriet, den 24. april 1998 Peter Loft / Lise Bo Nielsen Indholdsfortegnelse 1. Indledning 2. Ændringer i aktieavancebeskatningsloven 2.1. Indledning 2.2. Beskatningsreglerne for konvertible obligationer 2.2.1. Almindelige regler for konvertible obligationer, ejertid mindre  

 end tre år 2.2.2. Almindelige regler for konvertible obligationer, ejertid tre år  

 eller derover, selskaber 2.2.3. Almindelige regler for konvertible obligationer, ejertid tre år  

 eller derover, personer 2.2.4. Konvertible obligationer, der er omfattet af  

 aktieavancebeskatningslovens §§ 2 a - 3 2.2.5. Gennemsnitsmetoden og konvertible obligationer 2.2.6. Salg m.v. til det udstedende selskab 2.2.7. Ikrafttrædelse af reglerne i pkt. 2.2 - 2.2.6 2.3. Præcisering og udvidelse af begrebet børsnoteret 2.4. Præcisering af hvilke værdipapirer der sidestilles med aktier 3. Ændringer i ejendomsavancebeskatningsloven 3.1. Indledning 3.2. Kontantomregning og ændrede opgørelsestidspunkter 3.2.1. De almindelige regler 3.2.2. Særligt om kontantomregning af inkonverterbare lån fra før 19.  

 maj 1993, der indgår i afståelsessummen 3.2.3. Ikrafttrædelse af reglerne i pkt 3.2.1 og 3.2.2 3.3. Forhøjet indgangsværdi, ejendom erhvervet før 19. maj 1993 3.3.1. Ikrafttrædelse af reglerne i pkt. 3.3 3.4. Kompetenceomlægning, genopførelse af skadede bygninger 4. Ændringer i konkursskattelovens, personskattelovens  

 og ligningslovens regler om akkord m.v.
 4.1. Indledning.
4.2. Visse tab sidestilles med underskud 4.2.1. Konkurs 4.2.2. Tvangsakkord, gældssanering eller frivillig akkord 4.3. Nedsættelse af underskudsbegrænsning 4.3.1. Afgrænsning 4.3.2. Tvangsakkord og frivillig akkord, kreditorselskab skattepligtig  

 til Danmark 4.3.3. Tvangsakkord og frivillig akkord, kreditorselskab ikke  

 skattepligtig til Danmark 4.3.4. Indskud 4.4. Ikrafttrædelse af pkt. 4.2. - 4.3.4 5. Ændringer i ligningsloven (bortset fra akkord) 5.1. Indledning 5.2. Kurstabsfradrag 5.3. Goodwill m.v.
