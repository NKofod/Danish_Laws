 Udtalt, at man ikke havde indvendinger mod oprettelsen af et  

 asylregister i Direktoratet for Udlændinge.
 Justitsministeriet fremsendte et udkast til forskrifter for  

 Asylregisteret i Direktoratet for Udlændinge med anmodning om  

 Registertilsynets udtalelse.
 Der blev herefter ført en række drøftelser  

 mellem Justitsministeriet, Direktoratet for Udlændinge og Registertilsynet.
Registerets formål er at tjene som arbejdsregister  

 for Direktoratet for Udlændinge, politiet, Justitsministeriet  

 og Flygtningenævnet i forbindelse med administrationen og ekspeditionen af  

 asylsager i henhold til lov om udlændinge.
Derudover har registeret til  

 formål at udskrive meddelelser til Dansk Røde Kors og Dansk Flygtningehjælp i  

 forbindelse med disse institutioners ekspedition af asylsager samt at  

 udskrive statistiske oplysninger.
 De oplysninger, der skal registreres i registeret, er personoplysninger,  

 som tjener til identifikation af den pågældende person,  

 indlogeringsoplysninger samt afgørelsesoplysninger.
 Sagen blev forelagt Registerrådet, der ikke havde indvendinger imod  

 oprettelse af det pågældende register.
 Registertilsynets årsberetning 1986 s. 29.
