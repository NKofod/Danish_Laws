Vejledning om jordbrugskommissionernes inddragelse ved  

 offentlige skovrejsningsprojekter og andre naturforvaltningsprojekter 1. Indledning Vejledningen har til formål at beskrive  

 jordbrugskommissionernes opgaver i forbindelse med offentlige  

 skovrejsningsprojekter  

 og andre naturforvaltningsprojekter, der gennemføres med udgangspunkt i  

 reglerne om naturforvaltning i naturbeskyttelsesloven (lovbekendtgørelse nr.  

 835 af 1. november 1997 som ændret ved lov nr. 478 af 1. juli 1998).
 Projekterne skal som udgangspunkt altid forelægges for de  

 regionale jordbrugskommissioner, når projekternes gennemførelse kræver  

 tilladelse efter landbrugsloven eller kræver forelæggelse for  

 Naturforvaltningsudvalget, jf. afsnit 3, 4 og 5.
 Herudover kan de planlæggende myndigheder eller de særligt  

 projektansvarlige forelægge andre typer projektforslag for kommissionerne med  

 anmodning om en samlet vurdering af de jordbrugsmæssige interesser ved  

 projektets gennemførelse, jf. afsnit 2 og 7.
 I afsnit 2 gives en generel omtale af de jordbrugsmæssige  

 interesser i forbindelse med skovrejsning og andre  

 naturforvaltningsprojekter.  

 I afsnit 3 gives en generel beskrivelse af landbrugsloven m.m. af betydning  

 for  

 de konkrete projekter, og i afsnit 4 beskrives jordbrugskommissionernes  

 opgaver  

 i forbindelse hermed.
 I afsnit 5 gives en kort omtale af  

 naturforvaltningsarbejdet, og i afsnit 6 og 7 beskrives arbejdet omkring  

 henholdsvis offentlig skovrejsning og andre typer naturforvaltningsprojekter.  

 Sluttelig, i afsnit 8, beskrives Strukturdirektoratets opgaver.
2. De jordbrugsmæssige interesser ved  

 skovrejsning og andre naturforvaltningsprojekter Ved offentlige myndigheders planlægning af projekter til  

 skovrejsning eller naturgenopretning bør der ske en samlet vurdering af, om  

 projektet kan og bør iværksættes.
De planlæggende myndigheder bør med  

 relation  

 hertil vurdere de jordbrugsmæssige interesser i og omkring projektområdet,  

 som  

 de er udtrykt gennem formålsbestemmelserne i landbrugsloven  

 (lovbekendtgørelse  

 nr. 598 af 15. juli 1999) og det hertil knyttede cirkulære nr. 28 af 22.  

 februar 2000 om varetagelsen af de jordbrugsmæssige interesser under region-,  

 kommune- og lokalplanlægningen m.v.
 Der bør ved denne vurdering lægges særlig vægt på at tage  

 hensyn til produktionsejendomme med større investeringer i bygninger og  

 produktionsanlæg m.v. og til ejendomme med husdyrhold og gode og  

 velindrettede  

 driftsbygninger .
Med relation hertil bør der i en eventuel forundersøgelse  

 tages stilling til, -  

 	  

    

 om der er behov for at  

 erhverve eller inddrage hele ejendommen til projektet, -  

 	  

    

 om der er nærliggende  

 landbrugsejendomme, der har behov for suppleringsjord, -  

 	  

    

 om dele af ejendomme,  

 der erhverves, kan og bør afhændes til supplering af nærliggende landbrug med  

 suppleringsjordsbehov, -  

 	  

    

 om der ved projektet  

 sker et uheldigt indgreb for fortsat drift af restejendommen som landbrug, -  

 	  

    

 om der er behov for at  

 gennemføre jordomlægninger mellem landbrugsejendomme, evt. som led i en  

 jordfordeling i forbindelse med projektet, og -  

 	  

    

 om der er tale om  

 landbrugsjorder, der nok er egnede til jordbrug, men som på længere sigt må  

 anses som mindre egnede til jordbrugsformål, f.eks. hvis der som led i  

 realiseringen af en indsatsplan for drikkevandsbeskyttelse pålægges arealerne  

 sådanne restriktioner, at almindelig jordbrugsmæssig anvendelse reelt er  

 udelukket.
 Er der tale om projekter med henblik på genopretning af søer  

 og moser, vandløbsrestaureringer eller lignende, må det også indgå i  

 vurderingen, at ændringer i grundvandsspejlet vil kunne få følgevirkninger  

 for  

 nærliggende landbrugsjorder, hvor ændrede muligheder for afvanding kan  

 påvirke  

 de fremtidige dyrkningsforhold.
 For erhvervelser af arealer til naturprojekter gælder som  

 hovedregel, at de dele af erhvervede landbrugsejendomme, som ikke er  

 nødvendige  

 til gennemførelse af det konkret besluttede naturforvaltningsprojekt, skal  

 søges genafhændet i overensstemmelse med reglerne i landbrugsloven.
I forbindelse med større naturprojekter bør det derfor altid  

 overvejes at gennemføre projektet som led i en jordfordeling.
Vurderingen  

 heraf  

 må bl.a. bero på projektets karakter og den lokale ejendomsstruktur i og  

 omkring projektområdet og ikke mindst, om de berørte lodsejere ønsker at  

 deltage i en jordfordeling.
3. Landbrugsloven Den, der forestår gennemførelsen af et projekt, har ansvaret  

 for, at der indhentes fornøden tilladelse efter landbrugsloven.
 Offentlige myndigheders erhvervelse af hele  

 landbrugsejendomme kræver ikke tilladelse efter landbrugsloven, jf. lovens §  

 21, stk. 1. Offentlige myndigheder omfatter i denne forbindelse stat, amt  

 eller  

 kommune, hvorimod offentlige institutioner og fællesskaber,  

 vandværksbestyrelser m.v. normalt ikke betragtes som offentlige myndigheder.
 Erhvervelse af en del af en landbrugsejendom forudsætter, at  

 der gennemføres udstykning til etablering af en ny (skov-)ejendom eller sker  

 arealoverførsel til en bestående ejendom.
Sager om udstykning og sammenlægning kræver som hovedregel  

 tilladelse efter landbrugsloven.
Visse udstykningssager kan dog gennemføres  

 uden tilladelse fra jordbrugskommissionen på grundlag af en erklæring fra en  

 landinspektør, jf. bekendtgørelse nr. 628 af 26. juli 1999 om  

 udstykningssager  

 m.v. vedrørende landbrugsejendomme.
 Ved offentlige myndigheders erhvervelse af en del af en  

 landbrugsejendom til sammenlægning med anden landbrugsejendom gælder som  

 udgangspunkt samme regler som for privates køb af landbrugsjord, herunder  

 reglerne om fortrinsstilling til suppleringsjord efter lovens § 13.
Efter reglerne i landbrugslovens § 13, stk. 3, har alle  

 jordbrugere, der ejer mindre end 70 ha, således en fortrinsstilling til  

 suppleringsjord, når en køber af jord vil komme til at eje mere end 70 ha.
De  

 mulige suppleringsjorder skal i givet fald ligge inden for 2 km fra  

 bygningerne  

 på den ejendom, der ønskes suppleret.
Hertil kommer, at jordbrugere, der har  

 behov  

 for suppleringsjord for at skabe harmoni i bedriften mellem husdyrhold og  

 jordtilliggende, skal tilgodeses forud for jordbrugere, der ikke har  

 harmonibehov, jf. lovens § 13, stk. 5.
 Ved erhvervelser med henblik på skovrejsning og rekreative  

 formål, hvor der samtidig søges om ophævelse af landbrugspligten efter lovens  

 §  

 4, stk. 2 og 4, indtræder der dog ikke fortrinsstilling til suppleringsjord.
 Reglerne for landbrugsejendommes drift, samdrift og  

 forpagtning, jf. lovens §§ 7-12, kan herudover medføre, at der skal indhentes  

 tilladelser fra jordbrugskommissionen, jf. eksempelvis lovens §§ 7 og 8, hvis  

 beboelsesbygningen på en landbrugsejendom ønskes nedrevet.
 Gennemførelse af projekter m.v., der indebærer, at  

 landbrugspligtige arealer inddrages til en ikke-jordbrugsmæssig anvendelse,  

 kræver altid tilladelse fra jordbrugskommissionen.
 Inddragelse af arealer til ikke-jordbrugsmæssig anvendelse  

 af varig karakter, f.eks. ved etablering af større søarealer, forudsætter  

 således, at landbrugspligten ophæves efter reglerne i lovens § 4.
Inddragelse af arealer til en midlertidig  

 ikke-jordbrugsmæssig anvendelse kræver derimod dispensation fra  

 dyrkningspligten i lovens § 7a.
Mindre arealer kan dog inddrages til sådanne  

 formål, uden at det er nødvendigt at indhente tilladelse.
 En ændring af arealanvendelsen, hvorved jorderne overgår fra  

 én jordbrugsmæssig anvendelse til en anden jordbrugsmæssig anvendelse, f.eks.  

 fra dyrkningsjord til vedvarende græs eller overdrev, kan derimod gennemføres  

 uden tilladelse efter landbrugsloven.
 Skovplantning betragtes som en jordbrugsmæssig udnyttelse af  

 en landbrugsejendom, der kan ske uden tilladelse efter landbrugsloven,  

 medmindre ejendommen er beliggende i et område, der gennem  

 regionplanlægningen  

 er udpeget til et område, hvor skovtilplantning er uønsket, jf. lovens § 7a,  

 stk. 1 og 3, samt § 2, stk. 1, i bekendtgørelse nr. 630 af 26. juli 1999 om  

 skovplantning på landbrugsejendomme.
 Gennemførelsen af et skovrejsningsprojekt kan imidlertid af  

 andre årsager forudsætte konkrete tilladelser efter landbrugsloven, jf.  

 ovenfor, eller efter anden lovgivning, hvor specielt naturbeskyttelsesloven  

 og  

 vandløbsloven indeholder umiddelbare forbudsbestemmelser mod tilplantning,  

 herunder skovrejsning, på særlige arealtyper.
 Der henvises i øvrigt til cirkulære nr. 26 af 22.februar  

 2000 om landbrugsloven og til andre til landbrugsloven hørende forskrifter.
4. Jordbrugskommissionernes inddragelse i  

 offentlige skovrejsningsprojekter og andre naturforvaltningsprojekter Som led i jordbrugskommissionernes almindelige  

 opgavevaretagelse er kommissionerne inddraget i arbejdet omkring  

 regionplanlægningen og udpegningen af regionplanernes skovrejsningsområder  

 m.m., jf. §§ 1 og 5 i bekendtgørelse nr. 625 af 26. juli 1999 om  

 administration  

 af landbrugsloven m.v. samt § 5 i cirkulære nr. 28 af 22. februar 2000 om  

 varetagelsen af de jordbrugsmæssige interesser under region-, kommune- og  

 lokalplanlægningen m.v.
 Ved forelæggelse af konkrete projektforslag for  

 jordbrugskommissionerne bør materialet vedlægges et kort, der tydeligt  

 markerer  

 afgrænsningen af det primære interesseområde for projektets gennemførelse.  

 Eventuelle naboområder, hvis dyrkningsmuligheder kan blive påvirket af  

 projektets realisering, f.eks. ved ændring af afvandingsforholdene, bør om  

 muligt også indtegnes på dette kort.
 Afgrænsningen vil være retningsgivende for efterfølgende  

 erhvervelser af arealer og ejendomme til projektets gennemførelse, idet der  

 dog  

 normalt vil kunne ske mindre justeringer af projektområdet, afhængigt af de  

 konkrete erhvervelsesmuligheder.
 Ved forelæggelser af projektforslag bør  

 jordbrugskommissionerne med udgangspunkt i landbrugslovens § 1 og i § 1, stk.  

 1, i cirkulæret om varetagelsen af de jordbrugsmæssige interesser under  

 region-, kommune- og lokalplanlægningen m.v. vurdere, om projektet kan og bør  

 gennemføres ud fra en jordbrugsmæssig synsvinkel, og jordbrugskommissionerne  

 bør samtidig så vidt muligt tage stilling til behovet for eventuelle  

 tilladelser efter landbrugsloven.
 Hvis projektmaterialet indeholder de nødvendige oplysninger  

 til brug for behandlingen af forhold, der kræver tilladelse efter  

 landbrugsloven forud for projektforslagets virkeliggørelse, bør  

 jordbrugskommissionen samtidig behandle projektforelæggelsen som en  

 ansøgning.
 I modsat fald skal der efterfølgende fremsendes de  

 nødvendige, konkrete ansøgninger til jordbrugskommissionen, jf. afsnit 3 og  

 bekendtgørelse nr. 629 af 26. juli 1999 om ansøgninger efter landbrugsloven.
 Med henvisning til ovenstående kan det være ønskeligt, at  

 der meget tidligt skabes et smidigt og hensigtsmæssigt samarbejde mellem den  

 regionale jordbrugskommission, amtet, de lokale kommuner og  

 statsskovdistrikterne omkring den fremtidige offentlige skovrejsning og andre  

 naturforvaltningsprojekter.
I denne forbindelse henvises til, at jordbrugskommissionen  

 sekretariatbetjenes af amtet, der er part i hovedparten af de kommende års  

 aktiviteter på natur- og miljøområdet i det åbne land og normalt inddrages i  

 alle Skov- og Naturstyrelsens naturforvaltningsprojekter.
Samarbejdet kan  

 hensigtsmæssigt tage udgangspunkt i denne situation.
 Ved lokal uenighed om gennemførelsen af et projekt kan  

 jordbrugskommissionen forelægge sagen for Strukturdirektoratet med henblik på  

 eventuel drøftelse af projektet med de planlæggende myndigheder.
5. Om naturforvaltning efter  

 naturbeskyttelsesloven Naturforvaltningsprojekter er et blandt flere andre  

 elementer til virkeliggørelse af naturbeskyttelseslovens formål.
 Naturforvaltningsprojekterne gennemføres med hjemmel i  

 lovens kap. 8, der tager sigte på at yde støtte til naturbevaring,  

 naturgenopretning, statslig skovtilplantning og friluftsliv indenfor lovens  

 almindelige formål, hvor det særligt står anført, jf. lovens § 2, at lovens  

 beføjelser skal anvendes med sigte på at forøge skovarealet.
I medfør af naturbeskyttelseslovens § 61 er nedsat et  

 rådgivende udvalg (Naturforvaltningsudvalget), der bistår Skov- og  

 Naturstyrelsen i sager af større betydning og rådgiver ministeren om, hvordan  

 de på finansloven afsatte midler til  

    

 naturforvaltning, herunder midler til statslig skovrejsning, skal  

 anvendes.
Udvalget består af repræsentanter for en række myndigheder og  

 organisationer.
 Naturforvaltningsudvalget har fastsat nærmere rammer samt  

 regler og procedureforskrifter for Skov- og Naturstyrelsens arbejde med  

 naturforvaltningen i  

 »Kriteriepapiret -  

 Vejledning om prioritering og behandling af naturforvaltningsprojekter  

 «  

 , udgivet af Miljø- og Energiministeriet,  

 Skov- og Naturstyrelsen, 1998.
 Forslag til større naturforvaltningsprojekter - det vil sige  

 projekter med en projektsum større end 3 mio. kr. - samt projekter af  

 principiel betydning for administration af naturforvaltningsmidlerne skal  

 altid  

 forelægges for Naturforvaltningsudvalget til udtalelse, før der træffes  

 beslutning om projektets iværksættelse.
 Herudover skal visse større statslige  

 naturforvaltningsprojekter tillige forelægges for Folketingets Finansudvalg.
 Som led i tilvejebringelsen af de formelle forudsætninger  

 for endelig stillingtagen til sådanne naturforvaltningsprojekter skal der i  

 disse situationer bl.a. indhentes en udtalelse fra den regionale  

 jordbrugskommission i relation til landbrugspligten.
 Det gælder både, hvor projektets gennemførelse forudsætter  

 tilladelse efter landbrugsloven, f.eks. ved genoprettelse af en tørlagt sø,  

 og  

 hvor projektet kan gennemføres uden tilladelse efter landbrugsloven, f.eks.  

 ved  

 skovrejsning eller etablering af overdrevsarealer eller lignende.
 Procedureforskrifterne sikrer herudover bl.a., at  

 jordbrugskommissionerne altid får forelagt projektforslag, der indebærer  

 erhvervelse af fast ejendom.
 Af kriteriepapiret fremgår i øvrigt, at Skov- og  

 Naturstyrelsen i samråd med Naturforvaltningsudvalget regelmæssigt vurderer,  

 om  

 der er behov for en prioritering af særlige indsatsområder i  

 naturforvaltningen, hvor den samlede årlige bevilling fra 1999 og frem søges  

 fordelt med 40 pct. til naturgenopretning, 30 pct. til skovrejsning, 20 pct.  

 til friluftslivet og 10 pct. til kulturmiljøet.
 En sådan prioritering er senest sket ved udvalgets møde den  

 8. juni 1999, hvor udvalget tillige tiltrådte en overordnet ramme for Skov-  

 og  

 Naturstyrelsens/statsskovdistrikternes fremtidige skovrejsningsaktiviteter  

 efter naturbeskyttelsesloven, jf. nedenfor afsnit 6.2.
6. Om offentlig skovrejsning Den politiske målsætning om fordobling af skovarealet over  

 en trægeneration på 80-100 år har altid haft et mangesidigt formål om fremme  

 af  

 træproduktion, friluftsliv, biodiversitet, miljøbeskyttelse og  

 energiproduktion, der kan fornys m.m.
 I de kommende år skal hensynet til sikringen af grund- og  

 drikkevandsressourcerne, de bynære friluftsinteresser og etablering af  

 samlede  

 grønne netværk prioriteres særligt højt og gives øget vægt ved  

 skovrejsningen,  

 bl.a. som led i realiseringen af Vandmiljøplan II (1998) og opfølgningen af  

 Drikkevandsudvalgets betænkning (1998).
 Gennem Vandmiljøplan II er således bl.a. stillet krav om, at  

 der afsættes øgede midler til etablering af 20.000 hektar ny skov i perioden  

 fra 1998 til 2003.
 Revision af regionplanlægningen for skovrejsning og særlig  

 prioritering af tilskudsmidler til disse formål skal understøtte både den  

 private og den offentlige skovrejsning.
 Nedenfor gives en kort beskrivelse af regionplanlægningen  

 for skovrejsning og herefter beskrives jordbrugskommissionernes inddragelse  

 ved  

 projekter om statslig skovrejsning efter naturbeskyttelsesloven, anden  

 offentlig skovrejsning og andre typer skovprojekter.
 6.1. Regionplanlægning for skovrejsning m.m.
 I henhold til § 6, stk. 3, nr. 7, i planloven  

 (lovbekendtgørelse nr. 551 af 28. juni 1999) skal regionplanerne indeholde  

 retningslinier for beliggenheden af skovrejsningsområder og områder, hvor  

 skovtilplantning er uønsket.
 Områdeudpegningerne skal medvirke til at fremme en  

 hensigtsmæssig lokalisering af de nye skove, hvor eventuelle  

 interessekonflikter omkring arealanvendelsen i det åbne land på forhånd er  

 søgt  

 minimeret, jf. i denne forbindelse også hensynet til jordbrugets  

 arealinteresser i de enkelte lokalområder.
 Regionplanernes retningslinier danner som udgangspunkt ramme  

 for de offentlige skovrejsningsinitiativer og tjener herudover bl.a. som  

 grundlag for Miljø- og Energiministeriets administration af tilskudsordningen  

 til privat skovrejsning, jf. lovbekendtgørelse nr. 959 af 2. november 1996.
 Den fremtidige skovrejsning vil generelt være rettet mod  

 arealer, der er omfattet af regionplanernes udpegning af  

 skovrejsningsområder,  

 og offentlige skovrejsningsprojekter må som udgangspunkt forventes at finde  

 sted her.
 Skov- og Naturstyrelsens udpegning af prioriterede  

 indsatsområder for statslig skovrejsning tilsiger endvidere, at større, nye  

 statslige skovrejsningsprojekter, der gennemføres ved statsskovdistrikterne,  

 normalt vil finde sted indenfor disse indsatsområder for skovrejsning, jf.  

 nedenfor  

.
 Regionplanerne har siden 1990 indeholdt retningslinier med  

 samtidig udpegning af områder til skovrejsning m.m., der efterfølgende er  

 revideret i 1993 henholdsvis 1997. I de gældende regionplaner omfatter  

 skovrejsningsområderne i alt godt 200.000 ha og de skovnegative områder i alt  

 godt 830.000 ha.
 Gennem  

 »Den  

 statslige udmelding til Regionplanrevision 2001  

 «  

 (Miljø- og Energiministeriet, Landsplanafdelingen, 1998) er stillet krav om,  

 at  

 amterne skal revurdere regionplanernes områder til skovrejsning med henblik  

 på  

 at opprioritere regeringens mål med de kommende års skovrejsningsinitiativer.
 Miljø- og Energiministeriets publikation  

 »Planlægning af skovrejsning  en vejledning  

 til amternes regionplanlægning  

 «  

 (1999)  

 skal danne udgangspunkt for dette arbejde.
Amternes revurderede udpegning af skovrejsningsområder  

 forventes i lyset heraf at være særlig målrettet mod -  

 	  

    

 de nitratfølsomme  

 indvindingsområder og relevante dele af de udpegede indsatsområder for  

 grundvandsbeskyttelse og -  

 	  

    

 områder, hvor skov kan  

 understøtte muligheden for bynært friluftsliv, i det omfang den nuværende  

 udpegning ikke allerede sikrer dette.
 Herudover er fra regeringens side udtrykt ønske om, at  

 regionplanernes samlede udlæg af skovrejsningsområder kan fremme en  

 skovrejsning i amternes grønne netværk med forbedrede spredningsmuligheder og  

 levesteder for planter og dyr.
6.2. Skovrejsning som led i den statslige  

 naturforvaltning I vejledningen om planlægning for skovrejsning er beskrevet  

 nogle overordnede rammer for Skov- og Naturstyrelsens skovrejsning.
Det  

 fremgår  

 heraf, at etablering af nye selvstændige statsskove som udgangspunkt alene  

 finder sted inden for skovrejsningsområderne, mens udvidelser af eksisterende  

 statsskove finder sted i såvel skovrejsningsområderne som i øvrige områder og  

 ganske undtagelsesvis i områder, hvor skovtilplantning er uønsket efter  

 konkret  

 dispensation fra amtsrådet, jf. § 2, stk. 2, i bekendtgørelse nr. 630 af 26.  

 juli 1999 om skovplantning på landbrugsejendomme.
 Inden for disse overordnede rammer har Skov- og  

 Naturstyrelsen efter samråd med Naturforvaltningsudvalget fastlagt yderligere  

 retningslinier for skovrejsningsaktiviteterne, og i den forbindelse er der  

 udpeget en række potentielle indsatsområder for den fremtidige statslige  

 skovrejsning som led i naturforvaltningsarbejdet.
 Udpegningen af indsatsområder og retningslinierne for Skov-  

 og Naturstyrelsens skovrejsning er senest revurderet og forelagt  

 Naturforvaltningsudvalget i juni 1999. Revurderingen er sket med særligt  

 henblik på at fremme hensynet til bynære friluftsinteresser,  

 grundvandsbeskyttelse og den biologiske mangfoldighed i landskabet.  

 Revurderingen er sket i samarbejde med de lokale brugerråd.
De fremtidige indsatsområder for skovrejsningsprojekter  

 omfatter i alt ca. 30.000 ha.
Indsatsområderne omfatter både områder med  

 allerede igangsatte skovrejsningsprojekter og områder, hvor der kan  

 påbegyndes  

 nye projekter med såvel nye selvstændige arealerhvervelser som erhvervelser i  

 tilknytning til eksisterende statsskov.
 Indsatsområdernes afgrænsning fremgår af kortbilag  

 udarbejdet af Skov- og Naturstyrelsen.
Skov- og Naturstyrelsen har med relation til denne  

 områdeudpegning tilkendegivet, at der ved prioritering af fremtidige  

 erhvervelsesmuligheder til ny skovrejsning som hovedregel vil blive givet  

 forrang for erhvervelser i indsatsområderne, og generelt vil der så vidt  

 muligt  

 blive givet forrang til de erhvervelser, der bedst tilgodeser hensynet til  

 bynære friluftsinteresser, grundvandsbeskyttelse og fremme af biologisk  

 mangfoldighed (i nævnte rækkefølge). Ved prioriteringen vil endvidere blive  

 lagt vægt på, om der foreligger tilsagn om betydende kommunal medfinansiering  

 til det pågældende projekt.
Endelig vil der generelt blive lagt vægt på at  

 fremme erhvervelser, der sammenbinder mindre løsrevne skovarealer.
 Skov- og Naturstyrelsen vil herudover som hidtil kunne  

 gennemføre arronderende tilplantning og tilplantning af mindre, selvstændige  

 arealer også uden for indsatsområderne.
 Indsatsområderne og deres prioritering forudsættes løbende  

 justeret i lyset af bl.a. amternes regionplanlægning, men ændringer heri vil  

 ikke finde sted uden forudgående forelæggelse for Naturforvaltningsudvalget.
 Naturbeskyttelseslovens § 55, stk. 1, giver generelt  

 mulighed for, at staten som led i naturforvaltningsaktiviteterne kan erhverve  

 fast ejendom og afholde drifts- og anlægsudgifter til skovrejsning.
 Opkøb af ejendomme til skovrejsning efter  

 naturbeskyttelsesloven sker alene ved lodsejeres frivillige salg til Skov- og  

 Naturstyrelsen, oftest ved det lokale statsskovdistrikt, idet der ikke kan  

 eksproprieres til statslig skovrejsning efter naturbeskyttelsesloven.
 Ved Skov- og Naturstyrelsens erhvervelse af arealer til  

 skovrejsning kan det  ud over de situationer, hvor dette kan kræves  

 efter  

 landbrugslovens almindelige regler for statens erhvervelse af landbrugsjorder  

 og landbrugsejendomme  på Skov- og Naturstyrelsens foranledning blive  

 aktuelt  

 at foretage en konkret undersøgelse af suppleringsjordsbehovet for de  

 omkringliggende landmænd med harmoniproblemer.
 Udgangspunktet er, at der ved enhver statslig skovrejsning  

 skal ske en vurdering af behovet for skovrejsning i forhold til hensynet til  

 landbrug, der har behov for suppleringsjord til udbringning af husdyrgødning,  

 og som opfylder betingelserne for en fortrinsstilling til suppleringsjord  

 efter  

 landbrugslovens bestemmelser, jf. afsnit 3 ovenfor.
 Hvor det ikke strider mod tungtvejende grunde til at rejse  

 skov så som hensyn til grundvandsbeskyttelse og/eller behov for bynær  

 skovrejsning, skal Skov- og Naturstyrelsen normalt tilbyde eventuelle  

 landmænd,  

 der opfylder de ovenfor nævnte betingelser, den nødvendige suppleringsjord.  

 Hvis Skov- og Naturstyrelsen allerede har erhvervet arealerne, kan der blive  

 tale om at genafhænde arealerne til de pågældende landbrug, jf. aktstykke nr.  

 303 af 24. maj 1995.
 Hvor tungtvejende grunde til at rejse skov så som hensyn til  

 grundvandsbeskyttelse eller behov for bynær skovrejsning taler særligt for  

 det,  

 kan Skov- og Naturstyrelsen dog undlade at foretage en sådan undersøgelse  

 eller  

 annoncering, særligt ved arealerhvervelser i de prioriterede indsatsområder.  

 En  

 beslutning af denne karakter skal i givet fald være begrundet med de særlige,  

 tungtvejende hensyn, der taler for skovrejsning det pågældende sted.
 Beslutningen bør så vidt muligt meddeles  

 jordbrugskommissionen forud for arealerhvervelsernes påbegyndelse.
 Det er miljø- og energiministeren (Skov- og Naturstyrelsen),  

 der afgør, i hvilket omfang nabolandmænds harmonibehov skal tilgodeses efter  

 reglerne om fortrinsstilling til suppleringsjord, som beskrevet i afsnit 3.
 Skov- og Naturstyrelsen kan selv undersøge, om der er  

 husdyrhold inden for skovrejsningsområdet og på de nærliggende  

 landbrugsejendomme.
 Når der foretages undersøgelse, bør Skov- og Naturstyrelsen  

 dog som hovedregel anmode den lokale jordbrugskommission om at bistå ved  

 undersøgelsesarbejdet og foretage eventuel annoncering forud for  

 kommissionens  

 afgørelse af spørgsmålet om, hvorvidt der er naboer, der har behov for  

 suppleringsjord for at skabe harmoni i bedriften mellem besætning og  

 jordtilliggende, jf. landbrugslovens § 13, stk. 3 og 5.
6.3. Andre myndigheders skovrejsning og øvrige  

 skovprojekter Skovrejsningsprojekter, der gennemføres af andre offentlige  

 myndigheder, hvorved især forstås lokal skovrejsning ved kommuner,  

 amtskommuner, menighedsråd eller sammenslutninger af sådanne myndigheder, kan  

 tilsvarende hensigtsmæssigt forelægges for jordbrugskommissionen til  

 vurdering  

 af de jordbrugsmæssige interesser ved projekternes gennemførelse, jf. afsnit  

 4.  

 Det samme gælder andre offentlige skovprojekter, der eksempelvis kan omfatte  

 skovdrift på landbrugsarealer i privat eje, skovlandbrug eller  

 tilgroningsskov.
7. Andre naturforvaltningsprojekter Naturforvaltning efter naturbeskyttelsesloven omfatter ud  

 over skovrejsning en lang række andre projekttyper.
 Planloven foreskriver ikke, at regionplanlægningen skal  

 indeholde retningslinier for etablering af konkrete  

 naturforvaltningsprojekter,  

 men naturforvaltningen er som udgangspunkt baseret på regionplanlægningens  

 retningslinier til varetagelse af bevaringsværdier og  

 naturbeskyttelsesinteresser  

 i det åbne land, herunder udpegningen og sikringen af naturområder med  

 særlige  

 beskyttelsesinteresser, jf. planlovens § 6, stk. 3, nr. 8.
 Visse større naturgenopretningsprojekter kan dog være  

 omfattet af planlovens VVM-krav, jf. bekendtgørelse nr. 428 af 4. juni 1999  

 om  

 supplerende regler i medfør af lov om planlægning (samlebekendtgørelsen).
 Projekter vedrørende naturbevaring og naturpleje, herunder  

 vedrørende pleje eller drift af engarealer, overdrev og heder, kan f.eks.  

 gennemføres ved aftaler mellem amtet og de enkelte lodsejere inden for et  

 projektområde, eller ved aftaler med lodsejere uden for projektområdet, som  

 eksempelvis stiller dyr til rådighed for afgræsning af projektområdets  

 arealer.
 Andre naturgenopretningsprojekter, f.eks. genopretning af  

 tørlagte søer, kan derimod medføre så omfattende ændringer af naturtilstanden  

 eller så voldsomme restriktioner for den fortsatte jordbrugsmæssige  

 udnyttelse,  

 at det kan være mest hensigtsmæssigt, at arealerne erhverves af det  

 offentlige.
 Udbygningen af muligheder for friluftslivet sker dels ved  

 indgåelse af aftaler med lodsejere om offentlighedens adgang, f.eks. ad stier  

 og markveje, dels ved erhvervelse af arealer til offentlige anlæg,  

 parkeringspladser m.v.
 Ved udarbejdelsen af forslag til sådanne projekter bør de  

 planlæggende myndigheder på tilsvarende måde som for skovrejsningsprojekter  

 meget tidligt i processen overveje at inddrage jordbrugskommissionen med  

 henblik på en vurdering af, om projektet bør gennemføres ud fra en  

 jordbrugsmæssig synsvinkel, og om der kan opnås de for projektet nødvendige,  

 eventuelle tilladelser efter landbrugsloven, jf. afsnit 2 og 3 ovenfor.
 Ved forelæggelser af samlede projektforslag skal  

 jordbrugskommissionen normalt altid fremkomme med en udtalelse om projektets  

 indflydelse på udøvelsen af jordbrugserhvervene i projektets nærområde og om  

 muligt samtidig tage stilling til behovet for eventuelle tilladelser efter  

 landbrugsloven, jf. afsnit 2- 4.
 Hvis projektmaterialet herudover indeholder de nødvendige  

 oplysninger til brug for behandlingen af konkrete forhold, der kræver  

 tilladelse efter landbrugsloven forud for projektforslagets virkeliggørelse,  

 bør jordbrugskommissionen samtidig behandle projektforelæggelsen som en  

 ansøgning.
 I modsat fald skal der efterfølgende fremsendes de  

 nødvendige, konkrete ansøgninger til jordbrugskommissionen, jf. afsnit 3 og  

 4.
8. Strukturdirektoratets opgaver Strukturdirektoratet varetager i samarbejde med  

 jordbrugskommissionerne og Fiskeridirektoratet de jordbrugs- og  

 fiskerimæssige  

 interesser med relation til den fysiske planlægning m.v., jf. bekendtgørelse  

 nr. 585 af 8. juli 1987 om Strukturdirektoratets opgaver og beføjelser samt  

 cirkulæret om varetagelsen af de jordbrugsmæssige interesser under region-,  

 kommune- og lokalplanlægningen m.v.
Strukturdirektoratet inddrages derfor altid ved -  

 	  

    

 revision af  

 regionplaner og udarbejdelse af regionplantillæg, hvor der fastlægges  

 retningslinier for skovrejsning og sker revurdering af de hidtil udpegede  

 skovrejsningsområder, -  

 	  

    

 projekter, hvis  

 gennemførelse forudsætter ændring af region- og/eller kommuneplan, -  

 	  

    

 projekter, der søges  

 gennemført ved anvendelse af reglerne i jordfordelingsloven, eller -  

 	  

    

 projekter med  

 erhvervelse af landbrugsjord og »frie jorder« i landbrugsområder, der kræver  

 forelæggelse for finansudvalget, jf. pkt. 32.26 i Finansministeriets  

 Budgetvejledning  

 1999 samt akt nr. 230 af 27. marts 1996.
Som medlem af Skov- og Naturstyrelsens rådgivende  

 Naturforvaltningsudvalg inddrages Strukturdirektoratet herudover i  

 vurderingen  

 af alle projekter, der forelægges for udvalget, herunder specielt i  

 stillingtagen til eventuelle revisioner af de prioriterede indsatsområder for  

 skovrejsning.
Udvalgets vurderinger er baseret på bl.a.  

 jordbrugskommissionernes udtalelse over projektforslagene, jf. forskrifterne  

 i  

 Skov- og Naturstyrelsens  

 »Kriterie-papir  

 «.
 Strukturdirektoratet kan herudover få forelagt konkrete  

 projektforslag og projekter fra jordbrugskommissionerne.
9. Ikrafttræden Denne vejledning erstatter vejledning nr. 220 af 26.  

 november 1990 om inddragelse af jordbrugskommissionerne i behandlingen af  

 naturforvaltningsprojekter.
