Bekendtgørelse om begrænsning af import og salg af elektrisk  

  

 og elektronisk udstyr, der indeholder visse farlige stoffer  

1) I medfør af § 30, § 45, § 59, stk. 4,  

 og § 60 i lov om kemiske stoffer og produkter, jf. lovbekendtgørelse nr.  

 21 af 16. januar 1996, som ændret ved lov nr. 424 af 10. juni 1997,  

 fastsættes:
Kapitel 1 Bekendtgørelsens område § 1.  

  

 Denne bekendtgørelse omfatter import og salg af elektrisk og elektronisk  

 udstyr, som hører under produktkategorierne i bilag 1, samt reservedele  

 hertil.
 Stk. 2.  

  

 Bekendtgørelsen  

 omfatter ikke:
 1)  

 	  

 Elektrisk og  

 elektronisk udstyr, der er importeret til eller solgt på fællesskabsmarkedet  

 første gang før den 1. juli 2006 og på salgstidspunktet opfyldte danske krav.
 2)  

 	  

 Reservedele til  

 reparation af elektrisk og elektronisk udstyr, hvis dette udstyr er  

 importeret  

 eller solgt på fællesskabsmarkedet første gang før den 1. juli 2006.
 3)  

 	  

 Elektrisk og  

 elektronisk udstyr, der er fremstillet til specifikt militære formål.
 4)  

 	  

 Elektrisk og  

 elektronisk udstyr, der er medicinsk udstyr.
 5)  

 	  

 Elektrisk og  

 elektronisk udstyr, der er overvågnings- og reguleringsinstrumenter.
 § 2.  

  

 I  

 denne bekendtgørelse forstås ved:
 1)  

 	  

 Elektrisk og  

 elektronisk udstyr:
 a)  

 	  

 Udstyr, som er  

 afhængigt af elektrisk strøm eller elektromagnetiske felter.
 b)  

 	  

 Udstyr til  

 produktion, transmission og måling af elektriske strømme og elektromagnetiske  

 felter, som er bestemt til brug ved en spænding på højst 1000 Volt for  

 vekselstrøms vedkommende og højst 1500 Volt for jævnstrøms vedkommende.
 2)  

 	  

 Elektrisk og  

 elektronisk udstyr til specifikt militære formål: Elektrisk og elektronisk  

 udstyr, som har tilknytning til beskyttelse af statens væsentlige  

 sikkerhedsinteresser, våben, ammunition og krigsmateriel.
 3)  

 	  

 Bly: Grundstoffet  

 bly, både i metallisk form og i kemisk forbindelse med andre stoffer.
 4)  

 	  

 Kviksølv:  

 Grundstoffet kviksølv, både i metallisk form og i kemisk forbindelse med  

 andre  

 stoffer.
 5)  

 	  

 Cadmium: Grundstoffet  

 cadmium, både i metallisk form og i kemisk forbindelse med andre stoffer.
 6)  

 	  

 Hexavalent chrom:  

 Grundstoffet chrom i kemisk forbindelse med andre stoffer, hvor chrom indgår  

 med iltningstrin 6.
Kapitel 2 Begrænsninger af import og salg § 3.  

  

 Import og salg af elektrisk og elektronisk udstyr, der indeholder bly,  

 kviksølv, cadmium, hexavalent chrom, polybromerede biphenyler (PBB) eller  

 polybromerede diphenylethere (PBDE), er forbudt fra den 1. juli 2006.
 Stk. 2.  

  

 Reservedele,  

 der indeholder de i stk. 1 nævnte stoffer, må ikke sælges eller anvendes til  

 reparation af elektrisk og elektronisk udstyr, der importeres eller sælges  

 fra  

 den 1. juli 2006.
 Stk. 3.  

  

 Uanset  

 forbuddet i stk. 1 og 2 er import og salg af det i stk. 1 nævnte  

 udstyr og salg og anvendelse af de i stk. 2 nævnte reservedele tilladt,  

 hvis udstyret eller reservedelene opfylder de i bilag 2 anførte  

 betingelser.
Kapitel 3 Tilsyn og kontrol § 4.  

  

 Miljøstyrelsen fører tilsyn og kontrol med overholdelse af reglerne i denne  

 bekendtgørelse, jf. lovens bestemmelser herom.
Kapitel 4 Straffe- og ikrafttrædelsesbestemmelser § 5.  

  

 Medmindre højere straf er forskyldt efter den øvrige lovgivning, straffes med  

 bøde den, der overtræder bestemmelserne i § 3, stk. 1 og 2.
Stk. 2.  

  

 Straffen  

 kan stige til fængsel i indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)  

 	  

 voldt skade på  

 menneskers liv eller sundhed eller fremkaldt fare derfor eller 2)  

 	  

 voldt skade på  

 miljøet eller fremkaldt fare derfor eller 3)  

 	  

 opnået eller  

 tilsigtet en økonomisk fordel, herunder ved besparelser, for den pågældende  

 selv eller andre.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 6.  

  

 Bekendtgørelsen træder i kraft den 30. oktober 2004 med virkning fra den 1.  

 juli 2006.
Miljøministeriet, den 12. oktober  

 2004 Connie Hedegaard /Helge Andreasen Bilag 1 Produktkategorier af elektrisk og elektronisk  

 udstyr, der er omfattet af denne bekendtgørelse 1.  

 	  

 Store  

 husholdningsapparater 2.  

 	  

 Små  

 husholdningsapparater 3.  

 	  

 IT- og teleudstyr 4.  

 	  

 Forbrugerudstyr 5.  

 	  

 Belysningsudstyr,  

 herunder elektriske pærer og lysarmaturer i husholdninger 6.  

 	  

 Elektrisk og  

 elektronisk værktøj (undtagen stort stationært industriværktøj) 7.  

 	  

 Legetøj og fritids-  

 og sportsudstyr 8.  

 	  

 Salgsautomater Bilag 2 Elektrisk og elektronisk udstyr, der indeholder  

 bly, kviksølv, cadmium og hexavalent chrom, og som er undtaget fra forbuddet  

 i § 3, stk. 1 og 2 Stof Anvendelse Maksimalt indhold Undtagelsens udløbsdato 1. Kviksølv i kompakt-lysstoflamper 5 mg pr. lampe  2. Kviksølv i lysstofrør til almindelige formål a) indeholdende b) halogenfosfat trifosfat med normal levetid c) trifosfat med lang levetid 10 mg pr. lysstofrør 5 mg pr. lysstofrør 8 mg pr. lysstofrør    3. Kviksølv i lysstofrør til særlige formål   4. Kviksølv i andre lamper, der ikke udtrykkeligt er nævnt i dette  

 bilag   5. Bly i glasset til a) billedrør b) elektroniske komponenter c) lysstofrør       6. Bly som legeringsbestanddel a) i stål b) i aluminium c) i kobber 0,35 vægtprocent 0,4 vægtprocent 4 vægtprocent    7. Bly a) i loddemateriale med højt smeltepunkt (dvs.  

 tin-bly-loddelegeringer med over 85 vægtprocent bly) b) i loddemateriale til servere, lagringssystemer og  

 array-lagringssystemer c) i loddemateriale til netinfrastrukturudstyr til  

 kobling, signalering, transmission og netkontrol til telekommunikation d) i elektroniske keramikkomponenter (f.eks.  

 piezoelektriske komponenter)      1.1.2010   8. Cadmium til overfladebehandling undtagen anvendelser, der er  

 forbudt i henhold til bekendtgørelse nr. 1199 af 23. december 1992 om forbud  

 mod salg, import og fremstilling af cadmiumholdige produkter   9. Hexavalent chrom til korrosionsbeskyttelse af kulstofstål-kølesystemet i  

 absorptionskøleskabe   1)  

 Bekendtgørelsen gennemfører Europa-Parlamentets og Rådets direktiv 2002/95/EF  

 af 27. januar 2003 om begrænsning af anvendelsen af visse farlige stoffer i  

 elektrisk og elektronisk udstyr (EF-Tidende 2003 nr.
L 37, side 19).
