Klager  

 er bygherre, indklagede 1 er totalentreprenør og indklagede 2 er  

 hovedentreprenør.
Sagerne er behandlet i forening.
Aftalegrundlaget er AB 92  

 og  

 ABT 93.
 I sag 1  

 har klageren principalt påstået de indklagede tilpligtet in solidum at betale  

 2.581.840 kr., subsidiært et mindre beløb efter voldgiftsrettens skøn.
 I sag 2  

 har klageren principalt påstået de indklagede tilpligtet at betale 382.000  

 kr.,  

 subsidiært et mindre beløb.
De  

 indklagede har principalt påstået frifindelse, subsidiært mod betaling af et  

 mindre beløb . I sag 1 har den indklagede totalentreprenør påstået klageren  

 tilpligtet at betale 125.000 kr.
Klageren har påstået frifindelse for denne  

 påstand.
Hovedentreprenørerne  

 har påstået klageren tilpligtet at frigive den af selskabet stillede garanti,  

 oprindelig 2,5 mio. kr.
Klageren har heroverfor påstået frifindelse, dog vil  

 klageren kvittere garantien, når det påklagede beløb inklusive renter og  

 omkostninger  

 er betalt.
To selskaber er procestilvarslede og har påstået de indklagede  

 tilpligtet at betale sagsomkostninger i anledning af procestilvarslingen.
Voldgiftsretten  

 udtaler, at afskalningerne på facaderne er en mangel ved byggeriet.
Der er  

 intet grundlag for at manglerne skyldes klagerens forhold, og de indklagede  

 er  

 herefter erstatningsansvarlige for manglerne på facaden.
De  

 procestilvarsledes  

 krav imødekommes ikke.
 Vedrørende  

 svømmehallen udtaler voldgiftsretten, at der foreligger en håndværksmæssig  

 fejl, som indklagede hæfter for.
De  

 indklagede skal herefter in solidum til klageren betale 1.908.000 kr. med  

 procesrenter.
Klageren skal frigive den af hovedentreprenørerne stillede  

 garanti.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører AB 92, mangler og ABT 93.
 Ved klageskrifter af henholdsvis 11. september 1997 og 11. marts  

 1998 har klageren anmodet Voldgiftsnævnet om at nedsætte en voldgiftsret til  

 at  

 behandle en tvist mellem klageren som bygherre og de indklagede, indklagede 1  

 som totalentreprenør og indklagede 2 som hovedentreprenør, om ansvaret for  

 påståede mangler ved facaderne på klagerens feriecenter og påståede mangler  

 ved  

 feriecentrets svømmebassin m.v.
 I den anledning har Voldgiftsnævnet nedsat en voldgiftsret i  

 henhold til Regler for behandling af sager ved de af Voldgiftsnævnet  

 for  

 bygge- og anlægsvirksomhed nedsatte voldgiftsretter, bestående af  

 direktør,  

 ingeniør M.IDA Ole Davidsen, ingeniør Jens Jørgen Jensen og landsdommer  

 Fritse  

 Hove, med sidstnævnte som formand.
 Sagerne, der er behandlet i forening, blev mundtligt forhandlet  

 den 3. og 4. oktober 2002, i hvilken forbindelse voldgiftsretten foretog  

 besigtigelse af feriecentret.
I tilslutning til den mundtlige forhandling fremkom  

 voldgiftsretten med en mundtlig tilkendegivelse af, hvorledes sagen ville  

 blive  

 afgjort.
Klageren tiltrådte voldgiftsrettens tilkendegivelse.
De indklagedes advokat har i brev af 10. oktober 2002 anmodet  

 om, at der afsiges kendelse i sagen.
Advokaten har telefonisk oplyst, at  

 kendelsen kun bør indeholde begrundelsen for afgørelsen.
Kendelsen indeholder  

 derfor ikke sagsfremstilling, gengivelse af forklaringer og procedure.
 I sag 1 har klageren principalt påstået de indklagede in solidum  

 at betale 2.581.840 kr. med procesrenter fra den 12. september 1997,  

 subsidiært  

 et mindre beløb efter voldgiftsrettens skøn.
 I sag 2 har klageren principalt påstået de indklagede tilpligtet  

 at betale 382.000 kr. med procesrenter fra den 11. marts 1998, subsidiært et  

 mindre beløb.
 De indklagede, der ikke har protesteret imod, at de i givet fald  

 tilpligtes at betale beløbene in solidum, har principalt påstået frifindelse,  

 subsidiært mod betaling af et mindre beløb.
 I sag 1 har indklagede 1 påstået klageren tilpligtet at betale  

 125.000 kr. med renter 2% over diskontoen fra den 1. januar 1997.
 Klageren har påstået frifindelse for denne påstand.
 Indklagede 2 og 3 har påstået klageren tilpligtet at frigive den  

 af selskabet stillede garanti, oprindelig 2,5 millioner kr.
 Klageren har heroverfor påstået frifindelse, dog har klageren  

 erklæret sig indforstået med at kvittere garantien, når det påklagede beløb  

 inklusive renter og omkostninger er betalt.
 De procestilvarslede har påstået de indklagede tilpligtet at  

 betale sagsomkostninger i anledning af procestilvarslingen.
 Voldgiftsrettens  

 begrundelse og resultat:
 Ad facaden:
 Det fremgår af skønsmandens erklæring, at såvel facaderne på  

 feriecentrets centerbygning som en del af facaderne på de øvrige bygninger  

 fremstår med afskalninger og krakeleringer af overfladebehandlingen og  

 afskallede teglsten, hvilket ligeledes blev konstateret af voldgiftsretten  

 under besigtigelsen.
 Voldgiftsretten finder, at afskalningerne på facaderne, der  

 efter det oplyste opstod 1-2 år efter byggeriets aflevering, er en mangel ved  

 byggeriet.
 Efter bevisførelsen, herunder skønsmandens erklæring, lægges det  

 til grund, at afskalningerne kan henføres til flere forhold, -  

  

 at  

  

 bygningerne er opført uden udhæng, selv om de er placeret nær havet,  

  

 at  

  

 der er foretaget et uheldigt valg af murstenstype,  

  

 at  

  

 murværket ikke har  

 været tilstrækkeligt udtørret, inden vandskuring er foretaget, hvilket også  

 har  

 vist sig ved salpeterudslag på murværket, og  

  

 at  

  

 overfladebehandlingen er  

 udført som en trelags behandling  først en slags vandskuringspuds,  

 herefter en  

 anden slags vandkuringspuds og lidt senere silikatmaling  selv om  

 behandlingen  

 med den første slags vandskuringspuds i sig selv burde være tilstrækkelig.  

 Hertil kommer, at den første slags vandskuringspuds er påført i et tykkere  

 lag  

 en foreskrevet af leverandøren, hvorved PAM-værdierne er blevet for høje.
 Da indklagede 1 som totalentreprenør såvel har foretaget valget  

 af produkter som udført arbejdet, er de indklagede erstatningsansvarlige for  

 manglerne ved facaderne.
Det bemærkes herved, at der intet grundlag er for at statuere,  

 at klageren har været repræsenteret af egne rådgivere, der har haft et  

 medansvar hverken for projekteringen eller udførelsen.
Den ene arkitekt var  

 således alene ansat af feriefonden til at varetage feriefondens interesser  

 som  

 investor, ligesom den anden arkitekt alene var antaget til at kontrollere  

 byggeriets stade i takt med udbetalingen af feriefondens midler.
 Der er heller intet grundlag for at fastslå, at murværkets  

 tilstand kan henføres til manglende vedligeholdelse af bygningerne.
Efter skønsmandens erklæring lægges det til grund, at der  

 overalt i overfladerne er nogle hårfine revner, som regnvand kan trænge  

 igennem.
Da regnvandet ikke kan fordampe gennem overfladen, opstår der  

 frostskader.
I overensstemmelse med skønsmandens erklæring lægger  

 voldgiftsrettens til grund, at der er en overvejende risiko for, at alle  

 bygningernes murværk i løbet af nogle år vil fremstå med skader svarende til  

 dem,  

 der nu er partielt konstateret.
Voldgiftsretten finder, at udbedring kan ske ved at foretage  

 afrensning af mørtellaget og foretage udskiftning af det mest medtagne  

 murværk  

 og herefter foretage ny overfladebehandling.
Udgiften hertil  efter  

 fradrag af  

 et mindre beløb for sparet vedligeholdelse  fastsættes skønsmæssigt til  

 700.000 kr. med tillæg af 20.000 kr. til tilsyn.
 Efter fradrag af indklagedes ubestridte tilgodehavende på  

 125.000 kr. udgør det beløb, de indklagede skal betale til klageren, herefter  

 595.000 kr. med procesrenter fra 21. november 2001, hvor klageren opgjorde  

 sin  

 erstatningspåstand i processkrift I.
 Der er ikke grundlag for at pålægge de indklagede at betale  

 sagsomkostninger til de procestilvarslede.
 Ad svømmehal m.v.:
Efter skønsmandens erklæring lægges det til grund, at der er en  

 forkert samling mellem tagfladen på omklædningsbygningen og den lodrette  

 krydsfinerplade på svømmehallens facade.
Da dette er en håndværksmæssig fejl,  

 som de indklagede er erstatningsansvarlige for, tager voldgiftsretten  

 klagerens  

 påstand om betaling af 9.000 kr. til følge.
Voldgiftsretten finder ikke, at det er en mangel ved  

 vejanlægget, at de asfalterede arealer er blevet beskadiget af rødder fra de  

 nærtstående træer.
Voldgiftsretten tager derfor for så vidt de indklagedes  

 frifindelsespåstand til følge.
I forbindelse med besigtigelsen blev der konstateret betydelige  

 gennemsivninger af vand i promenadedækket omkring svømmebassinet, navnlig ved  

 børnebassinet.
Der blev derimod ikke konstateret gennemsivninger i dækket  

 under  

 omklædningsrummene, hvilket efter voldgiftsrettens opfattelse formentlig  

 skyldes, at dette dæk er konstrueret således, at afløbsrør m.v. løber i et  

 mellemrum uden at perforere betonen.
I overensstemmelse med skønsmandens erklæring lægges det til  

 grund, at en etageadskillelse bør være 100% tæt for vandgennemtrængninger.
Da  

 dette ikke er tilfældet, er det en udførelsesfejl, som de indklagede er  

 ansvarlige for.
Voldgiftsretten finder, at manglen bør udbedres ved  

 udførelsen  

 af en vandtæt membran  som foreslået af skønsmanden.
Som følge heraf  

 bør de  

 indklagede erstatte klageren udgiften hertil, der efter et skønsmæssigt  

 fradrag  

 for sparet udgift til udskiftning af elastiske fuger, fastsættes til 350.000  

 kr.
 Som følge af det anførte skal de indklagede til klageren betale  

 yderligere 359.000 kr. med procesrenter fra 26. oktober 2001, hvor klageren  

 opgjorde sit erstatningskrav.
 Med sagens omkostninger forholdes som nedenfor bestemt.
 Thi bestemmes:
 Inden 14 dage fra modtagelsen af denne kendelse skal de indklagede  

 in solidum til klageren betale 954.000 kr. med procesrenter af 359.000 kr.  

 fra  

 den 26. oktober 2001 til den 21. november 2001 og herefter af 954.000 kr. og  

 sagsomkostninger med 170.000 kr.
 Klageren skal frigive den af indklagede 2 og 3 stillede garanti,  

 når de indklagede har betalt de nævnte beløb.
 De indklagede frifindes for de procestilvarsledes påstande om  

 tilkendelse af sagsomkostninger.
 Voldgiftsrettens omkostninger skal betales af de indklagede med  

 2/3 og klageren med 1/3 efter opgørelse og påkrav fra Voldgiftsnævnet.
