Fremsat den 24. oktober 2006 af Rune Lund (EL),  

 Jørgen Arbo‑Bæhr (EL), Line Barfod (EL),  

 Per Clausen (EL), Pernille Rosenkrantz‑Theil (EL) og Frank Aaen (EL) Forslag til folketingsbeslutning om  

 opgradering af jernbanen mellem Ringe og Faaborg Folketinget opfordrer regeringen til at igangsætte en grundig  

 undersøgelse af mulighederne for at retablere driften på jernbanen mellem  

 Ringe  

 og Faaborg efter følgende hovedretningslinjer:
   

 	  

 Banestrækningen fra  

 Ringe til Faaborg opgraderes til  

 120  

 km/t  

 som generel strækningshastighed med en hastighedsprofil,  

 som gør det muligt at tilbagelægge strækningen på maksimalt 20-25 minutter.
   

 	  

 Banen betjenes med  

 halvtimesdrift, subsidiært timedrift med ekstra myldretidsbetjening, og  

 eventuelt nødvendige vigespor anlægges.
   

 	  

 Ringe Station ændres  

 således, at togene Odense-Ringe kan fortsætte mod Faaborg  henholdsvis  

 udgå  

 fra Faaborg  i stedet for at have endestation i Ringe.
Bemærkninger til forslaget Klimaforandringer er for alvor kommet på dagsordenen, og dermed  

 diskuteres det også, hvad der aktuelt kan gøres for at formindske udledningen  

 af klimagasser.
Et område, hvor Danmark ikke er kommet nogen vegne, er med  

 hensyn til at formindske udledningen af klimagasser fra transportsektoren.
En  

 af de oplagte måder at løse dette problem på er at sikre et godt udbud og en  

 høj kvalitet i den kollektive transport.
Der skal således et vist niveau til  

 for at få bilejere til at lade bilen stå og i stedet benytte sig af kollektiv  

 transport.
Det danske skinnenet lider under store vedligeholdelsesefterslæb.  

 Ifølge Banedanmark vil en ekstraordinær bevilling på 4,1 mia. kr. i perioden  

 2007-2014 bringe skinnenettets kvalitet op på et niveau, hvor der kun vil  

 være  

 marginale risici for fejl og hastighedsnedsættelser som følge af  

 skinnenettets  

 tilstand.
På Enhedslistens forslag til finanslov for 2007 omdisponeres 7 mia.  

 kr.  svarende til en tidligere afsat pulje til Femern Bælt-  

 forbindelsen  til  

 renovering og nybygning på jernbaneområdet.
Vedligeholdelse og opgradering af det eksisterende skinnenet er  

 selvsagt en forudsætning for den kollektive trafikbetjening med tog, men  

 herudover er det også nødvendigt at se fremad.
I erkendelse af, at manglende  

 kapacitet på skinnenettet og et stigende transportbehov fordrer ny kapacitet,  

 hvis skinnebaseret transport skal hale ind på bil- og lastbiltransport,  

 fremsættes dette beslutningsforslag om opgradering af en lokal jernbane.
 Forslagsstillerne ønsker at give en bedre togbetjening lokalt  

 overalt i Danmark, således også på Fyn.
Konkret foreslås at igangsætte en undersøgelse, der kan danne  

 grundlag for en retablering af jernbanedriften mellem Ringe og Faaborg.
Banen  

 mellem Ringe og Faaborg har ikke været betjent med passagertog  ud over  

 veteranjernbanetog  siden 1962. Faaborg er i dag forsynet med  

 busforbindelser,  

 men kunne være betjent med kollektiv transport af højere kvalitet med en  

 togforbindelse.
 Opgradering af banen mellem Ringe og Faaborg vil således give  

 mulighed for togtransport videre til Svendborg eller Odense med  

 tidsbesparelser  

 og større komfort og gøre det sydvestfynske område mere tilgængeligt og  

 attraktivt.
Opgradering af banen Ringe-Faaborg vil i virkeligheden fungere  

 som en opgradering af hele strækningen fra Odense til Faaborg, idet der  

 allerede kører tog i fast timedrift Odense-Ringe, som med beskedne  

 meromkostninger  

 kan forlænges.
Banen vil med fordel kunne drives af samme jernbaneoperatør,  

 som  

 betjener Svendborgbanen, det vil sige DSB.
En opgradering af jernbanen Ringe-Faaborg vil ikke kun have  

 betydelige positive regionale effekter med hensyn til f.eks. pendling mellem  

 Faaborg og Odense.
Den opgraderede jernbane vil også skabe en helt nødvendig  

 og  

 bedre sammenhængskraft i den nye Faaborg-Midtfyn Kommune.
Opgraderingen vil  

 samtidig give bedre muligheder for veterantogskørsel, og den vil dermed også  

 kunne være med til at udvikle turismen i området.
Bemærkninger om anlægget Banens længde:
 Banen Ringe-Faaborg er  

 29  

 km  

 og enkeltsporet.
 Anlæg:
Anlægsomkostningerne er i det store og hele begrænset til  

 renovering af sporanlæg, grøfter, broer, overkørsler m.v., idet der forudses  

 indført en forenklet trafikafvikling uden behov for særskilte  

 strækningskabler  

 og med minimalt behov for krydsningsstationer og signaler.
Dette opnås ved,  

 at  

 hastighed og sporanlæg optimeres til et enkelt og materieloptimerende  

 køreplansmønster.
 Køreplan:
 For at sikre et fremragende servicetilbud til borgerne,  

 samtidig med at driftsomkostningerne holdes på et minimum, forudses de  

 eksisterende tog Odense-Ringe videreført til/fra Faaborg, hvorved  

 merforbruget  

 af togsæt minimeres til 2-4, afhængigt af driftsomfanget (se vedlagte bilag  

 1).
 I dag er der ganske vist spormæssig forbindelse mellem Ringe Station  

 og Faaborgbanen, men signaler og sporskifter skal ændres, for at  

 regionaltogene  

 kan køre sikkert til og fra Faaborgbanen.
På nedenstående diagram svarer hver af linjerne mellem Odense  

 og Ringe/Svendborg/Faaborg til et togsystem, der kører en gang i timen.
Bilag  

 1  

 viser et eksempel på en timebaseret køreplan.
 Forlængelsen i forhold til eksisterende køreplan er markeret  

 med en grøn linie.
 Ekstra myldretidsbetjening er en del mere kompliceret, men  

 kunne beskrives som en variant af bilag 1 således:
Ekstra myldretidsbetjening (halvtimesdrift) forudsætter  

 etablering af krydsningsstationer med sporskifter og signaler henholdsvis i  

 Faaborg  

 og et sted på strækningen Faaborg-Ringe samt ændring af sporanlæg i Ringe,  

 således at der kan ekspederes flere tog på samme tid.
De ekstra tog vil køre  

 Faaborg-Ringe, hvor der tilstræbes forbindelse til tog og busser.
På længere sigt ville det af mange grunde være  

 anbefalelsesværdigt, at en længere del af strækningen mellem Ringe og Odense  

 blev dobbeltsporet, da den allerede i dag virker som en meget sårbar  

 flaskehals  

 for de mange tog på Svendborgbanen.
Dobbeltspor ville gøre det muligt at  

 videreføre flere tog direkte mellem Odense og Faaborg.
 Anlæg:
 Banedanmark har i en tidligere besvarelse til Trafikudvalget (folketingsåret  

 2004-05, 2. samling, TRU alm. del  svar på spm. 138) vedrørende  

 udgifter til  

 opgradering beregnet omkostningerne på følgende tekniske grundlag:
   

 	  

 Ingen jernbaneanlæg kan genanvendes.
   

 	  

 Traceen for underbygningen ligger uændret.
   

 	  

 Underbygningen og grøfter med gennemløb  

 renoveres totalt.
   

 	  

 Ny sporoverbygning inkl. ballast anlægges.  

 Herunder fjernes eksisterende spor. (Grusballast kan genindbygges i  

 underbygningen).
   

 	  

 Vandløbsbroer renoveres.
   

 	  

 Der anlægges ikke krydsningsstationer.
   

 	  

 Strækningerne udstyres ikke med  

 sikringsanlæg og ATC-togstop.
   

 	  

 Alle private overkørsler nedlægges,  

 antallet af offentlige overkørsler reduceres mest muligt, og sidstnævnte  

 sikres  

 i overensstemmelse med normerne for nyanlæg.
   

 	  

 Der anlægges ikke strækningskabel, og  

 kommunikation mellem anlæg, personer og kommandoposter foregår via offentlige  

 netværk.
 Opgraderingen er i et andet svar til Trafikudvalget (folketingsåret  

 2005-06, TRU alm. del  svar på spm. 20) skønnet til at koste 310 mio.  

 kr., og  

 herudover skal formentlig anvendes et beløb til en ny station i Faaborg.  

 Hertil  

 skal lægges eventuelle udgifter til krydsningsstationer, som kan give en mere  

 effektiv drift og et bedre transporttilbud og muligvis besparelser på  

 materielanskaffelser.
 Det anbefales i den forbindelse, at der indhentes supplerende  

 vurderinger af omkostningerne ud over overslaget fra Banedanmark, bl.a. med  

 henblik på at identificere eventuelle besparelser ved i højere grad at  

 dimensionere  

 banen med lette spor, da der ikke er behov for at køre med hurtige  

 lokomotivtrukne tog, men alene med lette motorregionaltog.
 Materiel:
Det vil være logisk at anvende det samme materiel, som anvendes  

 på Svendborgbanen, idet det også vil give større fleksibilitet.
I dag  

 anvendes  

 lejede Desirotog på banen, men de skal udskiftes med indkøbte IC2-togsæt fra  

 Ansaldo Breda.
Leverancen af IC2 er i lighed med IC4-togsæt stærkt forsinket.  

 IC2-togsættene koster 35 mio. kr. pr. stk. inkl. moms i 2002-priser.
Skriftlig  

 fremsættelse Rune Lund  

  

 (EL):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om  

 opgradering af jernbanen mellem Ringe og Faaborg.
(Beslutningsforslag  

 nr.
B 10).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
Bilag 1 Køreplansoplæg for tog Odense-Ringe-Faaborg Regionaltogene Odense-Ringe vil køre uændret som i dag, men i  

 stedet for at have endestation i Ringe videreføres de til/fra Faaborg.
 I Ringe vil der være forbindelse hver time mellem Faaborg og  

 togene mod Svendborg.
 Køreplanen er et udkast med henblik på enkel og billig drift  

 med minimalt investeringsbehov (2-3 ekstra MQ- eller IC2-tog) og forudsætter  

 en  

 tilstrækkelig hastighedsprofil samt mulighed for, at togene kan mødes i Ringe  

 eller lige syd derfor.
