 Bekendtgørelse om oplysning af  

 pensioner for ansøgere om delpension i perioden 1. juli 1999 til 30.  

 september 2000.
 I medfør af § 2, stk. 3, i lov nr. 289 af 12. maj 1999 om  

 ændring af lov om delpension (Fradragsregler m.v.)  

 fastsættes:
Personkreds § 1. Denne bekendtgørelse gælder for  

 personer, som fylder 60 år den 1. juli 1999 eller senere, og som i  

 perioden 1. juli 1999 til 30. september 2000 ansøger om  

 delpension.
 Ansøgerens indhentelse og videregivelse af  

 oplysninger om pensioner m.v.
 § 2. En ansøger, som er omfattet af  

 § 1, skal indhente oplysninger om egne pensioner m.v., jf. lovens  

 § 4 a, stk. 1, 1. pkt., fra de pengeinstitutter,  

 livsforsikringsselskaber og pensionskasser m.v. samt offentlige myndigheder,  

 som efter lovens § 4 a, stk. 2, har pligt til at give  

 oplysningerne.
 Stk. 2. Ansøgeren skal ligeledes afgive  

 oplysninger om egne pensioner m.v. fra tilsvarende udenlandske  

 pensionsinstitutter, jf. § 4 a, stk. 1, 2.-3. pkt.
 § 3. Oplysninger om ansøgerens pensioner  

 m.v. skal afgives med værdien ved det fyldte 60. år.
§ 4. Oplysningerne om ansøgerens pensioner  

 m.v. skal afgives på en blanket, som er udarbejdet af Kommunernes  

 Landsforening.
Det enkelte pensionsinstitut kan benytte egne blanketter, der  

 svarer hertil.
Ansøgeren skal aflevere opgørelserne til  

 kommunen.
 Stk. 2. Den skriftlige opgørelse fra  

 Lønmodtagernes Dyrtidsfond (LD) ved det fyldte 60. år om  

 værdien af ansøgerens opsparing i LD, anses for at opfylde  

 kravet til oplysning efter stk. 1. Ansøgeren skal aflevere  

 opgørelsen fra LD til kommunen.
 § 5. En klage over oplysning om værdien af  

 ansøgerens pensioner indgives til det pågældende  

 pensionsinstitut.
§ 6. Kommunen skal på baggrund af de  

 indhentede oplysninger om pensioner m.v. foretage en samlet opgørelse  

 heraf.
Opgørelsen skal ske ved ansøgning om delpension.
 Stk. 2. Opgørelsen af ansøgerens pensioner  

 m.v. skal ske ud fra værdien ved det fyldte 60. år, uanset  

 hvornår der ansøges om delpension.
Ikrafttræden § 7. Bekendtgørelsen træder i kraft den 1. juli  

 1999.
