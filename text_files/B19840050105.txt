 I medfør af § 4, stk. 3, i lov nr. 212 af 16. maj 1984 om udligning af  

 visse kommunale og amtskommunale udgifter til merværdiafgift og om Det  

 kommunale Momsfond fastsættes følgende bestemmelser vedrørende det i henhold  

 til lovens § 4, stk. 1, nedsatte nævn (Det kommunale momsnævn):
§ 1.  Nævnet består af 11 medlemmer.
De 6 medlemmer  

 skal repræsentere et alsidigt kendskab til administrations- og  

 erhvervsforhold, mens 4 medlemmer skal være sagkyndige vedrørende  

 amtskommunale og kommunale anliggender.
Af medlemmerne med kendskab til  

 administrations- og erhvervsforhold udpeges 1 efter indstilling fra  

 Industrirådet, 1 efter indstilling fra Håndværksrådet, 1 efter indstilling  

 fra Entreprenørforeningen, 1 efter indstilling fra Arkitekt- og  

 Ingeniørrådet, 1 efter indstilling fra Den almindelige danske Lægeforening og  

 Tandlægeforeningen i forening og 1 af ministeren for skatter og afgifter.
Af  

 medlemmerne, som er sagkyndige vedrørende amtskommunale og kommunale  

 anliggender, udpeges 1 efter indstilling fra Kommunernes Landsforening, 1  

 efter indstilling fra Amtsrådsforeningen i Danmark, 1 efter indstilling fra  

 Københavns og Frederiksberg kommuner i forening og 1 efter indstilling fra  

 Kommunernes Revisionsafdeling.
Herudover udpeger indenrigsministeren en  

 formand.
Stk. 2.  Nævnets medlemmer udnævnes af  

 indenrigsministeren.
Indenrigsministeren udpeger en næstformand blandt  

 nævnets medlemmer.
 Stk. 3.  Indenrigsministeren udpeger sekretærer for  

 nævnet.
 § 2.  Nævnet er rådgivende for indenrigsministeren i  

 spørgsmål om, hvilke udgifter til moms, som ikke skal være omfattet af  

 udligningsordningen i lov nr. 212 af 16. maj 1984.
 § 3.  Ved behandling af sager, der efter nævnets skøn  

 kræver speciel branchemæssig, teknisk eller handelsmæssig indsigt, kan nævnet  

 tilkalde sagkyndige rådgivere.
 § 4.  Nævnet afholder 1 møde årligt, og herudover i  

 øvrigt når formanden finder anledning dertil.
Stk. 2.  Med mødeindkaldelsen skal følge dagsorden, der  

 så vidt muligt skal indeholde en angivelse af de sager, der kommer til  

 behandling.
Sammen med dagsordenen sendes en genpart af det i sagen  

 foreliggende materiale.
 Stk. 3.  Medlemmer, der er forhindret i at møde, skal  

 give en af sekretærerne meddelelse herom.
§ 5.  Nævnet er beslutningsdygtigt, når mindst 6  

 medlemmer er til stede.
Heraf skal mindst 2 medlemmer repræsentere de  

 kommunale organisationer, 2 medlemmer erhvervsorganisationerne samt 1 medlem  

 indenrigsministeriet eller ministeriet for skatter og afgifter.
Stk. 2.  Afgørelser træffes ved stemmeflerhed.
Står  

 stemmerne lige, er formandens stemme afgørende.
 Stk. 3.  De af nævnet tilkaldte sagkyndige rådgivere har  

 ikke stemmeret.
 § 6.  Intet af nævnets medlemmer må deltage i  

 afstemningen vedrørende en sag, der umiddelbart berører erhvervsvirksomheder,  

 i hvilke medlemmet er økonomisk interesseret eller i øvrigt er tilknyttet.
 Stk. 2.  Nævnet afgør, om bestemmelsen i stk. 1  

 udelukker, at et medlem deltager i afstemningen vedrørende en sag.
 § 7.  Den, der har anmodet om en afgørelse, har efter  

 begæring adgang til mundtligt at fremstille sagen for nævnet.
 § 8.  Nævnets medlemmer og tilkaldte sagkyndige  

 rådgivere har under ansvar efter borgerlig straffelovs § 152 tavshedspligt  

 med hensyn til oplysninger af fortrolig karakter, som de gennem deres  

 virksomhed i nævnet får kendskab til.
 § 9.  Nævnets sekretærer udarbejder skriftligt referat  

 af forhandlingerne i nævnet og af de afgørelser, der træffes.
 Stk. 2.  Nævnets afgørelser skal meddeles skriftligt.
