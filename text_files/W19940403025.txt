Retsforskriften vedrører følgende lovgivning: B LOV nr 805 af  

 09/10/1995 Retsforskriften administreres af: Bygge- og Boligstyrelsen Senere  

 ændringer: Ingen I skrivelse af 25. marts 1994 har De sammen med J. og S.
Jakobsen,  

 Aarestrupvej 82 og J. og J.
Petersen, Aarestrupvej 90, Karup klaget over, at  

 Karup kommune har meddelt dispensation fra bestemmelser i byggeloven således,  

 at naboejendommen matr. nr. 11 al tilhørende Boligselskabet Viborg amt kan  

 ombygges med en ekstra etage indeholdende 6 lejligheder på bygning blok C.
De har navnlig klaget over, a) at lysforholdene på Deres ejendomme vil blive væsentlig forringet som  

 følge af den skygge, som den forhøjede ejendom vil kaste på haverne.
b) at privatlivet vil blive forringet på grund af indblik fra den  

 ombyggede ejendom, c) at De med den forøgede bygningshøjde vil blive udsat for øgede gener  

 fra et på taget værende ventilationsanlæg, d) at Deres ejendomme vil blive udsat for en værdiforringelse, som følge  

 af byggeriet på naboejendommen.
 Under sagens behandling er statsamtet gået ud fra, at De repræsenterer  

 klagerne.
 Statsamtet har indhentet flere udtalelser fra Karup kommune, og De er  

 blevet gjort bekendt med de oplysninger, som kommunen har sendt til  

 statsamtet i anledning af klagen.
 Den bygning, der ombygges, er opført i 1970 og er omfattet af partiel  

 byplanvedtægt nr. 9 af september 1976.
Bygherren ansøgte den 13. september 1993 om dispensation fra BR82,  

 (bygningsreglementet af 1982) afsnit 3.1.3, stk. 1 b (det skrå  

 højdegrænseplan). Ansøgningen blev motiveret med, at indretningen af  

 lejligheder i tagetagen kun var mulig med en taghældning på 45 grader, medens  

 bestemmelserne om det skrå højdegrænseplan kun gav mulighed for en  

 taghældning på 38 grader.
I ansøgningen oplystes det, at det vandrette  

 højdegrænseplan er i overensstemmelse med BR82, afsnit 3.1.1, stk. 1.
Efter en foretagen nabohøring den 26. januar 1994, meddelte Karup kommune  

 den 25. marts 1994 bygherren den ansøgte dispensation.
Forinden havde De og  

 Deres medklagere i skrivelse af 30. januar 1994 protesteret mod  

 byggeplanerne.
 Den 1. juli 1994 gav Karup kommune byggetilladelse til indretning af 6  

 lejligheder i tagetagen på blok C med angivelse af, at der er meddelt  

 dispensation fra bestemmelsen i BR82, afsnit 3.1.3, stk. 1 b om det skrå  

 højdegrænseplan, og fra afsnit 4.3.3, stk. 2 om vindue til det fri i  

 forbindelse med lukning af altanerne.
I skrivelse af 9. juni 1994 til statsamtet har kommunen oplyst, at den ved  

 sin stillingtagen til meddelelse af dispensation fra bestemmelsen om det skrå  

 højdegrænseplan har lagt vægt på, at dispensationen kun vedrører de øverste  

 ca. 2,50 m af den nye tagkonstruktion på ialt 7 m's højde.
Endvidere har  

 kommunen lagt vægt på, at det kun er en mindre del af grundene, Aarestrupvej  

 82, 88 og 90, der bliver berørt af den givne dispensation.
 Om en bebyggelses højde i forhold til naboskel og sti hedder det i BR82  

 afsnit 3.1.3, stk. 1.b.
 »Uden for ældre byområder med overvejende sluttet bebyggelse må ingen  

 del af en bebyggelse have en højde, der overstiger:
 a. for eenfamiliehuse ................................... og sti.
b. for anden benyggelse: 3 m + 0,5 x afstanden til naboskel og sti.« Efter de foreliggende oplysninger fra Karup kommune er afstanden fra  

 bygningen, blok C, til skel 10,68 m.
Afstanden fra skel - målt på terræn -  

 til en lodret linie fra det nye tags højeste punkt er efter tegningen ca.  

 16,50 m, hvilket medfører, at højden af bygningen ved denne lodrette linie  

 efter ovennævnte bestemmelse højst må være ca. 11,25 m.
Karup kommune har  

 oplyst, at højden af blok C er 14,00 m på indgangssiden mod Aarestrupvej 82,  

 88 og 90. Dette indebærer en overskridelse af det skrå højdegrænseplan med  

 ca. 2,75 m.
De har anført, at overskridelsen er større, og de henviser herved  

 til en opmåling på tegningen.
 Statsamtet finder, at afgørelsen af om byrådet har haft hjemmel til at  

 meddele den nævnte dispensation, bør afvente byrådets afgørelse af, hvorledes  

 byggeriet kan lovliggøres, jfr. nedenfor.
 Den i kommunens byggetilladelse af 1. juli 1994 meddelte dispensation fra  

 bestemmelsen i BR82 afsnit 4.3.3, stk. 2 om vindue til det fri fra  

 beboelsesrum og køkkener i forbindelse med lukningen af altanerne er - så  

 vidt ses - ikke omfattet af Deres klage.
 Højden på en bygning er - foruden af det skrå højdegrænseplan - også  

 begrænset af bestemmelsen i byggelovens § 6 C, stk. 1, 1. pkt., hvori det  

 hedder:
»En bebyggelse må ikke opføres med mere end 2 etager, og ingen del af  

 en bygnings ydervægge eller tag må være hævet mere end 8,5 m over det omgivne  

 terræn.« Efter § 6 C, stk. 4 finder bestemmelsen ikke anvendelse i tilfælde, hvor  

 »der om det pågældende forhold er fastsat bestemmelser i en lokalplan,  

 en byplanvedtægt eller en reguleringsplan i medfør af de tidligere gældende  

 byggelove.« I henhold til byggelovens § 16, stk. 3, kan der i bygningsreglementet  

 fastsættes bestemmelser om, at kommunalbestyrelsen ikke må meddele  

 byggetilladelse, før der er meddelt nødvendig tilladelse efter anden  

 lovgivning.
Sådanne bestemmelser er fastsat i tillæg 4 til BR82, afsnit 1.3,  

 hvori det hedder: »Kommunalbestyrelsen må ikke give byggetilladelse, før  

 den har konstateret, at byggeriet ikke er i strid med følgende anden  

 lovgivning: .... kommuneplanloven, .... miljøbeskyttelsesloven, ..« Da kommuneplanloven er ophævet, og dens bestemmelser om partielle  

 byplanvedtægter er overført til lov om planlægning (seneste lovbekendtgørelse  

 før byggetilladelsen er lbkg. nr. 383 af 14. juni 1993), påhvilede det  

 kommunen, forinden byggetilladelse blev givet, at træffe afgørelse om  

 ombygningens forhold til byplanvedtægten jfr. planlægningslovens § 68. I  

 følge § 58 stk. 1, nr. 3, jfr. § 59 i lov om planlægning kan enhver med en  

 retlig interesse i sagens udfald påklage en afgørelse til naturklagenævnet,  

 dog kun om retlige spørgsmål.
 I byplanvedtægten for området hedder det i § 5 om bebyggelsens omfang og  

 placering:
»I delområde III må udnyttelsesgraden ikke overstige 0,40 og  

 bebyggelsen må højst opføres med 3 etager«.
Herudover indeholder  

 byplanvedtægten ikke bestemmelser om bygningernes højde.
De har anført, at bygningen, blok C, efter ombygningen vil indeholde 4  

 etager, idet De mener, at kælderen skal medregnes i etageantallet.
Karup  

 kommune anfører, at kælderen ikke skal medregnes i etageantallet, idet  

 afstanden fra terræn til underkant loft er 1,20 m.
Kommunen henviser til en  

 erklæring fra landinspektør Dall-hansen, Silkeborg, hvorefter kælderloftet er  

 beliggende 1,14 m over terræn.
Efter byggelovens § 6 C må ingen del af en bygning være hævet mere end 8,5  

 m over det omgivne terræn.
Da der ikke er fastsat en maksimumhøjde i  

 byplanvedtægten, gælder byggelovens bestemmelser herom.
Kommunen har oplyst,  

 at bygningen efter ombygningen er 14 m høj, medens De anfører, at den er  

 endnu højere nemlig 14,70 m.
Om dette forhold har kommunen i skrivelse af 10.  

 november 1994 anført følgende:
 »Karup kommune må herefter konstatere, at denne bestemmelse  

 fejlagtigt ikke har været undersøgt i forbindelse med udstedelse af  

 byggetilladelsen til byggeriet.
I den partielle vedtægt nr. 9 står der i § 5, stk. 2, at bebyggelsen må  

 højst opføres med 3 etager.
Der står imidlertidig intet i vedtægten om højden  

 på bygningerne.
Det er derfor bestemmelsen i Bygningsreglement »82 kap.  

 3.1.1, stk. 1, der er gældende for byggeriet.
 I kommuneplanen står der i for delområde 1.B.8, som omfatter matr. 10 al  

 Karup By, Karup, at bebyggelsen ikke opføres i mere end 3 etager med høj  

 udnyttelig tagkonstruktion.
 Den eksisterende bebyggelse i 3 etager plus kælder, var inden opsætning af  

 den nye tagetage 10 m høj i indgangssiden på blok B.
 Karup kommune skulle i foråret have ladet udarbejde en lokalplan for  

 området, der var tilpasset det projekt, der er udarbejdet af boligselskabet  

 og som byrådet var enig i kunne udføres.
Kommunen vil snarest søge byggeriet lovliggjort ved at udarbejde en  

 lokalplan.
Denne forventes, efter forudgående borgermåde i januar, forelagt  

 på teknisk udvalgs møde i februar 1995 og endeligt godkendt i byrådet senest  

 i juni 1995.« Karup kommune har således erkendt, at den ikke inden den gav  

 byggetilladelsen havde taget stilling til, om der kunne meddeles dispensation  

 fra byggeloven § 6 C, jfr.
BR82 afsnit 3.1.1, stk. 1. Kommunen har i  

 konsekvens heraf ej heller foretaget naboorientering herom, således som  

 kommunen har været forpligtet til i henhold til byggeloven § 22, stk. 2.
 Da spørgsmålet om byggeriets forhold til bestemmelsen om byggeriets højde  

 i byggelovens § 6 C (det vandrette højdegrænseplan) og til anden lovgivning -  

 den partielle byplanvedtægt og eventuel anden lovgivning - ikke er behandlet  

 inden der blev givet byggetilladelse, finder statsamtet, at Karup kommune har  

 meddelt byggetilladelse til det omhandlede byggeri i strid med de nævnte  

 bestemmelser, og byggetilladelsen er således ikke lovlig.
Statsamtet har som klagemyndighed i henhold til byggeloven ud over at tage  

 stilling til, om byggetilladelsen er ulovlig, tillige til opgave at tage  

 stilling til, hvorvidt byggetilladelsen også er ugyldig.
Det er ikke enhver  

 retlig mangel ved en meddelt tilladelse, der medfører, at en ulovlig  

 tilladelse også er ugyldig.
Ved bedømmelsen heraf skal hensynet til den, der  

 har modtaget tilladelsen, vejes op mod bl.a. retshåndhævelsesprincipper og  

 den konkrete grovhed af ulovligheden.
 Hensynet til den, der har modtaget tilladelsen, virker med øget styrke,  

 når en tilladelse er udnyttet.
 På den anden side finder statsamtet, at der bør tillægges følgende  

 omstændigheder en betydelig vægt: Ved ikke at behandle spørgsmålet om  

 byggeriets forhold til anden lovgivning - den partielle byplanvedtægt - har  

 kommunen afskåret Dem og andre naboer til byggeriet fra at få mulighed for at  

 få efterprøvet, om Deres retlige interesse i henhold til  

 planlægningslovgivningen har været af en sådan karakter, at De også var  

 berettiget til at klage over afgørelser vedrørende ombygningens forhold til  

 den partielle byplanvedtægt.
 Ved ikke at behandle spørgsmålet om bygningens højde i forhold til  

 bestemmelsen i byggelovens § 6 C om byggeri med en større højde end 8,5 m har  

 kommunen afskåret Dem fra den naboorientering, der er foreskrevet i  

 byggelovens § 22, stk. 2.
Uanset at De allerede den 30. januar 1994 protesterede mod den planlagte  

 opførelse af en ny etage på blok C blandt andet med henvisning til, at  

 boligblokken efter Deres opfattelse ville blive dobbelt så høj som tidligere,  

 behandlede kommunen ikke spørgsmålet om bygningens højde efter byggelovens §  

 6 C.
For statsamtet har det i denne forbindelse været uden betydning, at  

 bygherren ved indgivelse af ansøgning om dispensation fra bestemmelserne om  

 det skrå højdegrænseplan havde oplyst, at det vandrette højdegrænseplan er i  

 overensstemmelse med BR82 afsnit 3.1.1, stk. 1, idet kommunen har en  

 selvstændig pligt til at undersøge dette spørgsmål.
Kommunen havde iøvrigt en  

 særlig tilskyndelse hertil, idet den var opmærksom på, at byggeriet ville  

 overskride bestemmelserne om det skrå højdegrænseplan.
 Under hensyn hertil finder statsamtet, at tilsidesættelsen af reglerne i  

 det foreliggende tilfælde er af en sådan karakter, at den meddelte  

 byggetilladelse er ugyldig.
 Statsamtet har gjort Karup byråd opmærksom på, at kommunen har pligt til  

 at få forholdene lovliggjort, jfr. byggelovens § 16 A, stk. 3. Valget mellem  

 om dette skal søges gennemført ved retlig eller fysisk lovliggørelse,  

 tilkommer byrådet.
 Foranlediget af Deres klage over støjgener fra ventilationsanlægget  

 bemærkes, at det ikke er oplyst, hvorvidt kommunen har behandlet dette  

 spørgsmål inden der blev meddelt byggetilladelse.
Statsamtet kan ikke tage stilling til spørgsmålet om eventuel  

 værdiforringelse af Deres ejendom.
Dette spørgsmål henhører under domstolene.
 Statsamtets afgørelse kan ikke påglages til anden administrativ myndighed.
 Hvis sagen ønskes indbragt for domstolene, skal sagen efter byggelovens §  

 25 anlægges mindst 6 måneder fra modtagelsen af dette brev.
 Karup byråd har modtaget kopi af denne skrivelse.
