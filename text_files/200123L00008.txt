Vedtaget af Folketinget ved 3. behandling den  

 4. april 2002 Forslag til Lov om ændring af lov om  

 investeringsforeninger og  

 specialforeninger, lov om innovationsforeninger, lov om tilsyn  

 med firmapensionskasser, lov om sparevirksomheder, lov om  

 et skibsfinansieringsinstitut, lov om banker og sparekasser  

 m.v. samt realkreditloven m.v.1) (God skik, bidrag til humanitære organisationer, Det  

 Finansielle Virksomhedsråd, realkreditforeninger) § 1 I lov om investeringsforeninger og specialforeninger, jf.  

 lovbekendtgørelse nr. 158 af 7. marts 2001, foretages følgende  

 ændringer:
 1. I § 1 indsættes som stk. 2:
»Stk. 2. Investeringsforeninger kan give et årligt bidrag  

 på højst 2 pct. af formuen til humanitære eller  

 almennyttige organisationer, som de har indgået aftale med herom.« 2. I § 2 indsættes som stk. 7:
»Stk. 7. Specialforeninger kan give et årligt bidrag  

 på højst 2 pct. af formuen til humanitære eller  

 almennyttige organisationer, som de har indgået aftale med herom.« 3. I § 3 indsættes som stk. 4:
»Stk. 4. Investeringsforeninger og afdelinger heraf kan kun  

 omdannes eller fraspaltes til andre investeringsforeninger, der er reguleret  

 af denne lov.« 4. I § 10, stk. 1, indsættes som nr.  

 22:
»22)	bidrag til humanitære eller almennyttige organisationer,  

 såfremt foreningen eller afdelingen yder sådanne.« 5. § 23 affattes således:
 »§ 23. Direktører,  

 vicedirektører, underdirektører og dermed ligestillede samt  

 interne revisionschefer og vicerevisionschefer i en forening må ikke  

 for egen regning udføre eller deltage i spekulationsforretninger, jf.  

 dog stk. 5. Det samme gælder for andre ledende medarbejdere med  

 ansvar for fonds- og valutafunktioner.
 Stk. 2. Finanstilsynet fastsætter nærmere regler  

 om, hvilke formuedispositioner der udgør spekulationsforretninger.
 Stk. 3. Bestyrelsen skal for personer omfattet af stk. 1  

 udarbejde retningslinjer om indberetning af formuedispositioner.
 Stk. 4. På baggrund af de foretagne indberetninger skal  

 den valgte revision i revisionsprotokollatet vedrørende  

 årsrapporten afgive erklæring om, hvorvidt indberetningerne har  

 givet anledning til bemærkninger, jf. stk. 3.
Stk. 5. Spekulationsforretninger i stk. 1 omfatter ikke  

 lån i euro mod registreret pant i fast ejendom, såfremt  

 ejendommen ikke anvendes til erhvervsmæssige formål.« 6. § 24 affattes således:
 »§ 24. Medlemmer af ledelsen af en forening,  

 af dens depotselskab eller eventuelle administrationsselskab må ikke  

 uden samtykke fra foreningens bestyrelse overdrage værdipapirer eller  

 andet til foreningen eller erhverve sådanne aktiver fra foreningen.  

 Samtykke skal gives i hvert enkelt tilfælde og indføres i  

 bestyrelsens forhandlingsprotokol.
 Stk. 2. Et bestyrelsesmedlem eller en direktør må  

 ikke deltage i behandling af spørgsmål om aftaler mellem  

 foreningen og den pågældende selv eller om søgsmål  

 mod den pågældende selv eller søgsmål mod tredjemand  

 eller om aftaler mellem foreningen og tredjemand, hvis bestyrelsesmedlemmet  

 eller direktøren deri har en væsentlig interesse, der kan  

 være stridende mod foreningens.
Stk. 3. En direktør kan ikke bestride hverv som  

 direktør i en forening, såfremt den pågældende har  

 anmeldt betalingsstandsning, er under konkursbehandling, har indgivet  

 begæring om gældssanering eller der er indledt forhandling om  

 tvangsakkord.« 7. I § 25 ændres »§ 24, stk. 1« til:  

 »§ 23, stk. 3«.
 8. I § 26 ændres »§ 23, stk. 1-3, og  

 §§ 24 og 25« til: » § 23, stk. 1-5, og § 25«.
 9. § 30, stk. 3, affattes således:
 »Stk. 3. Vedtægterne kan bestemme, at:
1)	en forening eller afdeling ud over den i stk. 1 og 2 besluttede  

 udlodning kan udlodde af formuen for at sikre en stabil  

 udlodningsprocent, 2)	en forening eller afdeling yder et årligt bidrag på  

 højst 2 pct. af den regnskabsmæssige formue til humanitære  

 eller almennyttige organisationer.« 10. I § 45 indsættes som stk. 3:
»Stk. 3. Når en forening eller dennes  

 administrationsselskab opfordrer til køb af andele som nævnt i  

 stk. 1 og selv forestår formidlingen af andele eller i  

 øvrigt formidler køb af egne andele, skal den udbede sig  

 oplysning hos kunderne om deres finansielle stilling, investeringserfaring og  

 målsætninger, som er relevante for gennemførelsen af  

 købet.
Endvidere skal foreningen eller dennes administrationsselskab  

 meddele de for kunden relevante oplysninger i sine kontrakter eller  

 forretningsbetingelser.« 11. § 73, stk. 3, affattes således:
»Stk. 3. Som depotselskab kan godkendes banker og sparekasser  

 med hjemsted her i landet samt herværende filialer af tilsvarende  

 udenlandske kreditinstitutter med hjemsted i en anden stat, der er medlem af  

 Den Europæiske Union, eller i lande, som Fællesskabet har  

 indgået aftale med.« 12. I § 76 ændres »§ 23, stk. 1 og 3«  

 til: »§ 23, stk. 1 og 2«.
 13. Efter § 76 indsættes:
»§ 76 a.
Det Finansielle Virksomhedsråd  

 indgår i tilsynet med investeringsforeninger og specialforeninger med  

 den kompetence, som rådet er tillagt i medfør af § 65,  

 stk. 2, i lov om finansiel virksomhed.« 14. § 77 a, stk. 5, nr. 13, ophæves.
 Nr. 14 og 15 bliver herefter nr. 13 og 14.
 15. § 77 a, stk. 5, nr. 14, der bliver nr. 13,  

 affattes således:
»13)	Finansielle tilsynsmyndigheder i andre lande inden for Den  

 Europæiske Union eller lande, som Fællesskabet har indgået  

 aftale med, der har ansvaret for tilsyn med investeringsinstitutter,  

 finansielle virksomheder, finansieringsinstitutter eller kapitalmarkederne,  

 og organer, der medvirker ved finansielle virksomheders likvidation,  

 konkursbehandling eller lignende procedurer, samt personer, der er ansvarlige  

 for den lovpligtige revision af investeringsinstituttets regnskaber under  

 forudsætning af, at modtagerne af oplysninger har behov herfor til  

 varetagelsen af deres opgaver.« 16. § 77 a, stk. 5, nr. 15, der bliver nr. 14,  

 affattes således:
»14)	Finansielle tilsynsmyndigheder i lande uden for Den  

 Europæiske Union og uden for lande, som Fællesskabet har  

 indgået aftale med, der har ansvaret for tilsyn med  

 investeringsinstitutter, finansielle virksomheder, finansieringsinstitutter  

 eller kapitalmarkederne, og organer, der medvirker ved finansielle  

 virksomheders likvidation, konkursbehandling eller lignende procedurer, samt  

 personer, der er ansvarlige for den lovpligtige revision af  

 investeringsinstituttets regnskaber, jf. dog stk. 9 og 10.« 17. I § 77 a indsættes som stk. 9 og  

10:
»Stk. 9. Videregivelse efter stk. 5, nr. 14, kan alene  

 ske 1)	på baggrund af international samarbejdsaftale og 2)	under forudsætning af, at modtagerne mindst er underlagt en  

 lovbestemt tavshedspligt, der svarer til tavshedspligten i medfør af  

 stk. 1, og har behov for oplysningerne til varetagelse af deres  

 opgaver.
Stk. 10. Videregivelse efter stk. 5, nr. 14, af  

 fortrolige oplysninger, der hidrører fra lande inden for Den  

 Europæiske Union eller lande, som Fællesskabet har indgået  

 aftale med, kan endvidere alene ske, såfremt de myndigheder, som har  

 afgivet oplysningerne, har givet deres udtrykkelige tilladelse, og må  

 udelukkende benyttes til det formål, som tilladelsen  

 vedrører.« 18. I § 86, stk. 1, 2 og 5, ændres  

 »hæfte« til: »fængsel indtil 4 måneder«.
§ 2 I lov nr. 1328 af 20. december 2000 om innovationsforeninger foretages  

 følgende ændringer:
 1. § 20 affattes således:
 »§ 20. Direktører,  

 vicedirektører, underdirektører og dermed ligestillede samt  

 interne revisionschefer og vicerevisionschefer i en forening må ikke  

 for egen regning udføre eller deltage i spekulationsforretninger, jf.  

 dog stk. 5. Det samme gælder for andre ledende medarbejdere med  

 ansvar for fonds- og valutafunktioner.
 Stk. 2. Finanstilsynet fastsætter nærmere regler  

 om, hvilke formuedispositioner der udgør spekulationsforretninger.
 Stk. 3. Bestyrelsen skal for personer omfattet af stk. 1  

 udarbejde retningslinjer om indberetning af formuedispositioner.
 Stk. 4. På baggrund af de foretagne indberetninger skal  

 den valgte revision i revisionsprotokollatet vedrørende  

 årsrapporten afgive erklæring om, hvorvidt indberetningerne har  

 givet anledning til bemærkninger, jf. stk. 3.
Stk. 5. Spekulationsforretninger i stk. 1 omfatter ikke  

 lån i euro mod registreret pant i fast ejendom, såfremt  

 ejendommen ikke anvendes til erhvervsmæssige formål.« 2. § 21 affattes således:
»§ 21. Medlemmer af ledelsen af en  

 innovationsforening må ikke uden samtykke fra foreningens bestyrelse  

 overdrage værdipapirer eller andet til foreningen eller erhverve  

 sådanne aktiver fra foreningen.
Samtykke skal gives i hvert enkelt  

 tilfælde og indføres i bestyrelsens forhandlingsprotokol.
 Stk. 2. Et bestyrelsesmedlem eller en direktør må  

 ikke deltage i behandling af spørgsmål om aftaler mellem  

 foreningen og den pågældende selv eller om søgsmål  

 mod den pågældende selv eller søgsmål mod tredjemand  

 eller om aftaler mellem foreningen og tredjemand, hvis bestyrelsesmedlemmet  

 eller direktøren deri har en væsentlig interesse, der kan  

 være stridende mod foreningens.
Stk. 3. En direktør kan ikke bestride hverv som  

 direktør i en forening, såfremt den pågældende har  

 anmeldt betalingsstandsning, er under konkursbehandling, har indgivet  

 begæring om gældssanering eller der er indledt forhandling om  

 tvangsakkord.« 3. I § 22 ændres »§ 21, stk. 1« til:  

 »§ 20, stk. 3«.
 4. Efter § 49 indsættes:
»§ 49 a.
Det Finansielle Virksomhedsråd  

 indgår i tilsynet med innovationsforeninger med den kompetence, som  

 rådet er tillagt i medfør af § 65, stk. 2, i lov om  

 finansiel virksomhed.« 5. I § 61, stk. 1, 2 og 4, ændres  

 »hæfte« til: »fængsel indtil 4 måneder«.
§ 3 I lov om tilsyn med firmapensionskasser, jf. lovbekendtgørelse nr.  

 159 af 8. marts 2001, foretages følgende ændring:
 1. I § 65 indsættes som stk. 2:
»Stk. 2. Det Finansielle Virksomhedsråd indgår i  

 tilsynet med firmapensionskasser med den kompetence, som rådet er  

 tillagt i medfør af § 65, stk. 2, i lov om finansiel  

 virksomhed.« § 4 I lov om sparevirksomheder og udstedere af forudbetalte betalingskort, jf.  

 lovbekendtgørelse nr. 49 af 11. januar 2002, foretages følgende  

 ændringer:
 1. Efter § 11 indsættes:
»§ 11 a.
Det Finansielle Virksomhedsråd  

 indgår i tilsynet med sparevirksomheder med den kompetence, som  

 rådet er tillagt i medfør af § 65, stk. 2, i lov om  

 finansiel virksomhed.« 2. I § 14, stk. 1, 3 og 5, ændres  

 »hæfte« til: »fængsel med indtil 4 måneder«.
§ 5 I lov om et skibsfinansieringsinstitut, jf. lovbekendtgørelse nr.  

 264 af 4. maj 1999, som ændret ved § 5 i lov nr. 392 af 30. maj 2000,  

 foretages følgende ændring:
 1. Efter § 4 indsættes:
»§ 4 a.
Det Finansielle  

 Virksomhedsråd indgår i tilsynet med  

 skibsfinansieringsinstituttet med den kompetence, som rådet er tillagt  

 i medfør af § 65, stk. 2, i lov om finansiel  

 virksomhed.« § 6 I lov om banker og sparekasser m.v., jf. lovbekendtgørelse nr. 787  

 af 4. september 2001, foretages følgende ændring:
 1. I § 52 e indsættes som stk. 4 og  

5:
 »Stk. 4. Stk. 1-3 finder ikke anvendelse, hvis  

 sparekasseaktieselskabet er afviklet efter § 47 og  

 sparekasseaktieselskabet ikke kan anses for at være  

 videreført.
Stk. 5. Efter afvikling af sparekasseaktieselskabet, jf.  

 stk. 4, anses fonden fortsat som en erhvervsdrivende fond, jf. § 52  

 c, stk. 1. Erhvervs- og Selskabsstyrelsen skal som fondsmyndighed  

 tillade de ændringer i fondens vedtægter, som er  

 nødvendige efter lov om erhvervsdrivende fonde.« § 7 I realkreditloven, jf. lovbekendtgørelse nr. 768 af 28. august  

 2001, som ændret ved § 2 i lov nr. 75 af 12. februar 2002,  

 foretages følgende ændring:
 1. Efter § 69 indsættes:
»§ 69 a.
En forening som nævnt i  

 § 69, der ikke længere ejer et realkreditaktieselskab, skal  

 indsende et årsregnskab til Finanstilsynet.
Regler fastsat i  

 medfør af § 75, stk. 4, finder tilsvarende anvendelse.
 Stk. 2. Ændringer i vedtægterne for en forening  

 som nævnt i § 69, der ikke længere ejer et  

 realkreditaktieselskab, kan kun ske med økonomi- og  

 erhvervsministerens godkendelse. Økonomi- og erhvervsministeren  

 godkender vedtægtsændringerne, hvis ændringerne ikke er i  

 strid med stk. 1 og 3 og i øvrigt ikke strider mod medlemmernes  

 interesser.
 Stk. 3. § 76 finder tilsvarende anvendelse for en  

 forening som nævnt i § 69, der ikke længere ejer et  

 realkreditaktieselskab.
Stk. 4. En forening som nævnt i § 69, der ikke  

 længere ejer et realkreditaktieselskab, skal indsende  

 årsregnskabet til Erhvervs- og Selskabsstyrelsen senest 4 måneder  

 efter regnskabsårets udløb.« § 8 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 299 af 27. april 2000, som ændret  

 bl.a. ved § 6 i lov nr. 1294 af 20. december 2000 og senest ved § 2 i  

 lov nr. 1033 af 17. december 2001, foretages følgende  

 ændring:
 1. I § 1, stk. 1, nr. 5 b, ændres  

 »realkreditlovens § 69, stk. 1 og 2« til: »realkreditlovens  

 § 69, stk. 1 og 2, og § 69 a«.
§ 9 Stk. 1. Loven træder i kraft den 1. juli 2002.
 Stk. 2. Lovens § 1, nr. 1 og 2, har virkning fra den 1.  

 januar 2002.
 Stk. 3. Lovens §§ 7 og 8 har virkning fra den 1. oktober  

 2000.
§ 10 Stk. 1. Loven gælder med undtagelse af § 6 ikke for  

 Færøerne og Grønland.
Finanstilsynet  

 kan tillade, at § 6 fraviges i forbindelse med långivning på  

 Færøerne og i Grønland, i det omfang de særlige  

 forhold i disse landsdele tilsiger det.
 Stk. 2. §§ 1, 2 og 4 kan ved kongelig anordning  

 sættes i kraft for Færøerne og Grønland med de  

 afvigelser, som de særlige grønlandske og færøske  

 forhold tilsiger.
 Stk. 3. § 3 kan ved kongelig anordning sættes i  

 kraft for Grønland med de afvigelser, som de særlige  

 grønlandske forhold tilsiger.
1)   Loven indeholder bestemmelser, der  

 gennemfører dele af Europa-Parlamentets og Rådets direktiv  

 2000/64/EF af 7. november 2000, EF-Tidende L 290 s. 27 (udveksling af  

 oplysninger) og dele af Rådets direktiv nr. 85/611/EØF af 20.  

 december 1985 om samordning af love og administrative bestemmelser om visse  

 institutter for kollektiv investering i værdipapirer, EF-tidende nr.
L  

 375 s. 3   

 (investeringsinstitutter).
