 Afgørelsen tager stilling til problemstillingen om, hvorvidt en udgift  

 skal debiteres på konto for udvendig vedligeholdelse eller på  

 driftsbudgetposten »henlæggelser til fornyelser«.
 Der tages samtidig stilling til, i hvilket regnskabsår udgiften skal  

 debiteres, og om en post skal henregnes til forsikringsskade eller udvendig  

 vedligeholdelse, ligesom der udtales, at også udgifter vedr.
 erhvervslejemål kan debiteres den udvendige vedligeholdelseskonto.
 Udgiften til udskiftning af ødelagt rude i hoveddør kunne ikke debiteres  

 konto for udvendig vedligeholdelse, da U ikke havde forsøgt at få udgiften  

 dækket af ejendommens glasforsikring.
 Udgiften til omlægning af varmeforsyningen fra midterpartiet i ejendommen  

 til vinduespartiet - i hvilken forbindelse der var trukket nye rør /  

 radiatorstrenge samt opsat nye radiatorer og termostater - kunne ikke  

 debiteres konto for udvendig vedligeholdelse.
Nævnet fandt, at vedligeholdelsesudgifter principielt skal debiteres i det  

 regnskabsår, hvori de er udført, men at denne regel kan fraviges f.s.v. angår  

 (større) forbedrings-/vedligeholdelsesarbejder, der strækker sig over flere  

 regnskabsår.
I disse tilfælde må debitering afvente arbejdets færdiggørelse  

 og udarbejdelse af byggeregnskab herfor.
På denne baggrund udskød nævnet  

 debitering af (a konto) ingeniørhonorar for et igangværende  

 forbedrings-/vedligeholdsesarbejde.
Det godkendtes, at en  

 vedligeholdelsesudgift betalt i 1982 debiteredes i 1983.
 Udtalt, at afhøvling og lakering af gulve i klubværelser ville kunne  

 debiteres konto for udvendig vedligeholdelse.
 I Huslejenævnets afgørelse hedder det blandt andet:
»I skrivelse af 10. maj 1984 har De for nævnet indbragt en række  

 spørgsmål i relation til regnskabet for 1983 for ejendommens konto for  

 udvendig vedligeholdelse.
De har til nævnet oplyst, at De hos ejendommens  

 administrator (...) har gennemgået regnskabet, men fundet det meget  

 uoverskueligt og ikke muligt at afstemme.
Endvidere har De anført, at 4 poster efter Deres mening ikke henhører  

 under konto for udvendig vedligeholdelse, hvorfor De beder huslejenævnet tage  

 stilling hertil.
Det drejer sig om følgende poster:
a.
Udskiftning af rude i hoveddør (186,65 kr.). De mener, at udgiften er  

 dækket af ejendommens glasforsikring.
b.
Et beløb på ca. 3.000,00 kr. til afhøvling og lakering af gulv i et  

 klubværelse.
De finder ikke, at denne udgift hører under udvendig  

 vedligeholdelse.
c.
Installationsarbejde (27.219,29 kr.), der vedrører udskiftning af  

 varmerør og radiatorer.
De finder, at beløbet skal betales af kontoen for  

 teknisk opretning.
d.
Opretning (25.864,00 kr.), der vedrører ingeniørhonorar i forbindelse  

 med påtænkte vedligeholdelses- og genopretningsopgaver på ejendommen.
De  

 anfører, at der ikke i 1983 er sket nogen form for genopretning, og at De  

 ikke mener, at beløbet kan medtages, før det påtænkte arbejde er udført.
 Endvidere har De senere i skrivelse af 3. august 1984 protesteret mod, at  

 der i regnskabet for 1983 er medtaget en udgift til genopretningsarbejde, der  

 er udført og betalt i 1982.
Nævnet har vedrørende punkt b. (afhøvling og lakering af gulv) bedt Dem  

 nærmere konkretisere hvilke bilag, der er tale om.
De har hertil anført, at  

 dette ikke er muligt for Dem, da regnskabet var vanskeligt at overskue.
Der  

 kan eventuelt have været tale om et »fælles bilag«, der vedrører  

 flere ejendomme, som administreres af ...
 Administratoren ... har i skrivelser af 18. juni 1984 og 9. august 1984  

 anført følgende vedrørende de 4 poster:
ad a. (rude i hoveddør) Alle ruder i lejemålene er omfattet af glasforsikringen, og administrator  

 finder det ikke utænkeligt, at forsikringsselskabet ville have refunderet  

 udgiften til udskiftningen af den pågældende rude, hvis regningen var blevet  

 fremsendt til forsikringsselskabet.
ad b. (afhøvling og lakering af gulv i klubværelse) Administrator har gennemgået alle bilag for 1983 og kan ikke se, at der  

 skulle være foretaget gulvafhøvling i loftsværelserne.
Administrator ...  

 bekræfter, at en evt. gulvafhøvling ville være blevet konteret på ejendommens  

 konto for udvendig vedligeholdelse, da klubværelserne - ligesom lejlighederne  

 - bidrager til hensættelserne til udvendig vedligeholdelse.
ad c. (installationsarbejde) Der er tale om omlægning af varmeforsyningen fra midterpartiet i  

 ejendommen til vinduespartiet samt diverse småreparationer (1.575,47 kr.). Af  

 fakturaen fremgår, at der er trukket nye rør/radiatorstrenge samt opsat nye  

 radiatorer og termostatventiler.
Administrator ... anfører, at udskiftningen af rør m.v. ikke var påkrævet,  

 men blev gennemført primært for at forbedre opvarmingsforholdene for lejerne.  

 En del af udgiften, svarende til reparationsudgiften, bør derfor kunne  

 belaste vedligeholdelseskontoen.
Administrator ... er dog villig til at  

 overføre udgiften fra vedligeholdelseskontoen til konto for henlæggelse til  

 genanskaffelse af varmeanlæg m.v.
ad d. (opretningsarbejder) De konterede udgifter vedrører a conto honorarer til det rådgivende  

 ingeniørfirma, der forestår projekteringen af en større istandsættelse af  

 ejendommen herunder udførelse af energibesparende foranstaltninger.
Når  

 genopretningsarbejderne/isoleringsarbejderne er afsluttet, vil den del af  

 udgifterne, der danner grundlag for en forbedringsforhøjelse, blive  

 godskreveet vedligeholdelseskontoen, mens den øvrige del af udgifterne vil  

 blive konteret på vedligeholdelseskontoen.
 Administrator ... har meddelt, at man intet har imod at vente med at  

 belaste vedligeholdelseskontoen med honorarudgifterne, indtil der er  

 udarbejdet byggeregnskab.
 Med hensyn til udgiften til genopretningsarbejde (91.500,00 kr.), der er  

 betalt i 1982, men konteret i 1983, anfører administrator ..., at disse  

 arbejder var planlagt som en del af nogle større genopretnings- og  

 forbedringsarbejder, som skulle have været gennemført i 1983. Da  

 gennemførelsen af disse arbejder blev udsat til 1984, og da de gennemførte  

 genopretningsarbejder ikke kunne danne baggrund for forbedringsforhøjelse,  

 fandt man det mest naturligt regnskabsmæssigt at afslutte de mindre arbejder  

 og kontere dem på konto for udvendig vedligeholdelse for regnskabsåret 1983.
 Nævnet har gennemgået sagen og skal på baggrund heraf udtale følgende:
ad a. (rude i hoveddør) Da administrator ikke har forsøgt at få udgiften dækket af ejendommens  

 glasforsikring, finder nævnet ikke, at udgiften kan afholdes af konto for  

 udvendig vedligeholdelse.
ad b. (afhøvling og lakering af gulv i klubværelse) Nævnet finder det ikke sandsynliggjort, at der i 1983 er afholdt udgifter  

 til afhøvling og lakering af gulve i klubværelserne.
 Nævnet er i øvrigt af den opfattelse, at udgifter af den omhandlede art  

 vil kunne afholdes af konto for udvendig vedligeholdelse, jfr.  

 boligreguleringslovens § 19, hvorefter der på konto for udvendig  

 vedligeholdelse kan fratrækkes beløb, der er anvendt til opfyldelsen af  

 udlejerens pligt til anden vedligeholdelse end omhandlede i § 21 i lov om  

 leje (indvendig vedligeholdelse, d.v.s. maling, hvidtning og tabetsering).
ad c. (installationsarbejder) I henhold til lejeloven har udlejer pligt til at foretage fornyelse af  

 forskellige tekniske installationer, og i henhold til boligreguleringsloven  

 har udlejer som konsekvens heraf adgang til at kræve en leje, svarende til de  

 nødvendige driftsudgifter, herunder udgifter til henlæggelse til fornyelser  

 af de forskellige tekniske installationer.
Nævnet finder derfor ikke, at de anførte udgifter kan afholdes af konto  

 for udvendig vedligeholdelse.
Nævnet har herved ikk taget stilling til, om en  

 del af udgiften kunne have dannet baggrund for en forbedringsforhøjelse, jfr.  

 administrators bemærkning om, at omlægningen primært blev gennemført for at  

 forbedre opvarmningsforholdene for lejerne.
ad d. (genopretning) Nævnet finder, at vedligeholdelsesudgifter principielt skal konteres i det  

 regnskabsår, hvori de er afholdt.
Denne regel kan dog fraviges i tilfælde af  

 større forbedrings- og vedligeholdelsesarbejder, der strækker sig over flere  

 år.
I disse tilfælde vil det være praktisk, at der udfærdiges et  

 byggeregnskab, hvor udgifterne fordeles mellem forbedringer og  

 vedligeholdelse.
I konsekvens heraf kan nævnet godkende, at udgifter på 91.500 kr., der er  

 afholdt i 1982, konteres på regnskabet for 1983, idet administrator på dette  

 tidspunkt konstaterer, at de gennemførte arbejder må betragtes som afsluttede  

 vedligeholdelsesarbejder.
Omvendt finder nævnet, at kontering af udgifterne  

 til honorarer til det rådgivende ingeniørfirma må afvente færdiggørelsen af  

 de igangsatte forbedrings- og vedligeholdelsesarbejder og afslutning af  

 byggeregnskabet herfor.
 Nævnet har herefter på sit møde den 10. september 1984 afsagt følgende  

 kendelse:
 »Nævnet kan ikke godkende, at der på regnskabet for 1983 for konto  

 for udvendig vedligeholdelse medtages følgende udgifter:
