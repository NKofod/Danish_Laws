Kursusudgift, fradrag, indkomstgrundlag,  

 indkomsterhvervelse LR af 23/2 1999 Spørgsmål : Er kursusudgiften for at  

 opnå hyrevognsbevilling nr. 2 en skattemæssig fradragsberettiget  

 udgift? Svar: Nej, se sagsfremstilling og begrundelse.
 Sagsfremstilling og begrundelse:
 Skatteyderen fik i 1992 sin første bevilling til  

 taxikørsel.
 I juni 1998 ansøgte han om yderligere en  

 bevilling.
 I mellemtiden var der i en trafikministeriel  

 bekendtgørelse fra 1998 fastsat krav om, at en ansøger til en  

 taxibevilling skulle have gennemført og bestået et af  

 Trafikministeriet godkendt taxivognmandskursus, som varer 14 dage og koster  

 10.000 kr.   20.000 kr.
 Dog var ansøgere, som havde været  

 beskæftiget som taxivognmænd i de sidste 10 år forud for  

 ansøgningen, undtaget fra kravet, hvilken lempelse skatteyderen dog  

 ikke kunne komme ind under.
 Imidlertid var der den modifikation, at kurset var  

 obligatorisk for taxivognmænd, der i forvejen havde en bevilling, men  

 som ikke vedvarende havde været beskæftiget som sådanne i  

 de sidste 10 år.
 De nye krav bevirkede ifølge overgangsreglerne, at  

 skatteyderen kunne beholde den bevilling, han fik i 1992, uden at deltage i  

 det omhandlede vognmandskursus, men skulle gennemføre kurset, hvis han  

 ønskede at erhverve yderligere bevillinger, herunder bevilling nr. 2,  

 som ønskedes i den aktuelle sag.
 Det forelå oplyst, at der på kurset blev  

 undervist i taxilovgivning, bogføring, told- og skatteregler,  

 forsikringsforhold, arbejdsret samt driftsøkonomi mv.
Det var endvidere oplyst, at udstedelse af en bevilling  

 var betinget af, at taxivognmanden inden for en frist af 3 måneder fra  

 bevillingens dato til kommunalbestyrelsen kunne forevise en  

 registreringsattest på det køretøj, som bevillingen  

 skulle omfatte.
En ekstra bevilling krævede således, at  

 ansøgeren anskaffede sig endnu en hyrevogn.
Ligningsrådet fandt, at kursusudgiften for  

 personer, der deltog i kurset med henblik på erhvervelsen af deres  

 første bevilling, var at anse for en ikke fradragsberettiget  

 etableringsudgift, jf.
Landsskatterettens kendelse i Skat 1986, side 403  

 vedrørende et vognmandskursus, der var påkrævet for at  

 opnå tilladelse til godstransport.
 De samme betragtninger gjaldt for kursusudgifter i  

 forbindelse med ansøgning om yderligere en bevilling, idet der  

 eksisterede en formodning for, at ansøgeren hermed prøvede at  

 udvide sin igangværende virksomhed, fordi han som betingelse for  

 bevilling forpligtede sig til at anskaffe endnu en hyrevogn, som skulle tjene  

 som grundlag for at forøge indkomsten fra vognmandsvirksomheden.
 I øvrigt gav kurset adgang til at søge endnu  

 yderligere bevillinger med deraf følgende mulighed for også i  

 fremtiden at udvide virksomhedens indkomstgrundlag i form af ekstra  

 hyrevogne, svarende til antallet af bevillinger.
Ligningsrådet fandt således ikke, at der  

 forelå en aktuel driftsmæssig begrundelse for at afholde  

 kursusudgiften, idet udgiften ikke blev anset for at vedrøre  

 erhvervelse, sikring eller vedligeholdelse af indkomst jf.
SL § 6 a.
Kursusudgiften fandtes derimod at relatere sig til  

 indkomstgrundlaget og blev således betragtet som en ikke  

 fradragsberettiget udgift vedrørende virksomhedens formue, jf.
SL § 5  

 a.
