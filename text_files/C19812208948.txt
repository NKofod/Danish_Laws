Opbygning og varighed Uddannelsens mål Lærlingen skal i læretiden opnå erhvervskompetence som stempelgravør i  

 overensstemmelse med nedenstående uddannelsesregler og den for uddannelsen  

 fastsatte kursusplan.
Uddannelsesregler Fastsat af Lærlingerådet i henhold til § 24, stk. 5 i lov nr. 261 af 2.  

 oktober 1956 om lærlingeforhold.
Arbejdsområde Fremstilling og reparation af stempler til prægning af forskellige  

 materialer som f.eks. papir, karton, læder, stål, metal og træ til brug ved  

 varemærker og dekorationer.
Uddannelsen på lærestedet Inden for første halvdel af læretiden skal lærlingen oplæres i tilvirkning  

 og slibning af almindeligt forekommende håndværktøj, såsom graverstikler og  

 fræsere til maskinelt brug.
 Tegning, kalkning, overføring og placering af almindeligt forekommende  

 skrift og dekoration, såsom monogrammer, bo- og firmamærker m.m.
Gravering i håndudførelse af de inden for faget anvendte 7 forskellige skriftarter.
 Der begyndes med gravering på zink- eller kobberplade, og efterhånden skal  

 lærlingen have lejlighed til at opnå øvelse og rutine i de øvrige  

 forekommende materialer, såsom guld, sølv, messing, aluminium, jern, stål,  

 rustfrit stål samt de forskellige kunststoffer: akryl, astralon, resopal  

 o.lign.
 Inden for 2. halvdel af læretiden skal lærlingen oplæres i:
 Gravering i håndudførelse inkl. tilretning af materialer for såvel kobber-  

 som ståltryksarbejder.
 Maskinel indøvelse og gravering af almindeligt forekommende arbejde med  

 skrift og dekoration i ovennævnte materialer.
 Lærlingen skal ligeledes have kendskab til og øvelse i forekommende hærde-  

 og anløbningsarbejder samt til den inden for faget forekommende  

 farveilægning.
Ønskeligt supplement Reliefgravering samt formgravering til plasticbranchen.
