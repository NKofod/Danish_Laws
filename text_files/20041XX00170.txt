Skriftlig fremsættelse (8. december 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af skattekontrolloven,  

 skattestyrelsesloven og ligningsloven (Ændring af oplysnings- og  

 dokumentationspligt vedrørende transfer pricing) (Lovforslag nr.
L 140).
Lovforslaget har to hovedformål.
For det først at sikre, at  

 reglerne om oplysnings- og dokumentationspligt vedrørende koncerninterne  

 transaktioner (transfer pricing) er i overensstemmelse med EU-retten.
For det  

 andet  

 at skabe yderligere incitamenter  

 til at udarbejde  

 dokumentationen, og at  

 gøre dette i den ønskede kvalitet og til rette tid.
På baggrund af udviklingen i EF-domstolens praksis, jf.  

 bl.a.
EF-domstolens dom af 12. december 2002 i sagen C-324/00,  

 Lankhorst-Hohorst, og for at sikre, at reglerne utvivlsomt er i  

 overensstemmelse med EU-retten, foreslås det, at reglerne om oplysnings- og  

 dokumentationspligt udvides til også at finde anvendelse i forhold til  

 indenlandske koncerninterne transaktioner - i dag omfatter reglerne kun  

 grænseoverskridende koncerninterne transaktioner.
Samtidig foreslås dog en lempeligere dokumentationspligt for  

 små og mellemstore virksomheder.
Disse virksomheder skal efter forslaget  

 alene  

 udarbejde dokumentation for grænseoverskridende koncerninterne transaktioner  

 med selskaber m.m., der er beliggende i lande uden for EU, som Danmark ikke  

 har  

 en dobbeltbeskatningsoverenskomst med.
Endvidere indeholder lovforslaget en række ændringer, som  

 fremsættes ud fra en vurdering af, at der er behov for yderligere  

 incitamenter  

 for at sikre en opfyldelse af dokumentationspligten.  

 Baggrunden herfor er primært Told- og  

 Skattestyrelsens undersøgelse fra  

 2003  

 af den transfer pricing dokumentation, som selskaber med grænseoverskridende  

 transaktioner med forbundne parter havde pligt til at udarbejde.  

 Undersøgelsen  

 viste, at kun lidt over halvdelen af selskaberne havde udarbejdet en  

 dokumentation, som var ikke åbenlyst mangelfuld.
Undersøgelsen er  

 indeholdt i  

 Redegørelse af 7. oktober 2003 til Folketinget om multinationale selskaber og  

 transfer pricing (R4).
Der foreslås således en opstramning af  

 dokumentationsforpligtelsen.
Det er primært tale om en præcisering af den  

 gældende  

 dokumentationsforpligtelse.
Ved forslaget præciseres det således, at  

 dokumentationen skal have en kvalitet, der svarer til de principper og  

 beskrivelser, der er indeholdt i den af Told- og Skattestyrelsen udarbejdede  

 dokumentationsvejledning.
Derudover indgår forstærkede dokumentationskrav i  

 det  

 omfang, det er fundet fornødent.
Det forventes således bl.a., at  

 dokumentationen er baseret på en sammenligning med uafhængige transaktioner.
Endvidere foreslås det, at der indføres bøder ved manglende  

 opfyldelse af dokumentationspligten, og at adgangen til at få  

 omkostningsgodtgørelse for dokumentation, der først udarbejdes under en  

 klagesag, afskaffes.
Kravet for at kunne pålægge bøder er, at der foreligger  

 forsæt eller grov uagtsomhed fra den skattepligtiges side.
Med afskaffelse af  

 adgangen til omkostningsgodtgørelse sikres det,  

 at der ikke kan spekuleres i at vente med at udarbejde dokumentationen  

 og på den måde opnå en dækning på 50 eller 100 pct. af udgiften   

 afhængig af  

 sagens udfald  mod den almindelige fradragsværdi svarende til  

 selskabsskatteprocenten ved rettidig udarbejdelse.
 Lovforslaget vil som udgangspunkt ikke have provenumæssige  

 konsekvenser.
 Ændringerne vedrørende oplysnings- og dokumentationspligten  

 skal efter forslaget have  

 virkning for  

 indkomstår, der påbegyndes den 1. januar 2005 eller senere, mens ændringen  

 vedrørende omkostningsgodtgørelsen skal have virkning i forhold til  

 klagesager,  

 der indledes den 1. januar 2005 eller senere.
 Idet jeg i øvrigt henviser til bemærkningerne i lovforslaget,  

 skal jeg anbefale forslaget til Folketingets velvillige behandling.
