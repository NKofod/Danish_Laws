Nr BTB 57 Betænkning over Forslag til folketingsbeslutning om privatisering af A/S  

 Dyrehavsbakken   

 Nr B 57 1991-92, 1. samling Afgivet af Miljø- og Planlægningsudvalget Afgivet: 19920401 Udvalget har behandlet beslutningsforslaget i et par møder.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse ved  

 2. (sidste) behandling.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret og bemærker i den  

 anledning:
Fremskridtspartiet er opmærksom på, at der i beslutningsforslagets  

 bemærkninger er taget udgangspunkt i den antagelse, at det koster staten en  

 årlig udgift i størrelsesordenen 12 mio. kr. at drive A/S Dyrehavsbakken.
Det  

 er ikke tilfældet.
Men Fremskridtspartiet er som andre oppositionspartier  

 ikke i besiddelse af andre og flere oplysninger end dem, der fremgår af  

 normale opslagsværker som finanslove og lign.
Af disse opslagsværker fremgår  

 ikke den kendsgerning, at Jægersborg Skovdistrikt har en særlig indtægt fra  

 Dyrehavsbakken, hvorved statens engagement er neutralt.
Beslutningsforslagets tekst går imidlertid alene ud på, at staten skal  

 afvikle sit engagement i Dyrehavsbakken med eller uden økonomiske fordele.  

 Under 1. behandling af beslutningsforslaget fremgik det tydeligt, at  

 ordførerne fra Venstre og Det Konservative Folkeparti samt miljøministeren  

 nok er tilhængere af privatiseringer, men bare ikke dette projekt.
Det er en  

 slap og inkonsekvent holdning.
Staten er blevet en alt for stor gøgeunge i  

 det danske samfund, og derfor skal alle forslag, store og små, benyttes for  

 at »rulle staten tilbage«.
Dette forslag er et lille, principielt  

 bidrag til et friere og bedre samfund.
Fremskridtspartiet skal allerede nu  

 forudsige, at dette forslag er gennemført i anden form og uden vores navn  

 inden for de næste fem år.
