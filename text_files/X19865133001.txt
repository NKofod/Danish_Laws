 I forbindelse med, at en del foreninger har overladt investeringer i  

 primært udenlandske værdipapirer, til udenlandske vekselerer eller  

 investeringsselskaber udtalte tilsynet, at anbringelse af en forenings midler  

 skal ske på grundlag af beslutning truffet af foreningens ledelse, men at  

 udenforstående kan benyttes som rådgivere.
 Tilsynets skrivelse af 11. marts 1986 om delegation:
 Tilsynet har erfaret, at en del foreninger har overladt investeringer  

 primært i udenlandske værdipapirer til udenlandske vekselere eller  

 investeringsselskaber.
 I denne anledning skal man henlede opmærksomheden på, at anbringelse af en  

 investeringsforenings midler alene kan ske på grundlag af en beslutning  

 truffet af foreninges ledelse i hvert enkelt tilfælde, og at der følgelig  

 ikke kan meddeles nogen udenforstående en bemyndigelse til at disponere på  

 ledelsens vegne.
 Tilsynet finder derimod ikke, at der er noget til hinder for, at en  

 forening benytter f.eks. en vekselerer som rådgiver for foreningen i  

 spørgsmål vedrørende køb og salg af værdipapirer.
 Tilsynet skal følgelig pålægge de foreninger, som har overladt  

 investeringer til foreningen udenforstående, at drage omsorg for, at  

 fremtidige investeringer sker i henhold til de ovenfor anførte  

 retningslinier.
