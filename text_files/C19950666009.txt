INDHOLD Bilag 1 Aftale om klassificering af nyuoprettede tjenestemandsstillinger 1. Indledning Finansministeriet og Centralorganisationernes Fællesudvalg har den 20.  

 juni 1995 indgået aftale om klassificering af nyoprettede  

 tjenestemandsstillinger.
Aftalen er optaget som bilag til cirkulæret.
 Cirkulærets bestemmelser vedrørende klassificering og omklassificering af  

 tjenestemænds- og tjenestemandslignende stillinger har endvidere virkning for  

 stillinger, der besættes på overenskomstvilkår i lønramme 35 og derover.
 Med cirkulæret er der foretaget en sammenskrivning af de  

 klassificeringsregler, der tidligere har været indeholdt i »cirkulære om  

 lokalløn og chefløn af 7. april 1993« (APD.nr.24/93) (* 3) og reglerne i  

 »cirkulære om klassificering af nyoprettede stillinger af 3. marts  

 1992« (APD.nr.20/92) (* 4).
Der er ikke med sammenskrivningen tilsigtet ændringer i regelgrundlaget.  

 Ministerier og styrelser skal ved klassificering og omklassificering af  

 stillinger fortsat være opmærksom på hidtidig praksis, herunder også den  

 lønmæssige sammenhæng mellem den pågældende stilling og de øvrige stillinger  

 på området.
Det gælder også stillinger på friliste.
 Opskrivning af cheflønspuljen er dog ændret, jf. aftalens § 4.
 Centralorganisationen kan delegere aftaleretten til at klassificere og  

 omklassificere stillinger til en tilsluttet organisation.
 Finansministeriet udsender i forbindelse med dette cirkulære en ny  

 vejledning om klassificering og omklassificering.
 Bevillingsreglerne om oprettelse af stillinger fremgår af  

 Finansministeriets Budgetvejledning.
 Opmærksomheden henledes på, at oprettelse og nedlæggelse af stillinger  

 ikke er et aftalespørgsmål.
2. Begreberne klassificering og omklassificering Begrebet klassificering anvendes i forbindelse med lønfastsættelsen  

 (lønramme og evt. særligt tillæg) for nyoprettede stillinger.
Begrebet omklassificering anvendes i forbindelse med ændring af lønnen for  

 bestående stillinger.
Omklassificeringer kan være individuelle (personlige,  

 varige, tidsbegrænsede) eller gruppevise.
3. Klassificering af nyoprettede stillinger ved brug  

 af friliste 3.1. Frilisten Frilister er fortegnelser over allerede klassificerede stillinger og  

 angiver stillingsbetegnelse, lønramme, evt. særligt tillæg og normalt en  

 funktionsbeskrivelse.
Frilisters klassificeringer kan indeholde  

 uddannelseskrav for besættelse af stillingerne, hvor sådanne krav er fastsat  

 i overensstemmelse med reglerne i tjenestemandslovens § 4. Frilisternes  

 indhold, der er meddelt de enkelte ministerområder, er aftalt mellem  

 Finansministeriet og tjenestemændenes centralorganisationer.
Det fremgår af  

 frilisten, hvem der er forhandlingsberettiget centralorganisation for de  

 enkelte frilistestillinger.
3.2. Frilistens anvendelse Nyoprettede stillinger, hvis stillingsbetegnelse og funktionsbeskrivelse  

 svarer til en af frilistens stillinger, er klassificeret med den lønramme og  

 evt. særlige tillæg, som fremgår af frilisten.
Der skal ikke indgås en  

 konkret aftale med vedkommende organisation.
 Samtidig med, at stillingen opslås, underrettes centralorganisationen om,  

 at klassificeringen er foretaget i henhold til frilisten.
For stillinger i lønramme 35 og derover skal opskrivningen af ministeriets  

 cheflønspulje fremgå af brevet til centralorganisationen.
For stillinger i  

 lønramme 35 og 36 opskrives cheflønspuljen med 23.000 kr. og for stillinger i  

 lønramme 37 og derover med 37.000 kr. (begge okt. 84-niveau).
 Stillinger, der har en særlig markering herom i frilisten, må dog ikke  

 opslås, før der er givet centralorganisationen en frist på 3 uger til at  

 fremsætte eventuelle indsigelser mod ministeriets anvendelse af frilisten.
3.3. Ændringer i frilisten Hvis ministeriet ønsker at udvide frilisten med nye grupper af stillinger,  

 skal forslag indsendes til Finansministeriet efter eventuel forhandling med  

 den forhandlingsberettigede organisation.
Forslaget skal indeholde de  

 fornødne oplysninger om stillingernes betegnelse, stillingsbeskrivelse og  

 forslag til lønramme.
 Finansministeriet kan på grundlag af det indsendte materiale indgå aftale  

 med tjenestemændenes centralorganisationer om udvidelse af ministeriets  

 friliste og fremsender denne til ministeriet.
 Frilisterne ajourføres løbende af Finansministeriet.
4. Klassificering af nyoprettede stillinger uden for  

 friliste 4.1. Enkeltstillinger under lønramme 35 Klassificeringen af nyoprettede enkeltstillinger under lønramme 35, sker  

 ved konkret aftale mellem ministeriet og vedkommende centralorganisation.
 Stillingen klassificeres i en lønramme, og der kan eventuelt aftales et  

 særligt tillæg.
 Forslag til klassificering sendes til organisationen bilagt en udtømmende  

 stillingsbeskrivelse.
 Den valgte stillingsbetegnelse skal fremgå af Statens Regnskabsdirektorats  

 KLASS.STIKO over klassificerede stillingskoder og -betegnelser.
 Organisationen kan inden for en frist af 3 uger fremsætte krav om  

 forhandling.
 Stillingen kan opslås, hvis organisationen ikke har bedt om forhandling  

 inden fristens udløb.
 Det enkelte ministerium kan overlade klassificeringskompetencen til den  

 enkelte styrelse.
 Centralorganisationerne orienteres om videredelegering af  

 aftalekompetence.
4.2. Enkeltstillinger i lønramme 35 - 40 Klassificering af nyoprettede enkeltstillinger i lønramme 35 og 36 og  

 tilsvarende stillinger på overenskomstvilkår sker ved aftale mellem  

 ministeriet og vedkommende centralorganisation.
 Klassificeringen af nyoprettede enkeltstillinger i lønramme 37 - 40 og  

 tilsvarende stillinger på overenskomstvilkår sker ved aftale mellem  

 Finansministeriet og vedkommende centralorganisation.
 Stillingen klassificeres i en lønramme uden tillæg.
 Forslag til klassificering af stillinger i lønramme 35 og 36 sendes til  

 organisationen bilagt en udtømmende stillingsbeskrivelse.
 Forslag til klassificering af stillinger i lønramme 37 - 40 sendes til  

 Finansministeriet bilagt en udtømmende stillingsbeskrivelse og en  

 organisationsplan.
 Den valgte stillingsbetegnelse skal fremgå af Statens Regnskabsdirektorats  

 KLASS.STIKO over klassificerede stillingskoder og -betegnelser.
 Den berørte organisation kan inden for en frist af 3 uger fremsætte krav  

 om forhandling.
 Stillingen kan opslås, hvis organisationen ikke har bedt om forhandling  

 inden fristens udløb.
Eventuelt tillæg til stillingen aftales decentralt af ministerområdets  

 cheflønspulje.
Tillægget aftales som et ikke-pensionsgivende tillæg.
 Når klassificering af den nyoprettede stilling er sket, opskrives  

 ministeriets cheflønspulje med 23.000 kr. for stillinger i lr. 35 og 36 og  

 med 37.000 kr. for stillinger i lr. 37 - 40 (begge okt. 84-niveau).
Særligt for stillinger besat på overenskomstvilkår For stillinger, der besættes på overenskomstvilkår, aftales, hvilken  

 lønramme stillingen skal henføres til.
Eventuelt personligt tillæg aftales decentralt af ministerområdets  

 cheflønspulje.
Tillægget kan gøres pensionsgivende, og staten indbetaler  

 arbejdsgiverbidraget (10 pct. for akademikere), mod at den ansatte indbetaler  

 eget bidrag (5 pct. for akademikere).
For ansatte i henhold til overenskomst om akademikere i staten ydes  

 overenskomstmæssig løn svarende til den lønramme, som stillingen er henført  

 til på tjenestemandsvilkår.
Der ydes pension af lønnen i henhold til  

 ovenskomstens bestemmelser herom.
Hvis stillingen besættes med en ikke-akademiker, sker ansættelse i henhold  

 til den pågældendes normale overenskomst.
Der ydes et pensionsgivende tillæg,  

 der udligner forskellen mellem overenskomstens lønskala på det aktuelle  

 løntrin og den lønramme, som stillingen er henført til på tjenestemandsvilkår  

 (dvs. uden tillæg).
4.3. Stillingsgrupper Klassificering af flere nyoprettede stillinger (stillingsgrupper), som  

 ikke er på ministeriets friliste, sker ved konkret aftale mellem  

 Finansministeriet og vedkommende centralorganisation.
5. Klassificering/omklassificering af topchefer Det særlige cheflønsudvalg afgiver indstilling om  

 klassificering/omklassificering - lønramme, særligt stillingsmæssigt tillæg,  

 personligt tillæg, engangsvederlag, samt åremålstillæg - for stillinger som  

 f.eks.:
 Cheflønsudvalget afgiver endvidere indstilling om alle stillinger, der  

 ønskes klassificeret i eller omklassificeret til lønramme 41-42.
 Udvalget kan ændre den kreds af stillinger, hvorom der afgives  

 indstilling.
 Forslag til klassificering/omklassificering af ovennævnte stillinger kan  

 fremsættes af såvel Finansministeriet som vedkommende centralorganisation.
 Finansministeriet indgår herefter aftale med vedkommende  

 centralorganisation om lønnen for de øverste stillinger i staten.
6. Omklassificering 6.1. Enkeltstillinger under lønramme 37 Omklassificering af enkeltstillinger under lønramme 37 sker ved konkret  

 aftale mellem ministeriet og vedkommende centralorganisation.
 Udgift til omklassificeringer af enkeltstillinger under lønramme 35  

 afholdes af ministeriets lokallønspulje.
 Udgift til omklassificeringer af stillinger i lønramme 35 og derover  

 afholdes af ministerområdets cheflønspulje.
 Ved omklassificering fra stilling på lavere niveau til lønramme 35 og 36  

 afholdes udgiften til oprykningen af lokallønspulje.
6.2. Enkeltstillinger i lønramme 37 og derover Omklassificering af enkeltstillinger til lønramme 37 og derover sker ved  

 konkret aftale mellem Finansministeriet og vedkommende centralorganisation.
Forslag til omklassificering af stillinger til lønramme 37 og derover  

 forelægges Finansministeriet.
Der udsendes særskilt brev om frist for  

 indsendelse af forslag mv.
 Udgift til omklassificeringer af stillinger til lønramme 37 og derover  

 afholdes af ministeriets cheflønspulje.
6.3. Stillingsgrupper Omklassificering af flere stillinger (stillingsgrupper) sker ved konkret  

 aftale mellem Finansministeriet og vedkommende centralorganisation.
7. Overgangsordning I tilknytning til ændring af klassificeringsregler for stillinger i  

 lønramme 35 og derover pr. 1. april 1991 aftalte Finansministeriet og  

 centralorganisationerne følgende overgangsordning for allerede ansatte:
7.1. Tjenestemænd Ansatte i stillinger i lønramme 35 - 40, der er klassificeret med særligt  

 tillæg efter klassificeringsreglerne før 1. april 1991, bevarer dette tillæg  

 som en personlig ordning.
Tilsvarende gælder personlige tillæg, der er ydet  

 før 1. april 1991 til hindring af lønnedgang i forbindelse med f.eks.  

 omklassificering som følge af stillingsvurdering.
7.2. Overenskomstansatte Ansatte på overenskomstvilkår i stillinger i lønramme 35-40 med et  

 pensionsgivende kvalifikationstillæg, der er ydet efter  

 klassificeringsreglerne før 1. april 1991, bevarer dette tillæg som en  

 personlig ordning.
Tilsvarende gælder personlige tillæg, der er ydet før 1.  

 april 1991 til hindring af lønnedgang i forbindelse med omklassificering som  

 følge af stillingsvurdering.
 Hvis stillingen ikke er klassificeret i en lønramme, foretages  

 klassificeringen senest ved ledighed i stillingen.
8. Særlige bestemmelser Bestemmelserne i cirkulærets punkt 2 - 7 anvendes også ved klassificering  

 af tjenestemandslignende stillinger ved tilskudsinstitutioner.
I overenskomsterne for kontorfunktionærer (HK), laboratoriefunktionærer  

 (HK) og korrespondenter (EsF) er der fastsat klassificeringsprocedurer for  

 nyoprettede stillinger, herunder frilisteproceduren, som svarer til  

 proceduren på tjenestemandsområdet.
Dette cirkulæres punkt 2, 3 og 4 gælder  

 tilsvarende for disse overenskomster.
 Ansættelse på individuelle lønvilkår forudsættes godkendt af  

 Finansministeriet, hvis den samlede løn svarer til eller overstiger lønnen  

 for en tjenestemandsstilling i lønramme 37.
9. Ikrafttræden Cirkulæret har virkning fra 1. april 1995. Samtidig ophæves  

 Finansministeriets cirkulære af 3. marts 1992 om klassificering af  

 nyoprettede stillinger (APD. nr. 20/92) (* 4).
Finansministeriet København, den 28. august 1995 P.M.V.
 E.B.
Charlotte Markussen Bilag 1 Aftale om klassificering af nyoprettede tjenestemandsstillinger I henhold til tjenestemandslovens § 45 aftales følgende:
§ 1.  Den almindelige klassificeringsprocedure Finansministeriet eller det ministerium, som er bemyndiget hertil,  

 udarbejder forslag til klassificering af nyoprettede tjenestemandsstillinger.
 Stk. 2. Forslaget sendes til vedkommende centralorganisation eller den  

 tilsluttede organisation, som centralorganisationen bemyndiger hertil.
 Såfremt der kan være tvivl om, hvilken centralorganisation der har  

 forhandlingsretten, sendes forslaget tillige til Centralorganisationernes  

 Fællesudvalg, CFU, med angivelse af, til hvilken centralorganisation  

 forslaget er sendt.
 Stk. 3. Forslaget anses for godkendt, hvis ingen centralorganisation  

 inden for en frist af 3 uger har meddelt Finansministeriet/vedkommende  

 ministerium, at den ønsker særskilt forhandling om stillingens  

 klassificering.
§ 2.  Frilisteproceduren Finansministeriet og vedkommende centralorganisation kan aftale, at  

 nyoprettede tjenestemandsstillinger, hvis stillingsbetegnelse og  

 funktionsbeskrivelse svarer til en stillingsbetegnelse og en eventuel  

 funktionsbeskrivelse, der er optaget på en særlig fortegnelse (friliste),  

 anses for klassificeret som angivet i listen.
§ 3.  Tillæg Bestemmelserne i §§ 1 og 2 finder tilsvarende anvendelse ved fastsættelse  

 af særlige tillæg til nyoprettede stillinger under lønramme 35.
§ 4.  Opskrivning af cheflønspuljen Samtidig med klassificeringen af nyoprettede stillinger i lønramme 35 og  

 36 opskrives ministerområdets cheflønspulje med et fast beløb på 23.000 kr.  

 og for stillinger i lønramme 37 og derover med et fast beløb på 37.000 kr.  

 (begge okt. 84-niveau).
§ 5.  Ikrafttræden Aftalen har virkning for tjenestemandsstillinger, der oprettes 1. april  

 1995 og derefter.
 Stk. 2. Samtidig ophæves aftale af 29. januar 1992 om klassificering af  

 nyoprettede tjenestemandsstillinger.
København, den 20. juni 1995 Statsansattes Kartel Finansministeriet Ove Hygum  P.M.V.
 E.B.
