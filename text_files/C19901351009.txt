(Til samtlige til eksport af fersk kød  

 og kødvarer autoriserede virksomheder og dyrlægerne ved disse) Efter forhandling med de egyptiske myndigheder om eksport af fersk oksekød  

 og oksekødsprodukter er det aftalt, at vedlagte oprindelses- og  

 sundhedsattest Form.
KK 200-1990 skal anvendes.
 Attestformularen kan rekvireres i Veterinærdirektoratets afdeling for  

 kødkontrol.
 Attesten skal som hidtil forsynes med en erklæring om, at kødet er slagtet  

 i overensstemmelse med Islamic Shariya Law, og at produktet er Hal-al.
 Erklæringen er påført den nye attestformular og skal underskrives af  

 fremstillingsvirksomheden og påtegnes af embedsdyrlægen.
 Herudover har de egyptiske myndigheder stillet krav om, at kødet er fri  

 for hormoner og restkoncentrationer af tungmetaller, der kan være skadelige  

 for konsumentens helbred.
 Denne del af attestationen kan på baggrund af de løbende  

 stikprøveundersøgelser for nuværende afgives uden videre.
 Med hensyn til den dyresundhedsmæssige attestation skal henvises til  

 vedlagte bilag 1, der er en afskrift af det i attestationen anførte annex til  

 Rådsdirektiv 82/894/EØF af 21. december 1982 (som ændret) om anmeldelse af  

 dyresygdomme inden for Fællesskabet.
 Denne liste sammenholdt med den af Veterinærdirektoratet udsendte  

 måneds-rapport angående Husdyrsygdomme samt det faktum, at BSE (Bovin  

 Spongiform Encephalopati) aldrig er konstateret i Danmark, giver grundlag  

 for, at den anførte dyresundhedsmæssige attestation kan afgives.
Endelig stiller de egyptiske myndigheder krav om attestation af, at der  

 ikke er anvendt konserveringsstoffer og farvestoffer ved fremstillingen af  

 varen, og at kødet siden slagtningen har været oplagt ved en temperatur på  

 -18 grader Celsius eller derunder.
Embedsdyrlægen må sikre sig oplysning om  

 dette.
Ifølge Udenrigsministeriet har de egyptiske myndigheder accepteret den på  

 certifikatet Form.
KK 200-1990 anførte ordlyd vedrørende radioaktivitet i  

 levnedsmidler.
 Da Udenrigsministeriet med formuleringen »the product has been  

 analysed« henviser til de undersøgelser af kød, som er foretaget i tiden  

 efter reaktorulykken, og da radioaktivitetsniveauet i kød af dansk oprindelse  

 ifølge disse undersøgelser ligger betydeligt under ovennævnte grænser, kan  

 erklæringen underskrives af dyrlægen, også uden at der foreligger  

 analyseattest for partiet.
 Tilbagekaldelse.
 Veterinærdirektoratets cirkulæreskrivelse af 9. juni 1983 (K.K. 1493-1983)  

 om Egypten - fersk oksekød og oksekødsprodukter tilbagekaldes, men den med  

 cirkulæskrivelsen fremsendte aftale (udateret) mellem Islamisk Kulturcenter  

 og Kødbranchens Fællesråd om slagtning og forarbejdning af Hal-al kød  

 forbliver uændret.
 Endvidere tilbagekaldes Veterinærdirektoratets cirkulæreskrivelse af 9.  

 november 1987 (K.K. 1588.1986) om Egypten.
 P.V.V.
Else Erikstrup Bilag 1 Sygdomme, der er underkastet anmeldelsespligt.
