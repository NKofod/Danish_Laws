Betænkning afgivet af Miljø- og  

 Planlægningsudvalget den 3. maj 2001 Betænkning over Forslag til folketingsbeslutning om  

 nedsættelse af sagsbehandlingstiden i Naturklagenævnet [af Hans Christian  Schmidt (V),  

  Henriette Kjær (KF),  

 Svend Aage Fauerholdt (DF),  

  Ebbe Kalnæs (CD) og  

 Thorkild B.
Fransgaard (FRI) m.fl.] 1. Udvalgsarbejdet Beslutningsforslaget blev fremsat den 16. januar 2001 og  

 var til 1. behandling den 22. februar 2001. Beslutningsforslaget blev efter  

 1. behandling henvist til behandling i Miljø- og  

 Planlægningsudvalget.
Møder Udvalget har behandlet beslutningsforslaget i 7  

 møder.
Spørgsmål Udvalget har stillet 3 spørgsmål til  

 miljø- og energiministeren til skriftlig besvarelse, som denne har  

 besvaret.
2. Udtalelse fra miljø- og energiministeren Miljø- og energiministeren har oplyst, at han i  

 forlængelse af -	fastholdelsen af fem ekstra årsværk i 2000 og 2001, -	rationaliseringsundersøgelsen af Naturklagenævnets  

 virksomhed, -	Naturklagenævnets handlingsplan for nedsættelse af  

 sagsbehandlingstiderne, herunder ny struktur til sikring af større  

 kompetence for det enkelte fagområde, -	smidiggørelsen af de administrative procedurer i Nævnet,  

 bl.a. gennem en effektivisering af anvendelse af informationsteknologi, -	etablering af en resultatkontrakt for  

 Naturklagenævnet, og på baggrund af de under 1. behandling skitserede handlemuligheder  

   i dialog med Naturklagenævnet   vil vurdere, hvilke yderligere skridt  

 der kan tages for at nedbringe sagsbehandlingstiden, jf. også  

 intentionerne med beslutningsforslaget.
 Ministeren giver en status for arbejdet i starten af det  

 kommende folketingsår.
3. Indstillinger og politiske bemærkninger Et flertal i udvalget (udvalget med undtagelse af  

 SF) indstiller beslutningsforslaget til vedtagelse uændret.
Venstres, Det Konservative Folkepartis, Dansk Folkepartis  

 og Centrum-Demokraternes medlemmer af udvalget glæder sig over  

 miljø- og energiministerens imødekommelse af  

 beslutningsforslaget.
Sagsbehandlingstiden i Naturklagenævnet er for  

 lang.
Det berører borgere, som investerer i udviklingen af vores  

 samfund gennem etablering eller ombygning af erhverv.
Ligeledes  

 berører det borgere, der etablerer eller ombygger deres bolig m.m.  

 Endelig er der en lang række sager, som også er omfattet af  

 Naturklagenævnets arbejdsområde, hvor den lange  

 sagsbehandlingstid i høj grad også berører de enkelte  

 implicerede parter.
Når Naturklagenævnet regner med en voldsom  

 vækst i antallet af sager og nævnet ikke har ændret  

 procedurer eller fået tildelt flere midler, så ringer alle  

 alarmklokkerne.
Det er derfor positivt, at ministeren nu i samarbejde med  

 Naturklagenævnet vil arbejde for at nedbringe sagsbehandlingstiderne.
Forslagsstillerne kræver dog mere end blot gode  

 intentioner af ministeren, og derfor opfordres ministeren til inden et  

 år at præsentere resultatet af sit samarbejde med  

 Naturklagenævnet for at nedbringe sagsbehandlingstiderne.
I den  

 sammenhæng bedes ministeren udarbejde dokumention for  

 sagsbehandlingtidernes udvikling samt dokumentation for en eventuel effekt af  

 de nye initiativer.
Venstres, Det Konservative Folkepartis, Dansk Folkepartis,  

 Centrum-Demokraternes og Kristeligt Fokepartis medlemmer af udvalget stiller  

 sig uforstående over for ministerens oplysninger om, at han  

 ønsker at fastholde fem ekstra årsværk i 2000 og 2001.  

 Ministeren har oplyst, at antallet af årsværk i  

 Naturklagenævnet i 1999 var 48,9, i 2000 50,1 og i 2001 51,6. Det kan  

 ikke ud af disse tal ses, at der i 2000 og 2001 fastholdes fem ekstra  

 årsværk.
Venstre, Det Konservative Folkeparti, Dansk Folkeparti,  

 Centrum-Demokraterne og Kristeligt Folkeparti skal derfor opfordre ministeren  

 til at berigtige disse tal eller sørge for en omprioritering,  

 således at der reelt tilføres Naturklagenævnet de  

 anførte årsværk.
Enhedslistens medlem af udvalget mener, at det er  

 afgørende for, at Naturklagenævnet kan betragtes som en  

 demokratisk instans, at sagbehandlingstiden nedbringes, således at den  

 ikke i sig selv udgør en forhindring, når en sag indklages.
I  

 øvrigt mener Enhedslisten, at kommuner og amter skal have  

 indskærpet deres oplysningspligt over for borgerne vedrørende  

 muligheden for at klage til Naturklagenævnet, hvilket sandsynligvis vil  

 øge antallet af klager.
Samlet set er der derfor behov for at stille  

 flere ressourcer til rådighed for Naturklagenævnets varetagelse  

 af sagsbehandlingen.
Enhedslisten støtter opfordringen til ministeren  

 om inden et år at præsentere resultatet af sit samarbejde med  

 Naturklagenævnet for at nedbringe sagsbehandlingstiderne og i den  

 forbindelse at dokumentere en eventuel effekt af nye initiativer.
 Et mindretal i udvalget (SF) indstiller  

 beslutningsforslaget til forkastelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Martin Glerup (S)  

  Pernille Blach Hansen (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 85 Bilagsnr.
