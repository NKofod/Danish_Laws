 Bekendtgørelse om ændring af bekendtgørelse om indberetning af oplysninger om omsætning m.v. af lægemidler m.v.
§ 1 I bekendtgørelse nr. 268 af 21. marts 2007 om indberetning af oplysninger om omsætning m.v. af lægemidler m.v., foretages følgende ændring:
 1. § 1, stk. 1, affattes således:
 »§ 1. Følgende skal til Lægemiddelstyrelsen månedsvis inden den 10. i den efterfølgende måned indsende oplysninger i maskinlæsbar stand om omsætning m.v. af lægemidler og frihandelsvarer, jf. stk. 2:
1) Apoteker, 2) sygehusapoteker, 3) private sygehusapoteker, 4) Statens Seruminstitut, 5) Veterinærinstituttet ved Danmarks Tekniske Universitet, 6) forhandlere af radioaktive lægemidler, 7) indehavere af Lægemiddelstyrelsens tilladelse til forhandling til brugerne af lægemidler til produktionsdyr, jf. lov om lægemidler § 39, stk. 1, samt 8) virksomheder, der har modtaget Lægemiddelstyrelsens tilladelse i henhold til § 7, stk. 1, i bekendtgørelse om euforiserende stoffer til forhandling og udlevering af diacetylmorphin.« § 2 Bekendtgørelsen træder i kraft den 16. maj 2009.
