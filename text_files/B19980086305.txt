Bekendtgørelse om bidrag til  

 Arbejdsmiljørådets og branchearbejdsmiljørådenes  

 arbejdsmiljøindsats I medfør af § 68, stk. 7, i lov om arbejdsmiljø,  

 jf. lovbekendtgørelse nr. 497 af 29. juni 1998, fastsættes:
Kapitel 1 Bidrag og bidragspligtige § 1. Midler til Arbejdsmiljørådets og  

 branchearbejdsmiljørådenes arbejdsmiljøindsats  

 tilvejebringes ved bidrag fra følgende bidragspligtige:
1)	staten, 2)	Arbejdsmarkedets Erhvervssygdomssikring, 3)	de forsikringsselskaber, der tegner arbejdsulykkesforsikring efter  

 lov om sikring mod følger af arbejdsskade, 4)	kommuner og amtskommuner der ikke har tegnet forsikring, jf.  

 § 5, stk. 5, i lov om sikring mod følger af  

 arbejdsskade, 5)	arbejdsgivere, der efter § 5, stk. 5, 2. pkt., i lov om  

 sikring mod følger af arbejdsskade er fritaget for sikringspligten  

 og 6)	arbejdsgivere, der efter § 74, 2. pkt., i lov om sikring mod  

 følger af arbejdsskade er fritaget for at tegne forsikring.
 Stk. 2. Bidraget efter stk. 1 skal fremgå af den  

 årlige finanslov og består af et beløb på 45 mio.  

 kr., der kan reguleres af arbejdsministeren efter indstilling fra  

 Arbejdsmiljørådet.
 Stk. 3. Endvidere består bidraget efter stk. 1 af  

 et beløb, som udgør to procent af godtgørelser for  

 mén og erstatninger for erhvervsevnetab, som Arbejdsskadestyrelsen for  

 de bidragspligtige har tilkendt i arbejdsulykkessager efter lov om sikring  

 mod følger af arbejdsskade i kalenderåret to år før  

 bidraget opkræves.
Kapitel 2 Bidraget på 45 mio. kr.
 § 2. Bidraget på 45 mio. kr., jf. §1,  

 stk. 2, opkræves hos hver af de bidragspligtige i forhold til  

 deres andele af de samlede godtgørelser for mén og erstatninger  

 til erhvervsevnetab, som Arbejdsskadestyrelsen har tilkendt i  

 bidragsåret efter lov om sikring mod følger af  

 arbejdsskade.
 Stk. 2. Godtgørelser og erstatninger efter stk. 1  

 består af godtgørelser og éngangserstatninger samt  

 hensættelser til dækning af fremtidige løbende  

 erstatninger, som Arbejdsskadestyrelsen har tilkendt i  

 kalenderåret.
 § 3. Arbejdsskadestyrelsen beregner bidraget efter  

 § 2 for hver af de bidragspligtige, jf. § 1, stk. 1.
 Stk. 2. For bidragsåret beregnes et foreløbigt a  

 conto bidrag for hver af de bidragspligtige baseret på  

 godtgørelserne for mén og erstatningerne for erhvervsevnetab i  

 det senest afsluttede kalenderår.
Stk. 3. Hver af de bidragspligtige indbetaler senest ved  

 udgangen af maj måned i bidragsåret a conto 50 procent af  

 beløbet efter stk. 2 til Arbejdsministeriet.
Senest ved udgangen  

 af oktober måned i bidragsåret skal de bidragspligtige indbetale  

 den resterende del af bidraget efter stk. 2.
Stk. 4. Inden udgangen af april måned i  

 kalenderåret efter bidragsåret beregner Arbejdsskadestyrelsen det  

 endelige bidrag for hver af de bidragspligtige.
Restbidrag indbetales senest  

 ved udgangen af maj måned sammen med a conto bidraget, jf. stk. 3.  

 Overskydende bidrag betales tilbage til de bidragspligtige inden udgangen af  

 november måned i kalenderåret efter bidragsåret,  

 såfremt det ikke har været muligt at regulere herfor i  

 opkrævningerne efter stk. 3 og § 5, stk. 4.
Kapitel 3 To-procent-bidraget § 4. Det samlede to-procent-bidrag efter § 1,  

 stk. 3, beregnes som to procent af de samlede godtgørelser for  

 mén og erstatninger for erhvervsevnetab i arbejdsulykkessager, som  

 Arbejdsskadestyrelsen har tilkendt i kalenderåret to år  

 før bidragsåret efter lov om sikring mod følger af  

 arbejdsskade.
 Stk. 2. Godtgørelser og erstatninger efter stk. 1  

 består af godtgørelser og éngangserstatninger samt  

 hensættelser til dækning af fremtidige løbende  

 erstatninger i arbejdsulykkessager, som Arbejdsskadestyrelsen har tilkendt i  

 kalenderåret.
 § 5. Arbejdsskadestyrelsen beregner det samlede  

 to-procent-bidrag efter § 4, stk. 1.
 Stk. 2. Arbejdsskadestyrelsen beregner fordelingen af  

 to-procent-bidraget på hver af de bidragspligtige, jf. § 1,  

 stk. 1, bortset fra Arbejdsmarkedets Erhvervssygdomssikring, i forhold  

 til den enkelte bidragspligtiges andel af méngodtgørelse og  

 erhvervsevnetabserstatninger ved arbejdsulykkessager i bidragsåret.
 Stk. 3. For bidragsåret beregnes et foreløbigt a  

 conto bidrag for hver af de bidragspligtige, bortset fra Arbejdsmarkedets  

 Erhvervssygdomssikring, baseret på godtgørelserne for mén  

 og erstatningerne for erhvervsevnetab ved arbejdsulykkessager i det senest  

 afsluttede kalenderår.
Stk. 4. Hver af de bidragspligtige, bortset fra  

 Arbejdsmarkedets Erhvervssygdomssikring, indbetaler senest ved udgangen af  

 maj måned i bidragsåret a conto 50 procent af beløbet  

 beregnet efter stk. 3 til Arbejdsministeriet.
Senest ved udgangen af  

 oktober måned i bidragsåret skal de bidragspligtige, bortset fra  

 Arbejdsmarkedets Erhvervssygdomssikring, indbetale den resterende del af  

 bidraget efter stk. 3.
Stk. 5. Inden udgangen af april måned i  

 kalenderåret efter bidragsåret beregner Arbejdsskadestyrelsen det  

 endelige to-procent-bidrag for hver af de bidragspligtige.
Restbidrag  

 indbetales senest ved udgangen af maj måned sammen med a conto  

 bidraget, jf. stk. 4. Overskydende bidrag betales tilbage til de  

 bidragspligtige inden udgangen af november måned i kalenderåret  

 efter bidragsåret, såfremt det ikke har været muligt at  

 regulere herfor i opkrævningerne efter stk. 4 og § 3,  

 stk. 3.
 § 6. Bekendtgørelsen træder i kraft  

 den 1. januar 1999.
 § 7. Arbejdsministerens bekendtgørelse nr.  

 639 af 18. december 1984 om bidrag til Arbejdsmiljøfondet  

 ophæves den 1. januar 1999. Inden udgangen af juli måned 1999  

 giver Arbejdsskadestyrelsen de tidligere bidragsydere efter  

 bekendtgørelse nr. 639 af 18. december 1984 besked om  

 størrelsen af det endelige bidrag for 1998.
 Stk. 2. Restindbetaling som følge af reguleringen efter  

 stk. 1 skal ske inden udgangen af august 1999. Overskydende bidrag  

 tilbagebetales inden udgangen af august 1999.
 Stk. 3. Såfremt andre ved aftale eller lov er  

 indtrådt i en bidragsyders rettigheder og forpligtelser, foretages  

 tilbagebetaling til eller opkrævning fra den  

 pågældende.
