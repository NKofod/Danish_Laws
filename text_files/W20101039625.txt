Ankestyrelsens principafgørelse 222-10 om arbejdsløshedsforsikring - efterløn - sanktioner - selvstændig virksomhed - svig Resume:
 Et medlem af en a-kasse havde handlet svigagtigt ved ikke at oplyse a-kassen om sit arbejde og sine indtægter ved salg af skrot.
 AnkestyrelsensBeskæftigelsesudvalg lagde vægt på, at medlemmet ved ansøgningen om efterløn, efterlønserklæringen, vejledningen til efterlønserklæringen, vejledningen til overgangsydelseserklæringen og overgangsydelseskortene blandt andet var blevet oplyst om, at han skulle oplyse a-kassen om arbejde og indtægter, herunder alt arbejde, lønnet som ulønnet arbejde.
Beskæftigelsesudvalget vurderede, at medlemmet måtte have anset det for overvejende sandsynligt, at det forhold, at han ikke oplyste a-kassen om indtægterne ved salg af skrot, kunne medføre, at han ville få en ydelse, som han ikke havde ret til.
Det var uden betydning, at medlemmet udelukkende anså indsamlingen, sorteringen og salget af skrot som hobbyvirksomhed,og at indtægterne ved salget af skrot alene gik til at dække de udgifter til benzin samt slidtage af værktøj, arbejdstøj og bil, som han havde i forbindelse med indsamling, sortering og salg af skrot.
 Love:
Lov om arbejdsløshedsforsikring - lovbekendtgørelse nr. 574 af 27. maj 2010 - § 79 og § 87 Afgørelse:
 Ankestyrelsens Beskæftigelsesudvalg har i møde truffet afgørelse i din sag om sanktion.
 Resultatet er:
 Du skal have en effektiv karantæne for svig  A-kassen bedes udregne karantænens størrelse Vi ændrer således Arbejdsdirektoratets afgørelse af 10. juli 2009 om sanktion.
 Der var enighed på mødet.
Begrundelsen for afgørelsen Da a-kassen i forbindelse med sin klage over manglende refusion kun kan anses for at have klaget over den del af afgørelsen til dig, der vedrører sanktionen, vil vi kun tage stilling til denne del af direktoratets afgørelse.
 Vi har således lagt direktoratets afgørelse om selvstændig virksomhed, overgangsydelse, efterløn og tilbagebetaling til grund for afgørelsen.
 Det er vores vurdering, at du har handlet svigagtigt.
 Vi har lagt vægt på, at du ikke på noget tidspunkt har oplyst om dine indtægter ved salg af skrot hverken til a-kassen eller til SKAT.
 Vi har videre lagt vægt på, at du på ansøgningen om efterløn den 14. december 2006 skrev under på, at du hverken havde lønnet eller ulønnet arbejde.
 Vi har videre lagt vægt på, at du på efterlønserklæringen den 2. januar 2008 skrev under på, at du ikke i årets løb havde haft lønnet eller ulønnet arbejde.
 Vi har videre lagt vægt på, at det fremgår af vejledningen til efterlønserklæringen, at du skulle oplyse om alt arbejde, herunder både lønnet og ulønnet arbejde.
 Vi har videre lagt vægt på, at det fremgår af vejledningen til overgangsydelseserklæringen, at du skulle oplyse om arbejde og indtægter, herunder om alt arbejde ved selvstændig virksomhed samt om al skattepligtig indtægt, uanset om den skattepligtige indtægt kom fra arbejde eller blev erhvervet på anden måde, og at du havde pligt til at oplyse om ethvert forhold af betydning for bedømmelsen af retten til ydelsen.
 Vi har videre lagt vægt på, at du på overgangsydelseskortene skrev under på, at du ikke havde haft andre skattepligtige indtægter fra hverv, pension eller lignende.
 Vi har endvidere lagt vægt på, at du den 14. december 2006 har skrevet under på, at du er blevet vejledt om selvstændig virksomhed som bibeskæftigelse (200 timers reglen) og om, at alle ændringer af betydning for efterlønnen skulle meddeles a-kassen.
 Du har oplyst, at indtægterne ved salg af skrot alene gik til at dække de udgifter til benzin samt slidtage af værktøj, arbejdstøj og bil, som du havde i forbindelse med indsamling, sortering og salg af skrot.
SKAT har i forbindelse med afgørelsen af 24. september 2008 skønsmæssigt opgjort og fratrukket de udgifter, som du efter SKATs vurdering har haft til befordring m.v. i forbindelse med indsamling, sortering og salg af skrot.
Dette fremgår af SKATs sagsfremstilling af 23. september 2008.
 SKAT har ifølge sagsfremstillingen baseret sit skøn på det antal gange, du i indkomståret har afleveret skrot.
 Dine udgifter til befordring m.v. i forbindelse med salg af skrot er i følge SKATs sagsfremstilling opgjort til 400 kr. mod en indtægt på 20.471 kr. i indkomståret 2004, 500 kr. mod en indtægt på 11.529 kr. i indkomståret 2005, 400 kr. mod en indtægt på 16.772 kr. i indkomståret 2006 og 500 kr. mod en indtægt på 16.139 kr. i indkomståret 2007.
 Du har således, når udgifterne til befordring m.v. er trukket fra indtægterne ved salg af skrot, haft et overskud på i alt 63.111 kr. i indkomstårene 2004-2007.
 Uanset at du ikke måtte have anset din indsamling, sortering og salg af skrot som selvstændig virksomhed, er det vores vurdering, at du må have anset det for overvejende sandsynligt, at det forhold, at du ikke oplyste a-kassen om indtægterne ved salg af skrot, kunne medføre, at du ville få en ydelse, som du ikke havde ret til.
 Du skal derfor have en effektiv karantæne for svig.
 A-kassen bedes udregne karantænens størrelse.
Oplysninger i sagen Vi har afgjort sagen på grundlag af:
