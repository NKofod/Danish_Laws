 I lighed med tidligere år agter Vejdirektoratet i marts måned 1983 at  

 indhente tilbud vedrørende kantpæle til levering efter medio maj 1983.
I udbudsmaterialet bliver indføjet som noget nyt at leverandøren skal være  

 forpligtet til at tage gamle pæle retur i forbindelse med levering af nye  

 pæle.
Prisen pr. gammel pæl skal anføres i tilbudet, og leverandøren  

 forpligtes til at modtage samme antal som leveres.
Det er Vejdirektoratets ønske, at der til stadighed skal være et  

 reservelager af kantpæle til brug ved udskiftning på hovedlandevejsnettet.  

 Det er ligeledes Vejdirektoratets ønske at der skal opretholdes en sådan  

 standard på afmærkningen med kantpæle, at deres funktion som vejledning for  

 trafikanterne om natten og i dårligt vejr ikke går tabt.
Opretholdelsen af  

 denne afmærkningsstandard bør tages i betragtning ved opgørelsen af behovet  

 for pæle.
 Vejdirektoratet vil til levering hos samarbejdspartnerne bestille de på  

 vedlagte liste anførte mængder af kantpæle, med mindre man inden 1. april  

 1983 fra de enkelte samarbejdspartnere har modtaget meddelelse om en eventuel  

 ændring af antallet af kantpæle.
 For en ordens skyld gør man opmærksom på, at udgiften til kantpæle, der  

 skal anvendes på hovedlandevejene afholdes over det godkendte drift- og  

 vedligeholdelsesbudget konto 2.46.1B færdselstavler og anden afmærkning.
 Samarbejdspartnere der ønsker at deltage i det fælles indkøb af kantpæle  

 til brug for Vejbestyrelsens egne veje kan deltage ved at man senest den 1.  

 april 1983 indsender oplysninger til Vejdirektoratet om det ønskede antal.
Man gør opmærksom på, at de opgivne mængder er bindende og skal aftages.
 P.D.V.
