 1. REGULATIVETS OMRÅDE.
 § 1.  Nærværende regulativ gælder for fiskeri i Sunds  

 sø og for søens afløb gennem Nørre å ned til ålekisten (denne indbefattet).
 Foreningens navn er Fiskeriforeningen for Sunds sø.
 2. BESTEMMELSER VEDRØRENDE FISKERIDRIFTEN.
 § 2.  Fiskeriet i søen skal drives efter den af  

 Danmarks Fiskeri- og Havundersøgelser i 1969 udarbejdede driftsplan og i  

 overensstemmelse med den til enhver tid gældende fiskerilovgivning.
 § 3.  Bestyrelsen er bemyndiget til med regelmæssige  

 mellemrum at lade foretage udtyndingsfiskeri.
 § 4.  Fiskeri med bundgarn samt ned- og drivgarn er  

 forbudt, jfr. dog § 3.
 § 5.  Fiskeri med krogliner er kun tilladt fra kl. 21  

 til kl. 8, dog må antallet af kroge ikke overstige 50 stk. pr. medlem.
§ 6.  Fiskeri med ruse er tilladt ud for egen grund,  

 dog kun indtil en afstand af 60 m fra bredden.
Antallet af ruser må ikke  

 overstige 2 stk. eller i alt 4 kalve.
Ruser skal være afmærket med 1 m høje  

 vagere mærket med husnummer.
 § 7.  Fiskeri med stang og snøre er tilladt overalt i  

 søen, jfr. dog § 11.
 § 8.  Den enkelte lodsejer må fiske til eget forbrug,  

 men ikke til salg.
 § 9.  Udsætning af fisk skal ske i overensstemmelse  

 med den i § 2 nævnte driftsplan og i øvrigt under iagttagelse af den til  

 enhver tid gældende lovgivning vedrørende bekæmpelse af smitsomme sygdomme  

 hos ferskvandsfisk.
§ 10.  Ingen fiskeriberettiget må bortleje eller på  

 anden måde overdrage sin fiskeret.
Bestyrelsen har bemyndigelse til at sælge  

 fiskekort.
 § 11.  Medlemmer med husstand samt indehavere af  

 gyldigt fiskekort har ret til at drive fiskeri i Sunds sø, dog ud for fremmed  

 søbred kun udenfor en afstand af 60 m fra land.
 § 12.  Under fiskeri må fornøden dokumentation  

 (medlems- eller fiskekort) kunne forevises opsynet.
§ 13.  Bestyrelsen vælger et af foreningens medlemmer  

 som opsynsmand.
Valget af opsynsmand skal godkendes af fiskeriministeren, der  

 forsyner opsynsmanden med et fiskeripolitiskilt.
Opsynsmandens instruks skal  

 godkendes af fiskeriministeren.
 Gør nogen opsynsmand sig skyldig i misbrug af den ham overdragne myndighed  

 eller viser han i øvrigt utilbørligt forhold, kan fiskeriministeren eller  

 vedkommende politimester forlange ham afskediget.
Fiskeritilsynet har ret til at færdes over de jorder og private veje, der  

 støder til det i dette regulativ omhandlede vandområde.
Udnævnte opsynsmænd  

 har politimyndighed under udøvelsen af deres ovennævnte virksomhed.
 § 14.  Fangstresultater skal opgives til bestyrelsen.
 3. FORENINGENS OPGAVER.
 § 15.  Bestyrelsen skal bestræbe sig for at ophjælpe  

 fiskebestanden ved:
 1. Bekæmpelse af uønskede fiskearter samt udsætning af  

 yngel og sættefisk.
 2. Forbedring af fiskenes levemuligheder.
 3. At påtale forureninger som er skadelige for  

 fiskeriet og varetage dettes interesser over for andre for fiskeriet uheldige  

 indgreb i fiskevandets naturlige tilstand såsom regulering, rørlægning,  

 oprensning og engvanding.
 4. FORENINGENS MEDLEMMER.
§ 16.  Medlem af foreningen er enhver lodsejer ved det  

 i § 1 nævnte vandområde.
Ingen anden kan være medlem.
 Medlemskab fortabes ved salg af ejendommen og overgår dermed automatisk  

 til den nye ejer.
Foreninger kan ikke være medlem af fiskeriforeningen.
Såfremt en forening  

 i søområdet i umiddelbar tilkyntning til medlemmernes ejendomme har erhvervet  

 en søgrund med fiskeret, skal hvert medlem af foreningen optages som medlem  

 af fiskeriforeningen, såfremt det pågældende medlem er ejer eller lejer af en  

 grund, på hvilken der lovligt er opført eller lovligt kan opføres et  

 sommerhus.
 5. FORENINGENS INDRE FORHOLD.
§ 17.  Foreningen ledes af en bestyrelse på 5  

 medlemmer som vælges af generalforsamlingen.
I ulige år er 3 medlemmer på  

 valg og i lige år er 2 medlemmer på valg.
Bestyrelsen konstituerer sig selv.
§ 18.  Bestyrelsesmøder afholdes efter formandens  

 bestemmelse eller hvis mindst 2 medlemmer ønsker det.
Indkaldelse foretages  

 af formanden eller i hans forfald af næstformanden.
 Stemmeafgivning ved fuldmagt kan finde sted.
 Bestyrelsen bestemmer selv sim forretningsgang.
Beslutninger træffes ved almindelig stemmeflerhed blandt de  

 tilstedeværende.
I tilfælde af stemmelighed er formandens stemme afgørende.
 Bestyrelsen har ret til godtgørelse af direkte positive udgifter.
 Bestyrelsen kan ikke uden generalforsamlingens godkendelse sælge fast  

 ejendom.
§ 19.  Generalforsamlingen er foreningens højeste  

 myndighed.
Med 14 dages varsel indkaldes til generalforsamling, der afholdes  

 i april måned.
Der indkaldes pr. brev og dagsordenen skal i det mindste  

 indeholde: 1. Valg af dirigent. 2. Beretning om foreningens virksomhed. 3.  

 Fremlæggelse af det reviderede regnskab. 4. Indkomne forslag. 5. Valg af  

 bestyrelsesmedlemmer. 6. Valg af 2 suppleanter. 7. Valg af 2 revisorer. 8.  

 Valg af 1 suppleant. 9. Beretning ved fiskeriopsynet.
 10. Fastsættelse af kontingenter.
 11. Fastsættelse af pris på fiskekort.
 12. Eventuelt.
 Generalforsamlingen træffer sine afgørelser ved simpel stemmeflerhed, jfr.  

 dog § 20.
 Der kan stemmes ved fuldmagt.
 Forslag fra medlemmerne skal senest 4 dage før generalforsamlingens  

 afholdelse være indsendt til formanden for at komme til behandling.
§ 20.  Foreningens opløsning skal på en  

 generalforsamling besluttes af mindst 2/3 af foreningens medlemmer.
Opnås en  

 sådan stemmeflerhed ikke udskydes afgørelsen til en ekstraordinær  

 generalforsamling, hvor simpel stemmeflerhed er afgørende, jfr. dog § 22.
 Indkaldelse hertil skal ske pr. brev med mindst 14 dages varsel inden 2  

 måneder fra den pågældende generalforsamlings afholdelse.
 § 21.  Ekstraordinære generalforsamlinger afholdes i  

 øvrigt, når bestyrelsen finder det nødvendigt eller 50 pct. af medlemmerne  

 forlanger det.
 Indkaldelse sker pr. brev med 14 dages varsel.
§ 22.  Ændringer i eller ophævelse af dette regulativ  

 skal vedtages på en generalforsamling og godkendes af fiskeriministeren.
En  

 vedtagelse af ophævelse af regulativet kan fiskeriministeren dog henvise til  

 fornyet behandling på førstkommende ordinære generalforsamling.
 Regulativet kan ikke ændres eller ophæves i 5 år regnet fra dets  

 ikrafttræden, medmindre ændring i naturforhold gør sig gældende.
 Ændringer i eller ophævelse af dette regulativ bekendtgøres i de lokale  

 blade ved fiskeriministerens foranstaltning.
 § 23.  For alle forhold, hvorom der ikke i regulativet  

 er givet særlige bestemmelser, gælder bestemmelserne i den til enhver tid  

 gældende lov om ferskvandsfiskeri.
 Foranstående regulativ afløser regulativ af 20. august 1931 og træder i  

 kraft den 1. februar 1974.
 FISKERIMINISTERIET, DEN 11. JANUAR 1974.
 Niels Anker Kofoed.
/C.
Flensborg.
