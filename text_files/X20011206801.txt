Omgørelse af renter betalt i  

 koncernforhold De ansøgende selskaber var et moderselskab og en  

 række danske selskaber, hvoraf nogle selskaber var aktive, andre uden  

 driftsaktivitet og endnu andre under afvikling.
Koncernen havde et udenlandsk  

 moderselskab.
 I indkomstårene 1995-1998 har de enkelte  

 sambeskattede koncernselskaber foretaget renteberegning af samtlige  

 koncernmellemværender som følge af den af skattemyndighederne  

 fulgte praksis.
Der blev oprindeligt anmodet om genoptagelse af  

 skatteansættelserne for de relevante indkomstår til kommunen, der  

 afviste at genoptage skatteansættelserne, da der var foretaget  

 bogføring af de anførte renteudgifter.
Kommunen henviste til at  

 søge om omgørelse.
Ligningsrådet blev derefter anmodet om tilladelse  

 til omgørelse og efterfølgende genoptagelse af den aftalte  

 forrentning Rådgiver anførte, at baggrunden for  

 anmodningen var TfS 1998.199H og 1998.238H, hvoraf det fremgår, at  

 skattemyndighederne ikke kan kræve forrentning af lån mellem  

 hovedaktionær og selskab og mellem koncernselskaber, idet der ikke i  

 statsskatteloven er hjemmel til at kræve beregning af renter, samt at  

 rentefiksering kun kan gennemføres i de tilfælde, hvor  

 udeladelse af renteberegning tilsigter en omgåelse af  

 skattelovgivningen.
I den konkrete sag var der forretningsmæssigt  

 belæg for at undlade renteberegning, idet debitorselskaberne havde  

 negativ egenkapital og ikke havde eller kunne forvente en indtjening, der  

 ville gøre det muligt at betale renter løbende, jf hertil TfS  

 1996.642H.
Desuden havde rentefradraget delvist  kunnet udnyttes via  

 sambeskatningen Renterne på de pågældende lån var  

 blevet tilskrevet som følge af ligningsvejledningens indhold og  

 moderselskaberne havde i de omhandlede år principielt ikke  

 ønsket at belaste debitorerne, dvs. datterselskaberne med  

 renteudgifter, idet disse var insolvente.
Der var dermed i realiteten ikke  

 mulighed for at opnå dækning for de tilskrevne renter.
Den  

 manglende rentetilskrivning ville således have været i  

 overensstemmelse med normale forretningsmæssige vilkår.
Konsekvensen af ikke at have fulgt de regler, der var  

 anført i ligningsvejledningen for aktionærer og selskaber S.D.4  

 om indkomstopgørelsen for koncernforbundne selskaber, ville have  

 været at datterselskabet ville være blevet beskattet af et  

 tilskud i form af ikke betalte renteudgifter, men med tilsvarende fradrag for  

 renteudgifter, der ville være anset for betalte ved det nævnte  

 tilskud.
Samtidigt skulle moderselskabet lade sig beskatte af en fikseret  

 renteindtægt.
 Dette har indebåret, at moderselskabet havde  

 følt sig presset til at foretage en beregning på  

 mellemregningskontiene, vel vidende at der ikke var noget reelt indhold  

 heri.
 Rådgiver fastholdt derfor, at det var uden  

 betydning, at de foretagne renteberegninger ikke var foretaget direkte efter  

 krav fra skattemyndighederne, idet der generelt havde foreligget krav fra  

 skattemyndighederne om skatteberegning.
Der henvistes til, at der i skattestyrelseslovens § 4,  

 stk. 2 om skatteyderens muligheder for genoptagelse er anført, at  

 skatteministeren kan tillade, at en genoptagelsesanmodning, der  

 fremsættes skriftligt efter udløbet af den frist, der ellers  

 gælder for genoptagelse, kan imødekommes, når forholdene i  

 særlig grad taler herfor.
Dette måtte efter rådgivers  

 opfattelse indebære, at selvom fristen for genoptagelse af  

 1995-ansættelsen isoleret set ikke har været overholdt fra  

 skatteyders side, måtte den nævnte passus i stk. 2 vel kunne  

 fortolkes til gunst for skatteyderen i dette tilfælde.
Også af denne grund var rådgiver af den  

 opfattelse, at afgørelsen offentliggjort i TfS 1999.430 ikke kunne  

 finde anvendelse.
Hertil kom, at afgørelsen vedrører forholdet  

 mellem en hovedaktionær og dennes selskab, hvor der er større  

 muligheder for indkomstoverførsel end der er mellem skattesubjekter  

 med samme skatteprocent og ved sambeskatning.
 Rådgiver henviste endvidere til, at der ikke med den  

 foretagne renteberegning var tilsigtet en omgåelse af  

 skattelovgivningen, da selskaberne havde været sambeskattet i alle de  

 berørte år.
Told- og Skattestyrelsen tog udgangspunkt i, at det  

 var fremgået tydeligt af ligningsvejledningen og af TSS-cirk 1995-24,  

 at der skulle ske forrentning i koncernforhold, og at der, såfremt  

 dette ikke blev aftalt, skulle ske rentefiksering fra skattemyndighedernes  

 side.
Skatteydere, der motiveret af skattemyndighedernes offentligtgjorte  

 praksis i god tro har aftalt en rente bør ikke stilles ringere end de  

 skatteydere, der ikke har fulgt praksis, men som er blevet rentefikseret af  

 skattemyndighederne.
 Da der i tilfælde, hvor der foreligger en  

 civilretlig aftale om forrentning ligger en civilretlig aftale til grund for  

 beskatningen af de aftalte og/eller betalte renter vil der ikke kunne ske  

 genoptagelse uden en forudgående omgørelse af den civilretlige  

 disposition.
 Såfremt der anmodes om tilladelse til  

 omgørelse, må vurderingen af den gode tro i relation til  

 betingelserne for omgørelse rette sig mod parternes antagelse om, at  

 skattemyndighedernes praksis var lovlig, hvorfor den tilsigtede skatteretlige  

 konsekvens af aftalen om forrentning var at undgå rentefiksering.
 Dette medfører, at en skatteyder må kunne  

 siges at have været i god tro i relation til omgørelsesreglerne,  

 såfremt han har handlet i overensstemmelse med en praksis ført  

 af skattemyndighederne, som han ikke kunne eller burde vide ikke havde  

 tilstrækkelig hjemmel.
Når man ved at aftale forrentning følger en  

 kendt og offentliggjort praksis for at undgå korrektion fra  

 skattemyndighedernes side, og denne praksis senere underkendes ved lov, vil  

 man således kunne opnå tilladelse til omgørelse.
En  

 sådan tilladelse forudsætter dog, at skatteyders renteaftale  

 alene er begrundet i et ønske om at undgå, at  

 skattemyndighederne foretager rentefiksering.
 Såfremt renten er aftalt som led i selskabets eller  

 koncernens almindelige forretningspolitik eller af andre årsager ikke  

 kan betragtes som aftalt på baggrund af skattemyndighedernes praksis,  

 vil der ikke kunne gives tilladelse til omgørelse.
 Det bemærkes, at såfremt det må antages  

 at have været hensigten at omgå skattelovgivningens regler, vil  

 der ligeledes heller ikke kunne gives tilladelse til omgørelse.
I det konkrete tilfælde var der sket sambeskatning  

 af de involverede selskaber i hele perioden.
Datterselskaberne havde på  

 tidspunktet for aftalens indgåelse ingen indtægt, der kunne  

 sætte dem i stand til at betale de tilskrevne renter, ligesom der  

 heller ikke var udsigt til at de ville opnå en sådan  

 indtægt.
Aftalen om forrentning af de koncerninterne  

 mellemværende kunne på det foreliggende grundlag ikke siges at  

 være forretningsmæssigt begrundet.
Der forelå ikke oplysninger om, at der generelt i  

 koncernens politik lå et krav om, at koncerninterne mellemværende  

 skulle forrentes.
Det var tværtimod oplyst, at renten alene var aftalt  

 fordi det i ligningsvejledningen for de pågældende år var  

 angivet at koncerninterne mellemværender skulle forrentes,  

 således at man kunne forvente, at skattemyndighederne ville foretage  

 rentefiksering, såfremt en rente ikke frivilligt blev aftalt.
Henset hertil fandt Told- og Skattestyrelsen det  

 godtgjort, at aftalen om forrentning var aftalt på baggrund af  

 skattemyndighedernes praksis.
Det blev således indstillet, at  

 anmodningen om omgørelse af de betalte renter blev  

 imødekommet.
Fristen for almindelig genoptagelse var overskredet i den  

 konkrete sag.
I tilfælde, hvor skattemyndighedernes praksis er blevet  

 underkendt af en landsskatteretskendelse eller dom, gives der dog tilladelse  

 til genoptagelse tilbage til det indkomstår, der ligger 3 år  

 forud for den underkendende landsskatteretskendelse eller dom.
 For kendelser/domme, der afsiges før den 1. juli  

 1999 findes hjemlen hertil i praksis, men reglen er siden med et par mindre  

 tilføjelser blevet lovfæstet i skattestyrelsesloven § 35, stk 1,  

 nr. 7, jf. bemærkningerne til lov nr. 1104 af 20/12-1995 bl.a. om  

 ændringer til skattekontrolloven § 2, pkt. 4. Det fremgår af  

 cirkulære 116 af 1. juli 1999, at 1908-lovens forældelse ikke har  

 betydning for retten til genoptagelse efter skattestyrelseslovens § 35, stk  

 1, nr. 7.
Da første underkendende dom om rentefiksering blev  

 afsagt i 1996, jf.
TfS 1998.199, vil skatteydere, der har aftalt en rente  

 på grund af skattemyndighedernes praksis, kunne opnå  tilladelse  

 til omgørelse og genoptagelse tilbage til indkomståret 1993.
 Da den konkrete sag omhandlede indkomst fra 1994-1998,  

 udgjorde reglerne om adgangen til genoptagelse  således ikke en  

 begrænsning for adgangen til omgørelse og derefter  

 følgende genoptagelse.
 Ligningsrådet tilsluttede sig, at forrentning  

 i det konkrete tilfælde måtte anses for aftalt på baggrund  

 af skattemyndighedernes praksis og imødekom derefter  

 ansøgningen om omgørelse.
