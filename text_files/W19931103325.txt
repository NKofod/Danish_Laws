 Afslag på ansøgning om undtagelse fra fondsloven i medfør af lovens §  

 1, stk. 3 på grund af, at fonden ikke fandtes at være undergivet et vist  

 statsligt eller kommunalt tilsyn.
 Civilretsdirektoratet udtalte, at der ved afgørelsen af, om en fond er  

 undergivet et vist statsligt eller kommunalt tilsyn, lægges vægt på, om  

 tilsynsmyndigheden foretager en egentlig regnskabsgennemgang med henblik på  

 at påse, om de fondsretlige regler er overholdt, og om der er fastsat regler  

 for godkendelse af ekstraordinære dispositioner, så som salg af fast ejendom  

 eller optagelse af lån.
Det fremgik af sagen, at X kommune ikke skulle godkende vedtægtsændringer,  

 men at kommunen ydede støtte på baggrund af visse af vedtægtens bestemmelser,  

 og at denne støtte blev givet, såfremt kommunen kunne godkende disse  

 bestemmelser.
Yderligere skulle kommunen give tilladelse til, at fonden  

 pantsatte dens ejendom eller købte andre bygninger.
Endelig foretog kommunen  

 en gennemgang af regnskabet med henblik på at sikre sig, at de  

 kommunalretlige principper for støtte til fonden (et forsamlingshus) var  

 overholdt.
 På baggrund af det oplyste om omfanget af X kommunes tilsyn kunne  

 Civilretsdirektoratet ikke undtage fonden fra fondsloven i medfør af lovens §  

 1, stk. 3.
