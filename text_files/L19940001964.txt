 Ved undertegnelse den 16. november 1989 har Danmark tiltrådt den af  

 Europarådet den 16. november 1989 vedtagne protokol til konventionen om  

 udarbejdelse af en europæisk farmakope.
 Protokollen har følgende ordlyd:
Oversættelse PROTOKOL TIL KONVENTIONEN OM UDARBEJDELSE AF EN EUROPÆISK  

 FARMAKOPE Præambel De medlemslande i Europarådet, som har indgået Konventionen om  

 udarbejdelse af en europæisk farmakope af 22. juli 1964 udarbejdet indenfor  

 Europarådets Partial Agreement inden for Social- og Sundhedsområdet, i det  

 følgende kaldet »Konventionen« er under hensyntagen til Konventionen og i særdeleshed bestemmelserne i  

 Konventionens artikel 1; i betragtning af, at Det europæiske økonomiske Fællesskab har vedtaget  

 regler i særdeleshed i form af direktiver som gælder for områder omfattet af  

 Konventionen og at det har kompetence på dette område; i betragtning af, at det, for at kunne implementere Konventionens artikel  

 1, er nødvendigt for Det europæiske økonomiske Fællesskab at blive part i  

 Konventionen; i betragtning af, at det derfor er nødvendigt at ændre visse af  

 Konventionens bestemmelser, blevet enige om følgende:
Artikel 1 Udtrykket »nationale delegationer« i Konventionens artikel 3 og  

 5, stk. 1, skal erstattes med ordet »delegationer«.
Artikel 2 Følgende tekst skal erstatte Konventionens artikel 5, stk. 3:
3. Kommissionen vælger ved hemmelig afstemning en  

 formand blandt sine medlemmer, ved et totredjedelsflertal af delegationernes  

 stemmer.
Formandens mandat og reglerne vedrørende fornyelse af dette mandat,  

 skal fremgå af kommissionens forretningsorden.
I sin funktionstid kan  

 formanden ikke være medlem af nogen delegation.' Artikel 3 Følgende tekst skal erstatte Konventionens artikel 7:
 1. Hver national delegation har een stemme.
 2. I tekniske spørgsmål, herunder også den rækkefølge  

 i hvilken de i artikel 6 omtalte monografier skal udarbejdes, skal  

 kommissionens beslutninger vedtages enstemmigt af de nationale delegationer,  

 der stemmer, og af et flertal af de nationale delegationer, der er berettiget  

 til at sidde i kommissionen.
3. Alle andre beslutninger skal vedtages med tre  

 fjerdedeles flertal af de afgivne stemmer.
Ved sådanne beslutninger, fra  

 Konventionens ikrafttræden med hensyn til Det europæiske økonomiske  

 Fællesskab, skal sidstnævnte delgation stemme i stedet for dets medlemslandes  

 delegationer.
Det har et stemmeantal, der er lig med antallet af dets  

 medlemslandes delegationer.
Hvor en kontrahent alene besidder det nødvendige flertal, påtager de  

 kontraherende parter sig at genforhandle afstemningsreglerne tidligst fem år  

 efter denne protokols ikrafttræden, hvis en af kontrahenterne ønsker det og  

 retter henvendelse til Europarådets generalsekretær.' Artikel 4 Følgende tekst skal indsættes i Konventionens artikel 10, stk. 3:
3. Betingelserne for enhver økonomisk deltagelse af  

 Det europæiske økonomiske Fællesskab bestemmes ved aftale mellem de  

 kontraherende parter.' Artikel 5 1. Et nyt stk. 3 skal indsættes i Konventionens  

 artikel 12 med følgende ordlyd:
3. Det europæiske økonomiske Fællesskab kan tiltræde  

 denne Konvention.' 2. Det gamle stk. 3 i Konventionens artikel 12 skal  

 være stk. 4 i samme artikel.
Artikel 6 Et nyt stykke 4 skal indsættes i Konventionens artikel 13 med følgende  

 ordlyd:
4. Ovenfornævnte stk. 1, 2 og 3 gælder »mutatis  

 mutandis« for Det europæiske økonomiske Fællesskab.' Artikel 7 1. Denne protokol kan undertegnes af medlemmer af  

 Europarådet, der har undertegnet eller tiltrådt Konventionen, ved:
a.
Undertegnelse uden forbehold for ratifikation, accept eller  

 godkendelse; eller b.
Undertegnelse under forbehold af ratifikation, accept eller  

 godkendelse, efterfulgt af ratifikation, accept eller godkendelse.
 2. Intet af Europarådets medlemslande skal undertegne  

 uden forbehold for ratifikation eller godkendelse eller deponere et  

 ratifikations-, accept- eller godkendelsesinstrument, medmindre det allerede  

 er eller på samme tid bliver en kontraherende part.
 3. Ethvert land, der ikke er medlem af Europarådet,  

 men som har tiltrådt Konventionen kan ligeledes tiltræde denne protokol.
 4. Ratifikations-, accept-, godkendelses- eller  

 tiltrædelsesinstrumenter deponeres hos Europarådets generalsekretær.
Artikel 8 Denne protokol træder i kraft den første dag i måneden en måned efter den  

 dato Konventionens parter har givet tilsagn om at være bundet af protokollen  

 i henhold til bestemmelserne i artikel 7.
Artikel 9 Europarådets generalsekretær skal givet Rådets medlemslande, enhver anden  

 kontraherende part og Det europæiske økonomiske Fællesskab meddelelse om:
a. enhver undertegnelse; b. deponering af ethvert ratifikations-, accept-, godkendelses-, eller  

 tiltrædelsesinstrument; c. enhver ikrafttrædelsesdato for denne protokol i henhold til artikel 8; d. enhver anden handling, notifikation eller meddelelse vedrørende denne  

 protokol.
 Til bekræftelse heraf har undertegnede, der er behørigt befuldmægtigede  

 dertil, undertegnet denne protokol.
Udfærdiget i Strasbourg den 16. november 1989 på engelsk og fransk begge  

 tekster af samme gyldighed, i et eksemplar, som skal deponeres i Europarådets  

 arkiver.
Generalsekretæren skal sende bekræftede genparter til hver af  

 Europarådets medlemslande, enhver kontraherende part og til Det europæiske  

 økonomiske Fællesskab.
 Protokollen trådte i kraft den 1. november 1992 i medfør af protokollens  

 art. 8.
 Protokollen finder ikke anvendelse for Færøerne.
 Foruden Danmark har følgende lande tiltrådt eller ratificeret protokollen  

 med samme ikrafttrædelsesdato: Belgien, Cypern, Finland, Frankrig,  

 Grækenland, Irland, Island, Italien, Luxembourg, Nederlandene, Norge,  

 Portugal, Schweiz, Spanien, Storbritannien, Sverige, Tyskland og Østrig.
 Slovenien har ratificeret protokollen med virkning fra 8. april 1993.
 Nederlandene har erklæret, at tiltrædelsen omfatter Kongeriget i Europa,  

 De Nederlandske Antiller og Aruba.
