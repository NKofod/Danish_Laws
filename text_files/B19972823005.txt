Gyldighedsområde Disse tekniske bestemmelser specificerer de tekniske krav og de tilhørende  

 prøvningsforskrifter, som et terminaludstyr beregnet for tilslutning til 140  

 Mbit/s digitale faste kredsløb med og uden standardiseret rammelåsning skal  

 overholde, for at der for udstyret kan udstedes en fælles europæisk  

 administrativ godkendelse.
Hjemmelsgrundlaget for disse tekniske bestemmelser er § 5 i Ministeriet  

 for Kom-munikation og Turismes bekendtgørelse nr. 737 af 13. august 1994 om  

 teleterminaludstyr (* 1) Ikrafttræden Disse tekniske bestemmelser træder i kraft den 15. december 1997.
Overgangsbestemmelser Indtil den 1. november 1998 vil det omhandlede terminaludstyr kunne  

 markedsføres og tilsluttes det danske telenet uden administrativ godkendelse  

 eller national typegodkendelse.
Administrativ godkendelse Fremgangsmåden for opnåelse af en fælles europæisk administrativ  

 godkendelse fremgår af kapitel 3 i ovennævnte bekendtgørelse.
Tekniske krav og prøvningsforskrifter For så vidt angår de nærmere bestemmelser - herunder de tekniske krav og  

 prøvningsforskrifter - er disse anført i vedlagte bilag 1:
Bilag 1: KOMMISSIONENS BESLUTNING af 31. oktober 1997 om en fælles teknisk  

 forskrift med tilslutningskrav til grænseflader for terminaludstyr til  

 digitale strukturerede og ustrukturerede faste ONP-kredsløb med en kapacitet  

 på 140 Mbit/s. (97/751/EF) Rekvirering af love, bekendtgørelser, standarder m.v.
 Tekniske bestemmelser samt relevante love og bekendtgørelser kan fås/købes  

 ved henvendelse til Telestyrelsen, Holsteinsgade 63, 2100 København Ø, tlf:  

 35430333, fax: 35431434.
 ETSI dokumenter ((I-)ETS'er og TBR'er samt NET-standarder) kan købes hos  

 Telestyrelsen.
 ITU rekommandationer m.v. kan købes direkte hos ITU, Place des Nations,  

 CH-1211 Geneve 20, tlf.: +41 22 730 5111, fax: +41 22 730 5194 eller +41 22  

 733 7256 eller eventuelt gennem Telestyrelsen.
 Radiorelaterede rekommandationer herunder, ERC Decisions,  

 Radiocommunication Reports, Report Forms og Application Forms,  

 Recommendations on Radiocommunications kan købes hos: ERO, European  

 Radiocommunications Office, Midtermolen 1, 2100 København Ø, tlf: 35250300,  

 fax: 35250330. For yderligere information henvises til ERO's hjemmeside på  

 internettet (www.ero.dk).
 ISO/CEN/CENELEC/IEC/DS standarder kan købes hos Dansk Standard,  

 Kollegievej 6, 2920 Charlottenlund, tlf: 39966101, fax: 39966102.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 91/263/EØF, De Europæiske Fællesskabers Tidende (EF-Tidende)  

 1991 L 128 s. 1 og Rådets direktiv nr. 93/68/EØF, De Europæiske Fællesskabers  

 Tidende (EF-Tidende) 1993 L 220 s.1.
