 Vejledningen indeholder uddybende kommentarer og supplerende  

 retningslinier til de regler om lægemidlers pakningsstørrelse, etiketter og  

 emballage, som er fastsat i Sundhedsstyrelsens bekendtgørelse nr. 777 af 12.  

 december 1989 om forbrugerpakninger til lægemidler optaget i  

 Sundhedsstyrelsens specialitetsregister, som træder i kraft den 31. december  

 1989.
 Vejledningen træder i stedet for Sundhedsstyrelsens vejledning af 11.  

 august 1986 til Sundhedsstyrelsens bekendtgørelse nr. 723 af 11. august 1986  

 om forbrugerpakninger til lægemidler optaget i Sundhedsstyrelsens  

 specialitetsregister.
Almene bemærkninger 1.1. Mærkningens hovedformål Mærkning af lægemidler har to hovedformål:
Ved udformningen af mærkningen er det vigtigt, at hovedformålene  

 iagttages, og at oplysningerne, som indgår, anføres på en tydelig måde på  

 pakningsmaterialet.
Det er hensigtsmæssigt, at de oplysninger, som er  

 nødvendige for at opfylde disse formål, samles hver for sig på såvel den  

 indre som den ydre emballage.
1.2. Identificering Et lægemiddel identificeres ved:
Disse elementer bør placeres horisontalt i samme synsfelt.
Navn og styrke  

 sædvanligvis med samme skrifttype og -størrelse.
1.3. Forvekslingsrisiko Pakninger, som kan give anledning til forveksling på grund af navnelighed,  

 lighed i lægemiddelform (f.eks. salve, creme), lighed i design, eller flere  

 forskellige styrker, bør adskilles ved at anvende forskellige  

 skriftstørrelser, farver, forskellig pakningsudformning eller lignende for at  

 tydeliggøre forskellen.
1.4. Læsbarhed Skrifttypen er af stor betydning for læsbarheden.
Enkle skrifttyper som  

 liniære (grotesk), f.eks. folio, helvetica, univers, bør foretrækkes.
Meget  

 smalle eller meget brede typer bør undgås.
Der bør endvidere tilstræbes frie  

 områder omkring teksten for at lette læsbarheden.
Hvis farvet tekst eller  

 farvet baggrund anvendes, bør størst mulig kontrastvirkning tilstræbes.
1.5. Korrekt anvendelse For at sikre rigtig anvendelse af lægemidler, bør pakningerne forsynes med  

 brugeroplysninger som følgende:
Disse oplysninger skal være let læselige og så tydeligt udformet som  

 muligt.
I visse tilfælde er det nødvendigt, at oplysninger fremhæves specielt  

 ved udnyttelse af layoutteknik eller ved, at mindre væsentlig information  

 anføres med mindre typestørrelser.
Oplysningerne bør samles i et felt for  

 sig, helst horisontalt.
På fællesnordiske pakninger bør de samles sprogvis.
Hvis teksten er ens på fællesnordiske pakninger, kan denne anføres på eet  

 sprog.
I så fald må enkelte, svært forståelige ord skrives på to eller flere  

 sprog.
Udløbsdato kan, hvis det er hensigtsmæssigt af tekniske årsager,  

 anføres andre steder på emballagen.
1.6. Andre oplysninger Andre oplysninger, som er nødvendige på emballagen, kan anføres med mindre  

 typestørrelser eller gives mindre fremtrædende placering.
Det drejer sig om:
1.7. Apoteksetiket Ved udformning af pakningsmateriale skal der tages hensyn til kravet om,  

 at inderpakninger ved udlevering fra apotek skal forsynes med en særlig  

 etiket.
Der skal mindst afsættes et frit område på 14 x 34 mm til dette  

 formål.
1.8. Omfang Mærkningen skal anbringes på såvel den indre som den ydre emballage, når  

 denne er ugennemsigtig, dog ikke på lageremballage m.m.
Hvis dette af  

 pladsmæssige årsager ikke er muligt, kan der for at lette læsbarheden opnås  

 tilladelse til at indskrænke mærkningen på den indre eller ydre emballage.  

 Samlet skal mærkningen dog være fuldstændig.
Principielt bør inderemballagen  

 indeholde de nødvendige anvisninger for korrekt anvendelse.
I øvrigt henvises  

 til § 21 og § 22.
Bemærkninger til enkelte paragraffer Ad § 2 Emballagen bør så vidt muligt udformes, så den ikke let kan åbnes af  

 mindre børn, men samtidig må det tilstræbes, at den kan åbnes af svækkede og  

 ældre patienter.
Ad § 7 For lægemidler med eet lægemiddelstof, hvor lægemidlets navn ikke er det  

 samme som lægemiddelstoffets fællesnavn, skal fællesnavnet anføres på  

 etiketten med mindst halv så stor typestørrelse som lægemidlets navn.
Fællesnavnet skal anbringes således, at det ikke vanskeliggør eentydig  

 identifikation af lægemidlet.
Det må derfor ikke anbringes mellem f.eks.  

 lægemidlets navn og styrke.
 Fællesnavnet kan enten angives ved den danske form eller den latinske form  

 eventuelt forkortet.
Ad § 8 En vaccine skal i tilslutning til lægemidddelformbetegnelsen mærkes  

 »vaccine mod . . .«.
Ad § 9 For et lægemiddel indeholdende 2 lægemiddelstoffer, hvis navne indgår i  

 lægemidlets navn, kan styrkerne desuden angives.
 Bestemmelsen om angivelse af styrke for doserede lægemidler gælder også  

 for f.eks. doserede aerosol- og spraypræparater.
For et lægemiddel i ampuller eller eengangssprøjter skal styrken angives  

 ved mængde/ml.
Mængden bør i sådanne tilfælde suppleres med oplysning om  

 total mængde pr. total volumen eventuelt total mængde i den pågældende  

 ampul/eengangssprøjte.
Det samme gælder styrken af brugsfærdige  

 injektionsvæsker fremstillet ud fra injektionskoncentrat og -substans, når  

 disse forhandles med en given mængde opløsningsvæske.
 Styrken kan angives i procent for øjen-, øre- og næsedråber, som er i  

 handelen ved bekendtgørelsens ikrafttræden, samt for nye synonympræparater  

 til sådanne.
 Mængdeangivelsen for forskellige styrker af et lægemiddel bør sædvanligvis  

 angives i samme enhed, f.eks. tabletter 250 mg, 500 mg og 1000 mg (eller 0,25  

 g, 0,5 g og 1 g). På samme måde bør det tilstræbes i styrken at angive  

 mængden af lægemiddelstof i een og samme form, når det i forskellige  

 lægemiddelformer indgår f.eks. som forskellige salte.
Ad § 10 Angivelsen af pakningsstørrelsen bør placeres i nærheden af lægemidlets  

 navn, lægemiddelformbetegnelse og styrke.
Ad §§ 11 og 12 Indholdsstofferne betegnes som anført i § 12.
 Dog kan for navnekilder tilhørende stk. 1, nr. 2, 3 og 4 anvendes  

 fordanskede former udarbejdet efter de i DLS angivne principper for  

 fastsættelse af danske navne.
Deklarationen kan indledes med f.eks. »1 tablet/ml/g indeholder«  

 eller afsluttes med f.eks. »til 1 ml/g«.
Deklarationen kan udelades  

 for doserede lægemidler med eet lægemiddelstof, forudsat deklaration af andre  

 indholdsstoffer ikke kræves efter bekendtgørelsen.
Det er ønskeligt, at farvestoffer angives f.eks. ved betegnelsen  

 »Color« gerne efterfulgt af E-nummer og/eller navn.
Andre  

 hjælpestoffer kan f.eks. angives ved samlebetegnelsen »Constit.«.
 Vand i/til injektions- og infusionspræparater betegnes »aqua ad  

 iniectabilia« (sterilt vand, vand til injektionsvæsker). Vand i/til  

 andre sterile lægemidler deklareres »aqua sterilis (ata)» (sterilt  

 vand). Vand i ikke-sterile lægemidler deklareres »aqua purificata«  

 (renset vand).
 Infusionsvæsker deklareres sædvanligvis pr. 1000 ml eller liter, medens  

 miksturer og lignende deklareres pr. ml.
 Deklarationen for infusionsvæsker, infusionskoncentrater og  

 infusionssubstanser bør suppleres med oplysning om elektrolytindhold udtrykt  

 i mmol.
 Vacciner deklareres sædvanligvis pr. dosis.
Ad § 13 Ved registreringsindehaver forstås den, som er ansvarlig for lægemidlet i  

 Danmark.
Ad § 14 Udløbsdato angives efter ISO (International Standardization Organization)  

 - standard, f.eks. som »Anv. før: 86-05«.
Alternativt kan det  

 angives »Anv. før: 05-86«.
Romertal eller bogstavforkortelser for  

 måneder bør ikke anvendes.
For lægemidler med begrænset anvendelsestid skal anvendelsestiden angives.  

 Dette sker f.eks. på følgende måde: »Anv. før: 86-05 dog senest . . .  

 timer/dage/uger/måneder efter færdigtilberedning/åbning/udlevering fra  

 apotek«.
Hvis pladsen tillader det, bør der afsættes plads til anførelse  

 af dato for færdigtilberedning/åbning/udlevering.
Udløbsdato og  

 anvendelsestid kan eventuelt anføres hver for sig.
 På grund af risiko for kontaminering skal anvendelsestid for konserverede  

 og ukonserverede øjendråber begrænses til henholdsvis 1 måned og 14 dage  

 efter anbrud, hvis ikke andet, kortere tidsrum er fastsat.
Ad § 15 Følgende opbevaringsanvisninger anbefales:
Opbevares svalt er en anvisning, som normalt ikke kan følges af brugerne,  

 og den kan derfor kun undtagelsesvis tillades.
Pakninger til  

 veterinæranvendelse eller til anvendelse på sygehuse vil kunne opbevares  

 koldt eller svalt.
For sådanne vil disse anvisninger derfor kunne tillades.  

 Angivelse af opbevaringsbetingelser på pakningsmaterialet skal være baseret  

 på holdbarhedsundersøgelser under de anbefalede betingelser.
Ad § 16, stk. 4, bilag 2 Angivelsen af grænse for barnealder: »2 år« skal opfattes som en  

 nedre grænse.
 Det vil være tilladt/påbudt at anføre en højere barnealder end 2 år,  

 dersom den godkendte håndkøbsdosering nødvendiggør dette.
 Angivelse af grænse for barnealder: »15 år« skal anføres, når  

 det af håndkøbsdoseringen fremgår, at denne alene gælder for voksne (jf.  

 nedenfor ad § 19, 1. punktum).
 Angivelse af lavere grænse for barnealder end henholdsvis 2 år og 15 år  

 kan i særlige tilfælde tillades efter ansøgning af nyere dato (d.v.s. efter  

 den 1. januar 1989).
Ad § 17 Anvisning om færdigfremstilling af ikke-brugsfærdige lægemidler, f.eks.  

 pulver til mikstur, injektions- og infusionssubstanser, injektions- og  

 infusionskoncentrater, bør sædvanligvis fremgå af pakningsmaterialet.
Sådanne  

 anvisningers udformning og omfang må tilpasses lægemidlets karakter og  

 anvendelse.
Ad § 19 I forbindelse med angivelse af normaldosering skal det eentydigt fremgå,  

 om denne gælder for voksne eller for børn.
 Ved angivelse af normaldosering til børn skal aldersgruppe anføres.
 Følgende aldersgruppeinddeling foretrækkes:
 Indlægssedler til pakninger af lægemidler, som omfattes af § 26, stk. 7 og  

 8, skal udformes i overensstemmelse med de af Sundhedsstyrelsen udarbejdede  

 retningslinier for indlægssedler til forbrugerpakninger af lægemidler optaget  

 i Sundhedsstyrelsens specialitetsregister.
 Retningslinierne udformes under hensyntagen til artikel 6 i EØF-direktiv  

 75/319/EEC af 20. maj 1975 med senere ændringer.
 Kravet om indlægssedler i lægemiddelpakninger træder i kraft henholdsvis  

 den 1. januar 1992 (lægemidler markedsført efter denne dato) og den 31.  

 december 1992 (lægemidler markedsført før 1. januar 1992).
 Kravet gælder både for håndkøbslægemidler og for receptpligtige lægemidler  

 optaget i Sundhedsstyrelsens specialitetssregister.
Ad § 20 Når tilbageholdelsestiderne er forskellige fra land til land, kan  

 fællesnordiske pakninger ikke godkendes.
Ad § 21 Ved små lægemiddelbeholdere forstås f.eks. inhalationsaerosolbeholdere,  

 ampuller, små hætteglas og små tuber.
 På folie til blisterpakninger kan forskellig stavning af lægemiddelnavnet  

 accepteres under forudsætning af, at det danske navn også findes på foliet.  

 Eksempel på sådanne stavninger er tilføjelse af -a eller -e sidst i navnet.
Ad § 22, stk. 1 De heri omtalte indlægssedler vil typisk indeholde tekniske anvisninger  

 og/eller supplerende oplysninger til de af Sundhedsstyrelsen godkendte  

 brugeroplysninger for håndkøbslægemidler.
 Det vil formentlig kunne forventes, at indlægssedler af denne type bliver  

 overflødiggjort med indførelsen af de indlægssedler, som omtales i § 19, stk.  

 2.
