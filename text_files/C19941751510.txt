Til politi- og vejmyndigheder 1. Med Trafikministeriets cirkulære nr. 161 af 29. august 1994  

 ændredes Justitsministeriets cirkulære nr. 96 af 24. juni 1992 om afmærkning.  

 For det første er ændringerne en opfølgning af den seneste ændring af  

 vejafmærkningsbekendtgørelsen, jf.
Trafikministeriets bekendtgørelse nr. 199  

 af 16. marts 1994. Dernæst er ændringerne en konsekvens af Trafikministeiets  

 nye struktur, ifølge hvilken konkrete sager så vidt muligt ikke skal  

 behandles på departementalt niveau.
2. Afgørelser om afmærkning med B 13 Stop træffes fremover  

 af politiet efter samtykke fra vejbestyrelsen.
De retningslinier, der er  

 beskrevet i ændringscirkulærets punkt 6, er ikke udtryk for nogen ændret  

 holdning til anvendelsen af denne reguleringsform i forhold til dagens  

 situation.
 3. Angivelse af anbefalet hastighed i forbindelse med tavlerne  

A 41 - A 42 vejvisning (undertavle UA 41 Hastighedsangivelse )  

 skal ikke længere godkendes af ministeriet, jf. ændringscirkulærets punkt 4.  

 Det samme er tilfældet for E 41 Hastighedsangivelse ved frakørsel, jf.  

 ændringscirkulærets punkt 11. Den anviste hastighed fastsættes fremover af  

 politiet efter samtykke fra vejbestyrelsen.
Ved fastsættelse af den anviste hastighed kan nedenstående sammenhænge  

 mellem vejens horisontalradius og den anbefalede hastighed tjene til  

 vejledning.
Tabellen baseres på, at vejens sidehældning er 60 0/00, og at der  

 ikke er pludseligt knæk, dårlig friktion eller lignende i kurven.
Det  

 anbefales, at politiet inden fastsættelsen af den vejledende hastighed har  

 prøvekørt det aktuelle sving.
Det bør tilstræbes, at en rutineret bilist ikke  

 kan gennemkøre kurven uden at føle en væsentlig sideacceleration ved en  

 hastighed, der ligger ca. 10 km/t over den anbefalede.
 Der forventes udarbejdet nærmere vejregler vedrørende emnet.
 4. Sager vedrørende opsætning eller flytning af E 55 Tættere  

 bebygget område og E 56 Ophør af tættere bebygget område afgøres nu i  

 alle tilfælde af politiet efter forhandling med vejbestyrelsen, jf.  

 ændringscirkulærets punkt 12.
