(Folkebiblioteksloven) Herved bekendtgøres lov om folkebiblioteker m.v., jfr.  

 lovbekendtgørelse nr. 600 af 9. december 1975, med de ændringer, der følger  

 af lov nr. 212 af 18. maj 1977, lov nr. 280 af 16. juni 1980, lov nr. 250 af  

 27. maj 1981, lov nr. 287 af 10. juni 1981, lov nr. 307 af 9. juni 1982 og  

 lov nr. 242 af 8. juni 1983.
Formål § 1.  Folkebibliotekernes formål er at fremme  

 oplysning, uddannelse og kulturel aktivitet ved at stille bøger og andet  

 egnet materiale vederlagsfrit til rådighed.
 Stk. 2.  Folkebibliotekerne skal formidle kommunal og  

 statslig information og information om samfundsforhold i øvrigt.
 Stk. 3.  Folkebibliotekerne bør bestræbe sig på at  

 stille musikbærende materialer til rådighed.
Stk. 4.  Folkebibliotekerne bør bestræbe sig på at  

 etablere biblioteksbetjening af de børn og voksne, der er afskåret fra selv  

 at komme på biblioteket.
Udgiften til betjening af statslige, amtslige og  

 andre ikke-kommunale institutioner afholdes af institutionerne.
§ 1 a.  Folkebibliotekernes formål skal opfyldes  

 gennem kvalitet, alsidighed og aktualitet i udvalget af det materiale, der  

 stilles til rådighed.
Ved udvælgelsen må alene disse kriterier, ikke de i  

 materialet indeholdte religiøse, moralske eller politiske synspunkter, være  

 afgørende.
 Stk. 2.  Den ledende bibliotekar foretager  

 materialevalget under medvirken af de øvrige bibliotekarer og under ansvar  

 over for kommunalbestyrelsen.
Lokale folkebiblioteker § 2.  Et folkebiblioteks virkeområde er en kommune  

 eller et biblioteksforbund omfattende to eller flere kommuner, jfr. § 3, stk.  

 1-2.
Stk. 2.  Folkebibliotekerne skal dog stå til rådighed  

 for enhver, der har bopæl i Danmark.
Hvor særlige forhold gør sig gældende,  

 kan ministeren for kulturelle anliggender tillade en begrænsning af denne  

 forpligtelse.
 Stk. 3.  Hvor virkeområdets størrelse og karakter gør  

 det nødvendigt, bør det tilstræbes, at biblioteket opretter filialer.
 Stk. 4.  Biblioteket kan i øvrigt oprette og drive  

 afdelinger i virksomheder og institutioner inden for sit virkeområde eller  

 træffe aftaler om biblioteksmæssigt samarbejde med sådanne.
 § 3.  Enhver kommune er forpligtet til enten alene  

 eller i fællesskab med andre kommuner at opretholde et folkebibliotek med  

 afdelinger for såvel børn som voksne.
 Stk. 2.  En kommune kan indgå overenskomst med en anden  

 kommune om hel eller delvis biblioteksbetjening.
 § 4.  Kommunalbestyrelsen kan fastsætte bestemmelser  

 om en afgift for overskridelse af lånetiden.
 Stk. 2.  Ministeren for kulturelle anliggender  

 fastsætter nærmere regler herom.
 § 5.  (Ophævet).
 § 6.  Såfremt biblioteksarbejdet udføres af en eller  

 flere heltidsbeskæftigede personer, skal bibliotekets leder være faguddannet  

 bibliotekar.
 Stk. 2.  Ved biblioteker i virkeområder med over 5.000  

 indbyggere skal der inden 1. april 1969 være ansat en heltidsbeskæftiget  

 bibliotekar samt den nødvendige medhjælp.
 Stk. 3.  Ministeren for kulturelle anliggender kan under  

 særlige omstændigheder meddele en tidsbegrænset dispensation fra de i stk. 1  

 og 2 omhandlede bestemmelser.
 Stk. 4.  Efter 1. januar 1984 kan stillingen som leder  

 af et bibliotek kun nybesættes med en faguddannet bibliotekar, medmindre  

 ingen faguddannet bibliotekar søger stillingen.
 § 7.  (Ophævet).
§ 7 a.  Kommunalbestyrelsen udarbejder en plan for  

 folkebibliotekets virksomhed.
Planen indsendes til ministeren for kuturelle  

 anliggender.
 Stk. 2.  Ministeren for kulturelle anliggender  

 fastsætter nærmere regler om udarbejdelsen af biblioteksplanerne.
Centralbiblioteker § 8.  Ministeren for kulturelle anliggender afgør  

 efter forhandling med amtsrådet, hvilket bibliotek der tillige skal virke som  

 centralbibliotek for amtskommunen.
Ved afgørelsen skal der tages hensyn til,  

 at centralbibliotekets lokaler, bogbestand og personale er af en sådan  

 standard, at den særlige centralbiblioteksopgave kan løses på forsvarlig  

 måde.
 Stk. 2.  Amtskommunen afholder udgifterne til  

 centralbiblioteksvirksomheden.
 Stk. 3.  Den ledende bibliotekar ved et centralbibliotek  

 ansættes af kommunalbestyrelsen efter udtalelse fra amtsrådet.
§ 9.  Centralbiblioteket skal støtte de lokale  

 biblioteker i centralbiblioteksområdet, jfr. § 8, ved at udlåne eller  

 fremskaffe bøger og andet egnet materiale, som de pågældende biblioteker ikke  

 selv ejer, og ved at yde råd og biblioteksteknisk bistand i nødvendigt  

 omfang.
Centralbiblioteket virker tillige som lokalt folkebibliotek for sit  

 virkeområde, jfr. § 2, stk. 1.
 § 10.  Der oprettes overenskomst mellem amtskommunen  

 og hjemstedskommunen om centralbiblioteksvirksomheden.
 Stk. 2.  Ministeren for kulturelle anliggender  

 fastsætter nærmere regler herom efter forhandling med Amtsrådsforeningen i  

 Danmark og Kommunernes Landsforening.
Stk. 3.  Der nedsættes for hvert centralbibliotek et  

 rådgivende kontaktudvalg for centralbiblioteksvirksomheden.
Kontaktudvalget  

 består af:
1 medlem valgt af kommunalbestyrelsen, 1 medlem valgt af amtsrådet, amtscentrallederen, overbibliotekaren, oplandsbibliotekaren, den ledende børnebibliotekar, 3 repræsentanter for folkebibliotekerne i amtskommunen.
 § 11.  (Ophævet).
Skolebiblioteker § 12.  Ved hver selvstændig folkeskole oprettes et  

 skolebibliotek som led i det kommunale skolevæsen og i samarbejde med  

 folkebiblioteket.
 Stk. 2.  Skolebibliotekerne skal inden for folkeskolens  

 formål tjene skolens undervisning og bidrage til den enkelte elevs alsidige  

 udvikling ved at stille bøger og andet egnet materiale til rådighed for  

 undervisningen og fritiden, således at der ydes den nødvendige vejledning ved  

 materialernes benyttelse.
 § 13.  I skoleplanen optages der bestemmelser om de  

 enkelte skolebibliotekers ordning og virkeområde, herunder om samarbejdet med  

 det stedlige folkebibliotek.
 § 14.  Den daglige ledelse af et skolebibliotek  

 varetages af en lærer ved den pågældende skole (skolebibliotekaren), der  

 udpeges efter indstilling af vedkommende skoleleder.
Stk. 2.  I kommuner med flere skoler kan en af  

 skolebibliotekarerne virke som ledende skolebibliotekar og efter  

 kommunalbestyrelsens indstilling normeres som skolebibliotekskonsulent.
Ved  

 Københavns kommunale skolevæsen ansættes en skolebiblioteksinspektør, der  

 uden at være skolebibliotekar fører tilsyn med kommunens skolebiblioteker.
 § 15.  (Ophævet).
 § 16.  (Ophævet).
 § 17.  Skolenævnet godkender efter indstilling fra  

 lærerrådet anskaffelse af materialer til skolebiblioteket.
 Stk. 2.  Nærmere regler om skolebibliotekernes  

 indretning og virksomhed fastsættes af undervisningsministeren efter  

 forhandling med de kommunale organisationer og, for så vidt angår regler om  

 samarbejde med folkebibliotekerne, efter forhandling med ministeren for  

 kulturelle anliggender.
Særlige bevillinger § 18.  Der ydes årlige statstilskud til:
1. nationalbibliografien og andre bibliografiske  

 udgivelser, 2. folkebibliotekernes depotbibliotek, 3. det tyske mindretals biblioteker i Sønderjylland, 4. den centrale indvandrersamling.
 Stk. 2.  Der kan ydes statstilskud til  

 biblioteksbetjening af andre særlige grupper.
 Stk. 3.  Der kan ydes statstilskud til centrale  

 organisationers løsning af fællesopgaver.
§ 19.  På finansloven opføres en rådighedssum til  

 folke- og skolebibliotekernes fællesopgaver, fællesopgaver for  

 folkebiblioteker og fællesopgaver for skolebiblioteker samt særlige opgaver  

 ved de enkelte biblioteker.
Rådighedssummen kan anvendes til forsøgsarbejde  

 og udviklingsarbejde.
Stk. 2.  60 pct. af rådighedssummen fordeles af  

 ministeren for kulturelle anliggender, mens 40 pct. fordeles af  

 undervisningsministeren.
Tilskud til fællesopgaver for folke- og  

 skolebiblioteker ydes efter forhandling mellem de to ministre.
 § 19 a.  På finansloven opføres en dispositionssum til  

 støtte af biblioteker i områder, hvor disse ikke er fuldt udbygget.
 Stk. 2.  Ministeren for kulturelle anliggender  

 fastsætter nærmere regler herom.
Bibliotekstilsynet og biblioteksrådet § 20.  Biblioteksdirektøren, der leder  

 bibliotekstilsynet, yder bibliotekerne råd og vejledning.
 § 21.  Biblioteksrådet, for hvilket  

 biblioteksdirektøren er formand, består i øvrigt af 18 medlemmer, nemlig:
overbibliotekaren ved Statsbiblioteket i Århus, rektor for Danmarks Biblioteksskole, direktøren for Bibliotekscentralen, 1 repræsentant for direktoratet for folkeskolen og seminarier m.v., 3 repræsentanter for Kommunernes Landsforening, 1 repræsentant for Amtsrådsforeningen i Danmark, 1 repræsentant for Københavns og Frederiksberg kommuner, 4 repræsentanter for Danmarks Biblioteksforening, 1 repræsentant for Bibliotekarforbundet, 1 repræsentant for Danmarks Skolebiblioteksforening, 1 repræsentant for centralbibliotekarerne, 1 repræsentant for Handels- og Kontorfunktionærernes Forbund, 1 repræsentant for Danmarks Lærerforening.
Stk. 2.  Rådets medlemmer beskikkes af ministeren for  

 kulturelle anliggender, for de 14 sidstnævntes vedkommende efter indstilling  

 fra de pågældende organisationer, centralbibliotekarernes repræsentant dog  

 efter indstilling fra centralbibliotekarmødet.
Samtlige beskikkelser sker for  

 et tidsrum af 4 år, begyndende 3 måneder efter hver ny kommunal valgperiodes  

 begyndelse.
Første valgperiode udløber dog 31. marts 1986. Skulle de  

 bestående biblioteks- og bibliotekarorganisationer opløses, eller skulle der  

 opstå foreninger eller institutioner, der må sidestilles med disse, afgør  

 ministeren, hvorledes der skal forholdes ved valget af de pågældende  

 medlemmer af biblioteksrådet.
Stk. 3.  Biblioteksrådet sammenkaldes til møde, så ofte  

 ministeren eller biblioteksdirektøren anser det for nødvendigt, dog mindst 2  

 gange årligt.
Endvidere skal rådet indkaldes til møde, når mindst 5 medlemmer  

 forlanger det.
 Stk. 4.  Rådet skal af ministeren for kulturelle  

 anliggender høres om sager af principiel betydning for det i denne lov  

 omhandlede biblioteksvæsen, ligesom rådet af egen drift kan gøre indstilling  

 til ministeren om sådanne spørgsmål.
Slutningsbestemmelser § 22.  Ministeren for kulturelle anliggender  

 udfærdiger efter indstilling fra biblioteksdirektøren og biblioteksrådet, for  

 skolebibliotekernes vedkommende efter forhandling med  

 undervisningsministeren, en bekendtgørelse om lovens gennemførelse.  

 Bekendtgørelsen kan tillige indeholde nærmere bestemmelser om  

 folkebibliotekernes indretning og virksomhed, herunder vejledende  

 retningslinjer for lokaler, personale og bogbestand m.v. for de forskellige  

 bibliotekstyper.
§ 23.  (Ikrafttrædelses- og overgangsbestemmelser,  

 ophævet).(* 1) § 24.  Loven gælder ikke for Færøerne og Grønland.
Ministeriet for kulturelle anliggender, den 22. august 1985 Mimi Stilling Jakobsen /Bente Vejlesby (* 1) Loven, som den fremgår af lovbekendtgørelsen, trådte i kraft den 1.  

 januar 1984, jfr. § 2 i lov nr. 242 af 8. juni 1983.
