Betænkning afgivet af Udvalget for Udlændinge- og  

 Integrationspolitik den 18. april 2006 Betænkning over Forslag til lov om ændring af udlændingeloven (Betinget udvisning, skærpelse af udvisningsreglerne og  

 reglerne om indrejseforbud m.v.) [af integrationsministeren (Rikke Hvilshøj)] 1. Ændringsforslag Det Radikale Venstres medlem af udvalget har stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 25. januar 2006 og var til 1.  

 behandling den 24. februar 2006. Lovforslaget blev efter 1. behandling  

 henvist  

 til behandling i Udvalget for Udlændinge- og Integrationspolitik.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og integrationsministeren sendte den 23. december 2005 dette udkast  

 til  

 udvalget, jf. alm. del  bilag 63. Den 27. januar 2006 sendte  

 integrationsministeren  

 de indkomne høringssvar og den 9. februar 2006 et notat om høringssvarene til  

 udvalget.
Den 13. februar 2006 sendte integrationsministeren et supplerende  

 høringssvar og den 21. februar 2006 et supplerende notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Amnesty International, Dansk Flygtningehjælp og UNHCR.
Spørgsmål Udvalget har stillet 15 spørgsmål til integrationsministeren til  

 skriftlig besvarelse, som denne har besvaret.
En række af udvalgets spørgsmål  

 og integrationsministerens svar herpå er optrykt i bilag 2 til betænkningen.
3. Indstillinger og politiske bemærkninger Et  

  

 flertal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
Et  

  

 mindretal  

  

 i  

 udvalget (S) indstiller lovforslaget til  

  

 vedtagelse  

  

 med de stillede  

 ændringsforslag.
Mindretallet vil kunne stemme for lovforslaget ved 3.  

 behandling, selv om de stillede ændringsforslag forkastes.
Et  

  

 andet  

 mindretal  

  

 i udvalget (RV og SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de stillede ændringsforslag.
Det Radikale Venstres  

 medlem af udvalget mener, at det er nødvendigt at beskytte det demokratiske  

 retssamfund mod mennesker, som ikke overholder lovgivningen.
Samtidig må det  

 sikres, at beskyttelsen ikke antager en form, som i sig selv underminerer  

 retssamfundet, herunder det internationale retssamfund.
Det er i det  

 lys, Det Radikale Venstres tilgang til lovforslaget skal ses.
Det Radikale Venstre støtter  

 til fulde, at indvandrere, som ikke overholder dansk lovgivning, skal kunne  

 udvises for de forseelser, som lovforslaget omfatter.
Til gengæld kan Det  

 Radikale Venstre ikke støtte, at flygtninge, som har fået asyl i Danmark,  

 fordi  

 de er forfulgt el.lign. i deres hjemland, skal kunne straffes med en  

 udvisning  

  ud over de muligheder, der allerede er i den eksisterende lovgivning,  

 jf.  

 svar på spørgsmål 13. Yderligere stramninger på flygtningeområdet vil  

 indebære,  

 at Danmark endnu en gang går til kanten, muligvis over, i fortolkningen af  

 flygtningekonventionen, jf. høringssvarene fra bl.a.
Dansk Flygtningehjælp,  

 Amnesty International og Institut for Menneskerettigheder.
For Det  

 Radikale Venstre er det afgørende dels at beskytte flygtningene, dels at  

 Danmark medvirker aktivt til at opretholde det internationale retssamfund.  

 Hvis  

 alle lande går til kanten af de vedtagne internationale regler for, hvorledes  

 vi behandler mennesker, bryder retssamfundet sammen.
Danmark har allerede  

 gentagne gang modtaget kritik for sin tilgang til de internationale  

 konventioner,  

 hvilket Det Radikale Venstre på det stærkeste beklager.
Det Radikale Venstre  

 ønsker, at Danmark skal være et foregangsland, også når det gælder  

 overholdelse  

 af de fælles internationale regelsæt, som er garanten for en fredelig  

 udvikling  

 i verden, ja en garant for civilisationen.
På den baggrund  

 har Det Radikale Venstre stillet et ændringsforslag, som undtager  

 flygtninge fra de foreslåede stramninger.
Desværre er der ikke et flertal for  

 ændringsforslaget, hvilket betyder, at Det Radikale Venstre finder det  

 nødvendigt  

 at stemme imod det samlede lovforslag.
 Det Radikale Venstre skal  

 samtidig tilkendegive, at partiet støtter såvel stramningerne med hensyn til  

 indvandrere som skærpelsen af »trappestigen«.
Det Radikale Venstre har stillet  

 et ændringsforslag vedrørende religiøse forkyndere, idet det er vores klare  

 krav, at religiøse forkyndere skal kunne udvises, hvis de forbryder sig mod  

 straffeloven.
Man skal ikke kunne komme til Danmark på en tilladelse som  

 religiøs forkynder og derefter misbruge opholdstilladelsen til at begå  

 kriminalitet.
Socialistisk Folkepartis  

 medlem af udvalget deler de bekymringer, som Det Radikale Venstre  

 giver  

 udtryk for ovenfor, specielt vedrørende risikoen for, at  

 Danmark  

 går til kanten i fortolkningen af flygtningekonventionen, jf. en række  

 høringssvar.
SF kan bl.a. derfor ikke støtte lovforslaget.
Et  

  

 tredje mindretal  

  

 i udvalget (EL) indstiller lovforslaget til  

  

 forkastelse  

  

 ved 3.  

 behandling.
Mindretallet vil stemme for ændringsforslag nr. 1 og imod  

 ændringsforslag nr. 2.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (S, SF og EL):
 1)  

  

 I den under  

  

 nr. 4  

  

 foreslåede ændring af  

  

 § 22  

  

 udgår », som har  

 haft lovligt ophold her i landet i mere end de sidste 8 år,«.
 [Beskyttelsen af  

 flygtninge mod udvisning bevares som hidtil på det højeste niveau, jf.  

 trappestigemodellen].
 Af  

 	  

 et  

  

 mindretal  

  

 (RV),  

 tiltrådt af et  

  

 mindretal  

  

 (S og SF):
 2)  

  

 Den under  

  

 nr. 8  

  

 foreslåede  

  

 § 25 c  

  

 affattes således:
»§ 25 c.  

  

 En udlænding med opholdstilladelse efter §  

 9 f  

 kan uden for de i §§ 22-24 nævnte tilfælde  

 udvises, hvis udlændingen er dømt for overtrædelse af straffeloven.« [Præcisering] Bemærkninger Til nr. 1 Ændringsforslaget  

 indebærer, at flygtninge bevarer en beskyttelse mod udvisning, der som hidtil  

 svarer til den bedste beskyttelse, andre udlændinge kan  

 opnå.
Med ændringsforslaget  

 imødekommes den kritik, der er rejst i en lang række høringssvar, bl.a. fra  

 Amnesty International, Advokatrådet, Dansk Flygtningehjælp, Institut for  

 Menneskerettigheder og UNHCR, om, at den af regeringen foreslåede  

 ændring  

 kan være i konflikt med flygtningekonventionens artikel 32.
Til nr. 2 Ændringsforslaget har til  

 formål at tydeliggøre retsstillingen og skal bl.a. ses i lyset af ministerens  

 svar på spørgsmål 14, hvoraf det bl.a. fremgår, at »en udlænding med  

 opholdstilladelse som religiøs forkynder er herefter kun sikker på ikke at  

 blive udvist i anledning af et strafbart forhold, hvis der er tale om en  

 overtrædelse  

 af bestemmelser, der alene hjemler bødestraf og ikke er nævnt ovenfor.
I  

 praksis vil det kunne forekomme ved overtrædelse af bestemmelser i  

 særlovgivningen, f.eks. færdselsloven, og ganske få bestemmelser i  

 straffeloven, f.eks. § 294 om ulovlig selvtægt.« En oversigt over Folketingets sammensætning er optrykt i  

 betænkningen.
Anne‑Mette Winther Christiansen (V)  

  

  fmd.  

  

 Kristian Pihl Lorentzen (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Henrik Sass Larsen (S)  

  

  nfmd.  

  

 Bjørn Medom Nielsen (S)   

 Morten Bødskov (S)   

 John Dyrby (S)   

 Elsebeth Gerner Nielsen (RV)   

 Steen Gade  

  (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 128 Bilagsnr.
Titel 1 Høringssvar, fra integrationsministeren 2 Kopi af besvarelse af spm. nr.
S 2205 om de skærpede  

 udvisningsregler, fra integrationsministeren 3 Høringsnotat, fra integrationsministeren 4 Supplerende høringssvar, fra integrationsministeren 5 Supplerende høringsnotat, fra integrationsministeren 6 Henvendelse af 22/2-06 fra Amnesty International 7 Henvendelse af 23/2-06 fra Dansk Flygtningehjælp 8 Udkast til tidsplan for udvalgets behandling af  

 lovforslaget 9 Tidsplan for udvalgets behandling af lovforslaget 10 Høringssvar fra UNHCR 11 Henvendelse af 27/3-06 fra Dansk Flygtningehjælp 12 1. udkast til betænkning 13 2. udkast til betænkning Oversigt over spørgsmål og svar vedrørende L 128 Spm.nr.
Titel 1 Spm. om kommentar til henvendelse af 22/2-06 fra Amnesty  

 International, til integrationsministeren, og ministerens svar herpå 2 Spm. om kommentar til henvendelse af 23/2-06 fra Dansk  

 Flygtningehjælp, til integrationsministeren, og ministerens svar herpå 3 Spm. om at oversende UNHCRs høringssvar, til  

 integrationsministeren, og ministerens svar herpå 4 Spm., om UNHCR er enig i kritikken af, at lovforslaget er  

 i strid med flygtningekonventionen, til integrationsministeren, og  

 ministerens  

 svar herpå 5 Spm. om ministerens holdning til, at det ifølge  

 høringsberettigede organisationer ikke er konventionsmedholdeligt at  

 sidestille flygtninge og indvandrere, til integrationsministeren, og  

 ministerens svar herpå 6 Spm., om en flygtning, som er dømt til udvisning, og som har  

 udstået sin straf, ikke vil kunne få asyl i Danmark, til  

 integrationsministeren,  

 og ministerens svar herpå 7 Spm. om tålt ophold efter udvisningsdom, til  

 integrationsministeren, og ministerens svar herpå 8 Spm., om flygtninge har andre rettigheder end retten til  

 at blive hjemsendt, til integrationsministeren, og ministerens svar herpå 9 Spm. om rettigheder for en flygtning, der er på tålt  

 ophold, til integrationsministeren, og ministerens svar herpå 10 Spm. om, hvorfor en udvist flygtning, der ikke kan  

 udsendes på grund af forfølgelsesrisiko, ender på tålt ophold, til  

 integrationsministeren, og ministerens svar herpå 11 Spm., om en flygtning kan udvises inden for de første 6  

 måneder efter tildelt opholdstilladelse ved f.eks. begåelse af kriminalitet,  

 til integrationsministeren, og ministerens svar herpå 12 Spm. om regeringen er enig i retssamfundets fortolkning  

 af flygtningekonventionen, til integrationsministeren, og ministerens svar  

 herpå 13 Spm. om oversendelse af notat, som beskriver de nuværende  

 regler for udvisning af flygtninge, til integrationsministeren, og  

 ministerens svar herpå 14 Spm. om oversendelse af en ikke udtømmende liste over  

 kriminelle handlinger, til integrationsministeren, og ministerens svar herpå 15 Spm. om kommentar til henvendelse af 27/3-06 fra Dansk  

 Flygtningehjælp, til integrationsministeren, og ministerens svar herpå Bilag 2 12 af udvalgets spørgsmål til  

 integrationsministeren og dennes svar herpå Spørgsmålene og integrationsministerens svar herpå er  

 optrykt efter ønske fra Det Radikale Venstre.
 Spørgsmål 1:
Ministeren bedes kommentere henvendelse af 22. februar 2006 fra  

 Amnesty International, jf.
L 128  bilag 6.
 Svar:
 Amnesty International har i sin henvendelse anført, at de mest  

 centrale punkter i Amnesty Internationals høringssvar til L 128 ikke er  

 gengivet i Integrationsministeriets høringsnotat af 7. februar 2006.
Amnesty International har henvist til, at det i Amnesty  

 Internationals høringssvar er anført, at lovforslaget udgør en alvorlig  

 forringelse af flygtninges retssikkerhed, idet flygtninge, der har opholdt  

 mindre end 8 år i Danmark, vil blive sidestillet med andre udlændinge og  

 således vil kunne udvises for mindre forbrydelser.
Amnesty International  

 vurderer, at lovforslaget bringer Danmark på kant med hensigterne bag  

 FNs flygtningekonvention  

 og henviser til, at flygtningekonventionens artikel 32 udelukkende giver  

 stater  

 mulighed for at udvise flygtninge, der udgør en fare for den nationale  

 sikkerhed  

 eller offentlige orden.
Amnesty International anfører i den forbindelse, at  

 den  

 relativt beskedne kriminalitet, som efter lovforslaget vil kunne danne  

 baggrund  

 for, at en flygtning vil miste sin flygtningestatus, ikke falder ind under  

 denne definition.
 Amnesty International har endvidere anført, at en tilsvarende  

 kritik er fremhævet i høringssvarene fra Dansk Flygtningehjælp og Institut  

 for  

 Menneskerettigheder.
 Integrationsministeriet kan oplyse, at det fremgår af  

 lovforslaget, at flygtninge, der har opholdt sig mindre end 8 år i Danmark,  

 fremover  i relation til den såkaldte trappestigemodel  vil blive  

 sidestillet  

 med andre udlændinge og således vil kunne udvises for mindre forbrydelser.
Forslaget er indeholdt i den rapport fra arbejdsgruppen om  

 betinget udvisning, som danner grundlag for lovforslaget.
Arbejdsgruppen er  

 sammensat af repræsentanter fra Advokatrådet, Den Danske Dommerforening,  

 Justitsministeriet, Udenrigsministeriet, Rigsadvokaten, Rigspolitichefen,  

 Integrationsministeriet og Udlændingestyrelsen.
 Spørgsmålet om forholdet til flygtningekonventionen er behandlet  

 i pkt. 3 i Integrationsministeriets høringsnotat, som blev fremsendt til  

 udvalget den 9. februar 2006, hvor Amnesty International  sammen med  

 Advokatrådet, Dansk Flygtningehjælp, Dansk Røde Kors og Dansk Retspolitisk  

 Forening  

  er gengivet for at have udtalt sig imod lovforslaget på dette punkt.
 Integrationsministeriet har som svar herpå omhyggeligt redegjort  

 for spørgsmålet om forslagets overensstemmelse med flygtningekonventionen.
 Spørgsmålet er endvidere behandlet i Integrationsministeriets høringsnotat  

 i anledning af høringssvaret fra Institut for Menneskerettigheder.  

 Høringsnotatet er sendt til udvalget den 21. februar 2006.
 Det fremgår bl.a. af høringsnotaterne, at i tilfælde, hvor  

 retten træffer bestemmelse om at udvise en flygtning i anledning af begået  

 kriminalitet, tager retten ikke hermed asylretlig stilling til udvisningen.  

 Det  

 er derimod op til Udlændingestyrelsen efterfølgende at tage stilling hertil,  

 jf. udlændingelovens § 31, jf. §  

 49 a.
 Finder Udlændingestyrelsen, at der asylretligt ikke er noget til  

 hinder for, at udlændingen kan udsendes, anses afgørelsen automatisk for  

 påklaget til Flygtningenævnet, og klagen har opsættende virkning med hensyn  

 til  

 udrejsefristen.
Finder Udlændingestyrelsen eller Flygtningenævnet efter en  

 asylretlig vurdering derimod, at udlændingen ikke kan udsendes på grund af  

 forhold, som omfattes af udlændingelovens § 31, stk. 1 eller 2, skal det  

 samtidig besluttes, om udlændingen på ny kan gives asyl.
Udlændingen kan  

 gives  

 opholdstilladelse efter § 7 eller § 8 (asyl) på ny, hvis særlige grunde,  

 herunder hensynet til familiens enhed, taler derfor, jf. udlændingelovens §  

 10,  

 stk. 3.
Om udlændingen på ny kan gives asyl, beror på en konkret afvejning.  

 Denne afvejning skal med hensyn til udlændinge, der isoleret set er omfattet  

 af  

 udlændingelovens § 7, stk. 1  dvs. udlændinge, der risikerer  

 forfølgelse af de  

 i flygtningekonventionen nævnte grunde - foretages i overensstemmelse med  

 flygtningekonventionen.
Det er hermed sikret, at artikel 32, stk. 1,  

 iagttages  

 i hver enkelt sag.
 Hvis udvisningen ikke er forenelig med flygtningekonventionen,  

 vil udlændingen generhverve sin opholdstilladelse som flygtning.
 Spørgsmål 2:
Ministeren bedes kommentere henvendelse af 23. februar 2006 fra  

 Dansk Flygtningehjælp, jf.
L 128  bilag 7.
 Svar:
 Dansk Flygtningehjælp har i sin henvendelse anført, at Dansk  

 Flygtningehjælps høringssvar til L 128 er mangelfuldt gengivet i  

 Integrationsministeriets  

 høringsnotat af 7. februar 2006.
Dansk Flygtningehjælp har henvist til, at det i Dansk  

 Flygtningehjælps høringssvar er anført, at lovforslaget indebærer en radikal  

 fravigelse af flygtningekonventionens kriterier for udvisning, som disse  

 fremgår af artikel 32. Dansk Flygtningehjælp har endvidere anført, at det  

 fremgår af høringssvaret, at udvidelsen af området for udvisning af  

 flygtninge  

 indebærer mulighed for, at flygtninge udsendes til hjemlandet i strid med  

 artikel 32 og andre relevante bestemmelser i flygtningekonventionen, og at  

 den  

 eventuelle sikring mod udsendelse til forfølgelse i hjemlandet af udviste  

 flygtninge, som der henvises til i bemærkningerne til lovforslaget, ikke er i  

 fuld overensstemmelse med de rammer, som flygtningekonventionen udstikker for  

 (allerede anerkendte) flygtninge.
Dansk Flygtningehjælp har endelig anført,  

 at  

 det i høringssvaret er anført, at ændringen af udvisningsreglerne indebærer  

 en  

 risiko for, at flygtninge ender på såkaldt tålt ophold i Danmark, hvilket vil  

 være i konflikt med Danmarks forpligtelse til at sikre flygtninge med ophold  

 i  

 Danmark et minimum af rettigheder, jf. flygtningekonventionen.
 Spørgsmålet om lovforslagets overensstemmelse med  

 flygtningekonventionen er behandlet i Integrationsministeriets høringsnotat,  

 som blev sendt til udvalget den 9. februar 2006. Spørgsmålet om forholdet til  

 flygtningekonventionen er endvidere omtalt i høringssvar fra Institut for  

 Menneskerettigheder og dermed også behandlet i ministeriets supplerende  

 høringsnotat, som blev sendt til udvalget den 21. februar 2006.
 Siden har UNHCR i høringssvar af 7. marts 2006 anført, at de  

 foreslåede regler om udvisning af flygtninge ikke er i overensstemmelse med  

 flygtningekonventionens artikel  

 1 C  

 og 32.
Integrationsministeriet har i anledning af høringssvaret fra UNHCR  

 og de øvrige henvendelser om forholdet til flygtningekonventionen udarbejdet  

 et  

 sammenfattende og præciserende notat om dette spørgsmål.
Notatet er i dag  

 sendt  

 til Folketingets Udvalg for Udlændinge- og Integrationspolitik.
 Spørgsmål 3:
Vil ministeren oversende UNHCRs høringssvar? Svar:
Høringssvar af 7. marts 2006 fra UNHCR vedlægges.
UNHCR har i  

 høringssvaret anført, at de foreslåede regler om udvisning af flygtninge ikke  

 er i overensstemmelse med flygtningekonventionens artikel  

 1 C  

 og 32.
 Integrationsministeriet har i anledning af høringssvaret samt de  

 øvrige henvendelser om lovfor-slagets forhold til flygtningekonventionen  

 udarbejdet et sammenfattende og præciserende notat om dette spørgsmål.  

 Notatet  

 er i dag sendt til Folketingets Udvalg for Udlændinge- og  

 Integrationspolitik.
 Supplerende høringsnotat  Sammenfattende og  

 præciserende høringsnotat om lovforslagets forhold til flygtningekonventionen  

 i  

 anledning af høringssvar fra UNHCR og øvrige henvendelser vedrørende forslag  

 til lov om ændring af udlændingeloven. (Betinget udvisning, skærpelse af  

 udvisningsreglerne og reglerne om indrejseforbud m.v.).
 UNHCR har anført, at de foreslåede regler om udvisning af  

 flygtninge ikke er i overensstemmelse med adgangen til at udvise flygtninge  

 efter flygtningekonventionens artikel 32.
UNHCR har endvidere anført, at forslaget er problematisk, i det  

 omfang udvisning medfører, at flygtningen mister sin flygtningestatus.
Ophør  

 af  

 flygtningestatus er i flygtningekonventionen udtømmende reguleret i artikel  

 1 C.
Ophør af flygtningestatus kan ikke  

 begrundes med kriminalitet, medmindre der er tale om så alvorlig  

 kriminalitet,  

 at der kan ske inddragelse af flygtningestatus efter flygtningekonventionens  

 artikel  

 1 F  

 (a) om  

 forbrydelser mod freden m.v. og  

 1 F  

 (c)  

 om handlinger i strid med FNs mål og grundsætninger.
 Når der nedenfor anvendes udtrykket flygtning, tænkes på  

 flygtning som defineret i flygtningekonventionen.
 Integrationsministeriet  

  

 kan sammenfattende og præciserende om lovforslagets forhold til  

 flygtningekonventionen  

 oplyse følgende:
Ophør af flygtningestatus er reguleret i flygtningekonventionens  

 artikel  

 1 C.
Det  

 fremgår heraf bl.a., at flygtningekonventionen ikke længere finder anvendelse  

 på den, som er i stand til at vende tilbage til det land, i hvilket han  

 tidligere har haft fast bopæl, fordi de forhold, som førte til, at han blev  

 anerkendt som flygtning, ikke længere er til stede.
 Udvisning af flygtninge er reguleret i konventionens artikel 32  

 og 33.
Efter flygtningekonventionens artikel 32, stk. 1, må staterne  

 ikke udvise en flygtning, der lovligt befinder sig på deres område, undtagen  

 af  

 hensyn til den nationale sikkerhed eller den offentlige orden.
Der er tale om  

 en proportionalitetsafvejning, hvor hensynet til den enkelte flygtning skal  

 holdes op mod hensynet til den nationale sikkerhed og den offentlige orden.
Efter flygtningekonventionens artikel 33, stk. 1, må staterne  

 ikke på nogen som helst måde udvise eller afvise en flygtning ved grænserne  

 til  

 sådanne områder, hvor hans liv eller frihed ville være truet på grund af hans  

 race, religion, nationalitet, hans tilhørsforhold til en særlig social gruppe  

 eller hans politiske anskuelser.
Efter artikel 33, stk. 2, kan stk. 1 dog  

 ikke  

 påberåbes af en flygtning, som med rimelig grund må anses for en fare for det  

 lands sikkerhed, i hvilket han befinder sig, eller som efter en endelig dom  

 for  

 en særlig farlig forbrydelse må betragtes som en fare for samfundet i det  

 pågældende land.
Har en udlænding fået inddraget sin flygtningestatus i medfør af  

 ophørsgrundene i artikel  

 1 C,  

 er der ikke længere tale om en flygtning.
Det giver derfor ikke mening i  

 disse  

 tilfælde at tale om, at bestemmelserne i artikel 32 og 33 skal iagttages i  

 forbindelse med eventuel udvisning af den pågældende som følge af  

 kriminalitet.
Bestemmelserne i artikel 32 og 33 handler derfor om de  

 muligheder, som staterne er givet med hensyn til udvisning af udlændinge med  

 flygtningestatus.
Udvises en flygtning i overensstemmelse med artikel 32 og  

 33,  

 har det således ikke nogen betydning for den pågældendes flygtningestatus  

  men  

 betydning for retten til lovligt at opholde sig i det land, den pågældende er  

 udvist fra.
En vurdering af rækkevidden af artikel 32 og 33 skal således  

 foretages uafhængigt af ophørsgrundene i konventionens artikel  

 1 C.
Ved en afgørelse om udvisning i anledning af kriminalitet tager  

 retten ikke stilling til asylretlige spørgsmål.
Udvises en flygtning, mister  

 den pågældende sin opholdstilladelse.
Heri ligger imidlertid ikke, at den  

 pågældende har mistet sin status som flygtning i flygtningekonventionens  

 forstand.
Retten skal i forbindelse med enhver sag om udvisning tage  

 stilling til, om udlændingens personlige forhold taler imod udvisning, jf.  

 udlændingelovens § 26, stk. 1. Retten foretager således en  

 proportionalitetsafvejning  

 bl.a. mellem på den ene side hensynet til udlændingen og på den anden side  

 hensynet til statens sikkerhed og den offentlige orden.
Anser retten efter en  

 sådan vurdering udvisning for uproportional, vil den pågældende udlænding  

 ikke  

 blive udvist.
Der må således i forbindelse med rettens afgørelse om udvisning  

 antages at være gjort op med den proportionalitetsafvejning, der følger af  

 flygtningekonventionens  

 artikel 32.
Den foreslåede skærpelse af udvisningsreglerne ændrer ikke  

 herved.
Det har siden 1996 været således, at flygtninge på nogle områder er  

 sidestillet med andre udlændige i relation til muligheden for at udvise som  

 følge af kriminalitet.
Finder retten, at en flygtning skal udvises som følge af begået  

 kriminalitet, skal der foretages en asylretlig vurdering.
Denne vurdering går  

 ud på, om flygtningen kan udsendes til et andet land uden at risikere  

 forfølgelse eller torturlignende overgreb, og hvis ikke, om den pågældende  

 skal  

 generhverve sin opholdstilladelse.
 Vurderingen foretages i første omgang af Udlændingestyrelsen,  

 jf. udlændingelovens §  

 49 a.  

 Vurderingen af, om udlændingen kan udsendes, foretages i overensstemmelse med  

 bl.a.  

 flygtningekonventionens artikel 33, stk. 1. Muligheden for i medfør af  

 konventionens artikel 33, stk. 2, at udsende en flygtning, uanset om den  

 pågældende  

 risikerer forfølgelse, har ikke nogen betydning i dansk ret som følge af det  

 absolutte udsendelsesforbud i udlændingelovens § 31, stk. 1.
 Finder Udlændingestyrelsen, at udlændingen kan udsendes, fordi  

 den pågældende ikke risikerer forfølgelse eller torturlignende overgreb,  

 anses  

 afgørelsen automatisk for påklaget til Flygtningenævnet.
Finder Udlændingestyrelsen eller Flygtningenævnet, at  

 udlændingen ikke kan udsendes, skal det samtidig besluttes, om udlændingen på  

 ny kan gives opholdstilladelse.
Den udviste udlænding meddeles  

 opholdstilladelse på ny, hvis særlige grunde taler derfor.
Afgørelsen herom  

 beror på en konkret afvejning.
Denne afvejning skal med hensyn til  

 udlændinge,  

 der isoleret set risikerer forfølgelse af de i flygtningekonventionen nævnte  

 grunde, foretages i overensstemmelse med flygtningekonventionen.
Hvis udlændingen ikke meddeles opholdstilladelse på ny, er den  

 pågældende henvist til såkaldt tålt ophold her i landet, indtil udsendelse  

 bliver mulig.
Vurderet ud fra asylmyndighedernes praksis vil det være  

 udlændinge dømt for særlig farlige forbrydelser, der henvises til tålt  

 ophold.
Det bemærkes, at Udlændingestyrelsens og Flygtningenævnets  

 virksomhed efter §  

 49 a  

 sker uden hensyn til, om den udviste flygtning formelt set må antages at have  

 bevaret sin flygtningestatus, jf. det ovenfor anførte.
Udlændingestyrelsen og  

 Flygtningenævnet tager alene stilling til, om udlændingen ved udsendelse  

 risikerer overgreb som nævnt i udlændingelovens § 31, og i bekræftende fald,  

 om  

 den begåede kriminalitet er til hinder for meddelelse af en ny  

 opholdstilladelse efter § 7 eller § 8.
 Det er på den anførte baggrund samlet Integrationsministeriets  

 opfattelse, at de foreslåede regler om udvisning  på samme måde som de  

 allerede  

 gældende udvisningsregler, der sidestiller flygtninge med andre udlændinge  

 (udlændingelovens § 22, nr. 4-7)  ikke indebærer, at flygtninge udvises  

 i  

 strid med flygtningekonventionen.
 Spørgsmål 4:
Er UNHCR enig i flere af de høringsberettigede organisationers  

 kritik af, at lovforslaget er i strid med flygtningekonventionen? Svar:
 Der henvises til besvarelsen af spørgsmål nr. 3 ad L 128.
 Spørgsmål 5:
Hvad er ministerens kommentar til, at en række organisationer  

 påpeger, at det ikke er konventionsmedholdeligt at sidestille flygtninge og  

 indvandrere? Svar:
 Det er Integrationsministeriets opfattelse, at lovforslaget er i  

 overensstemmelse med Danmarks internationale forpligtelser, herunder  

 flygtningekonventionen.
Integrationsministeriet har i anledning af høringssvaret fra  

 UNHCR samt de øvrige henvendelser om lovforslagets forhold til  

 flygtningekonventionen udarbejdet et sammenfattende og præciserende notat om  

 dette spørgsmål.
Notatet er i dag sendt til Folketingets Udvalg for  

 Udlændinge-  

 og Integrationspolitik.
 Spørgsmål 6:
Er ministeren enig i, at en flygtning, som er dømt til udvisning,  

 og som har udstået sin straf, normalt ikke vil kunne få asyl i Danmark   

 medmindre særlige forhold taler herfor  fordi mennesker, som har en  

 udvisningsdom, får et indrejseforbud? Svar:
I tilfælde, hvor retten træffer afgørelse om at udvise en  

 flygtning, mister den pågældende sin opholdstilladelse og meddeles et  

 indrejseforbud.
Indrejseforbudets længde afhænger af længden af den straf,  

 udlændingen er blevet idømt.
Efter udlændingens afsoning af straf skal Udlændingestyrelsen  

 foretage en asylretlig vurdering af, om udlændingen kan udsendes, uden at den  

 pågældende risikerer forfølgelse eller torturlignende overgreb.
Denne  

 vurdering  

 foretages i overensstemmelse med internationale konventioner, herunder  

 flygtningekonventionen og den europæiske menneskerettighedskonvention.
Finder Udlændingestyrelsen, at udlændingen kan udsendes, fordi  

 den pågældende ikke risikerer forfølgelse eller torturlignende overgreb,  

 anses  

 afgørelsen automatisk for påklaget til Flygtningenævnet.
Hvis  

 Flygtningenævnet  

 er enigt i Udlændingestyrelsens afgørelse, kan udlændingen  om  

 nødvendigt   

 udsendes tvangsmæssigt.
Finder Udlændingestyrelsen eller Flygtningenævnet, at  

 udlændingen ikke kan udsendes, skal det samtidig besluttes, om udlændingen på  

 ny kan gives opholdstilladelse som flygtning.
Den udviste udlænding meddeles  

 opholdstilladelse på ny, hvis særlige grunde taler derfor.
Afgørelsen herom  

 beror på en konkret afvejning.
Denne afvejning skal med hensyn til  

 udlændinge,  

 der isoleret set risikerer forfølgelse af de i flygtningekonventionen nævnte  

 grunde, foretages i overensstemmelse med flygtningekonventionen.
 Hvis udlændingen ikke meddeles opholdstilladelse på ny, er den  

 pågældende henvist til såkaldt tålt ophold her i landet, indtil udsendelse  

 bliver mulig.
 Spørgsmål 7:
Er ministeren enig i, at en flygtning, som er dømt til udvisning  

 efter udlændingelovens §§ 22-25, men ikke kan udsendes, vil komme til at  

 opholde sig i Danmark på tålt ophold  medmindre ganske særlige forhold  

 gør sig  

 gældende  og er ministeren enig i, at det ikke er i overensstemmelse  

 med  

 flygtningekonventionen? Svar:
 Der henvises til besvarelsen af spørgsmål nr. 6 ad L 128.
 Spørgsmål 9:
Hvilke rettigheder har en flygtning, som er i Danmark på tålt  

 ophold? Svar:
 Udlændinge, der opholder sig i Danmark på såkaldt tålt ophold,  

 befinder sig her i landet på de samme vilkår som asylansøgere.
 Udlændinge på tålt ophold har således i samme omfang som  

 asylansøgere ret til underhold og indkvartering, tilbud om undervisning,  

 aktivering, frivilligt arbejde samt nødvendige sundhedsmæssige ydelser.
 Spørgsmål 12:
Er regeringen enig i det internationale retssamfunds fortolkning  

 af flygtningekonventionen, dvs. eksekutivkomiteens konklusioner, og hvis  

 ikke,  

 hvorfor forsøger regeringen da ikke at få konven-tionen ændret frem for at  

 bryde den? Svar:
 Det er afgørende for regeringen at overholde  

 flygtningekonventionen og andre internationale forpligtelser, og regeringen  

 tager derfor også konklusioner fra UNHCRs eksekutivkomité alvorligt.
Eksekutivkomiteen har siden 1975 offentligt udgivet konklusioner  

 på flygtningeområdet.
Uden en nærmere angivelse af, hvilken af  

 eksekutivkomiteens  

 konklusioner spørgsmålet sigter til, er det ikke muligt at besvare  

 spørgsmålet  

 nærmere.
 Spørgsmål 13:
 Ministeren bedes oversende et notat, som beskriver de nuværende  

 regler for udvisning af flygtninge, herunder hvilke kriminelle handlinger der  

 kan føre til udvisning.
 Svar:
 Et notat af 16. marts 2006 om gældende regler om udvisning af flygtninge  

 vedlægges.
Notat om gældende regler om udvisning af  

 flygtninge Ved udvisning i udlændingelovens forstand forstås en afgørelse,  

 der indebærer, at en udlændings ret til at opholde sig her i landet  

 bortfalder,  

 og at udlændingen ikke uden tilladelse på ny må indrejse og opholde sig her i  

 landet i en nærmere fastsat periode (indrejseforbud).
 Det fremgår af den gældende bestemmelse i udlændingelovens § 22,  

 at udlændinge med opholdstilladelse efter § 7 eller § 8 (flygtninge) kan  

 udvises, hvis den pågældende straffes med ubetinget fængsel i mindst 4 år  

 (nr.  

 1), for flere forhold straffes med ubetinget fængsel i mindst 2 år (nr. 2)  

 eller straffes med ubetinget fængsel i mindst 2 år og tidligere er idømt  

 ubetinget fængselsstraf (nr. 3).
Udvisningsadgangen efter udlændingelovens § 22 knyttes således  

 til den konkret forskyldte straf for den begåede kriminalitet.
Med  

 fængselsstraf sidestilles anden strafferetlig retsfølge, som indebærer eller  

 giver mulighed for frihedsberøvelse, f.eks. dom til forvaring, dom til  

 anbringelse på hospital for sindslidende og ungdomssanktion.
 Herudover kan en udlænding med opholdstilladelse efter § 7 eller  

 § 8 udvises, hvis den pågældende idømmes ubetinget frihedsstraf eller anden  

 strafferetlig retsfølge, som indebærer eller giver mulighed for  

 frihedsberøvelse, for en af følgende lovovertrædelser:
  

 	  

 forbrydelser mod  

 statens sikkerhed m.v. (straffelovens kapitel 12 og 13),   

 	  

 vold m.v. mod  

 tjenestemand (straffelovens § 119, stk. 1 og 2),   

 	  

 menneskesmugling  

 (straffelovens §  

 125 a  

 og udlændingelovens § 59, stk. 7),   

 	  

 brandstiftelse  

 (straffelovens §§ 180 og 181),   

 	  

 sprængning m.v. (§  

 183, stk. 1 og 2),   

 	  

 fly- og skibskapring  

 (§  

 183 a  

 ),   

 	  

 fare for andres liv  

 eller sundhed ved forgiftning af drikkevand m.v. (§ 186, stk. 1, og § 187,  

 stk.  

 1),   

 	  

 narkotikakriminalitet  

 og hæleri med hensyn til udbyttet ved narkotikakriminalitet (§ 191 og  

 § 290, stk. 2),   

 	  

 besiddelse m.v. af  

 særlig farlige våben og eksplosivstoffer (§  

 192 a  

 ),   

 	  

 forbrydelser mod  

 kønssædeligheden, herunder incest og voldtægt (§  

 210, stk. 1 og 3, jf. stk. 1, § 215, § 216, §  

 222, §§  

 224 og 225, jf. §§ 216 og 222),   

 	  

 manddrab (§ 237),   

 	  

 grov vold (§§ 245 og  

 246),   

 	  

 omskæring af kvinder  

 (§  

 245 a  

 ),   

 	  

 smitte med livstruende  

 sygdom (§ 252, stk. 2),   

 	  

 ulovlig tvang og  

 trusler i forbindelse med indgåelse af ægteskaber (§§ 260 og 266),   

 	  

 grov frihedsberøvelse  

 (§ 261, stk. 2),   

 	  

 menneskehandel (§  

 262 a  

 ) samt   

 	  

 grove  

 berigelsesforbrydelser, herunder tyveri og hæleri af særlig grov beskaffenhed  

 samt røveri (§ 276, jf. § 286, §§ 278-283, jf. § 286, § 288 og § 290, stk.  

 2).
 Der kan henvises til udlændingelovens § 22, nr. 4-7.
 Afgørelse om udvisning efter udlændingelovens § 22 træffes af  

 retten.
 En udlænding med opholdstilladelse efter § 7 eller § 8 kan  

 endvidere udvises administrativt efter udlændingelovens §  

 25 a, stk. 1, nr. 1, hvis udlændingen ikke  

 har haft lovligt ophold i Danmark i mere end de sidste 6 måneder og den  

 pågældende  uden at være idømt fængselsstraf  er dømt for nærmere  

 angivne  

 lovovertrædelser eller udlændingen over for politiet har erkendt  

 overtrædelsen  

 eller er pågrebet under eller i umiddelbar tilknytning til udøvelsen af det  

 strafbare forhold.
 De lovovertrædelser, der efter §  

 25 a, stk. 1, nr. 1, kan medføre  

 udvisning er:
  

 	  

 voldelig, truende  

 adfærd over for personale på indkvarteringssted for udlændinge  

 (udlændingelovens  

 §  

 42 a, stk. 7,  

 2.pkt, jf. § 60, stk. 1),   

 	  

 vold m.v. mod  

 tjenestemand (straffelovens § 119),   

 	  

 vold (straffelovens §  

 244),   

 	  

 trusler om at foretage  

 strafbar handling (straffelovens § 266),   

 	  

 berigelsesforbrydelser,  

 herunder tyveri (§ 276-283),   

 	  

 hæleri (straffelovens  

 § 290),   

 	  

 smugling af varer m.m.  

 (toldlovens § 73, stk. 2, jf. stk. 1, nr. 1) samt   

 	  

 overtrædelse af lov om  

 våben og eksplosivstoffer.
 Bestemmelsen i udlændingelovens §  

 25 a, stk. 1, nr. 1, suppleres af §  

 25 a, stk. 1, nr. 2, hvorefter en  

 udlænding med opholdstilladelse efter § 7 eller § 8, der ikke har haft  

 lovligt ophold  

 i Danmark i mere end de sidste 6 måneder, kan udvises, hvis den pågældende er  

 dømt for ulovlig besiddelse af euforiserende stoffer eller udlændingen over  

 for  

 politiet har erkendt ulovlig besiddelse eller brug af euforiserende stoffer  

 eller der i øvrigt foreligger en særlig bestyrket mistanke.
 Endelig kan en udlænding med opholdstilladelse efter § 7 eller §  

 8 udvises af hensyn til statens sikkerhed efter udlændingelovens § 25.
 Afgørelse om udvisning efter udlændingelovens §§ 25 og  

 25 a  

 træffes af Udlændingestyrelsen med  

 klageadgang til Integrationsministeriet.
 Ved enhver afgørelse om udvisning skal der tages hensyn til, om udvisningen  

 må antages at virke særlig belastende, bl.a. på grund af udlændingens  

 tilknytning til det danske samfund eller herboende personer, jf.  

 udlændingelovens § 26, stk. 1. Der foretages i den forbindelse en afvejning  

 mellem konsekvenserne af en udvisning for den pågældende og grovheden af den  

 begåede kriminalitet.
 Ved udvisning i medfør af udlændingelovens § 22, nr. 4-7, skal  

 de nævnte hensyn i udlændingelovens § 26, stk. 1, tale afgørende imod  

 udvisning, for at udvisning ikke kan finde sted, jf. § 26, stk. 2. Det  

 fremgår  

 af forarbejderne til udlændingelovens § 26, stk. 2, at hensynene i  

 bestemmelsen  

 vil tale imod udvisning, i det omfang dette følger af internationale  

 forpligtelser, jf. artikel 8 i Den Europæiske Menneskerettighedskonvention.
 Spørgsmål 14:
 Ministeren bedes oversende en ikke udtømmende liste over  

 kriminelle handlinger, der ikke vil kunne føre til udvisning af religiøse  

 forkyndere efter L 128.
 Svar:
 Der er kun ganske få lovovertrædelser, som med sikkerhed ikke  

 kan føre til udvisning af en religiøs forkynder.
 Udvisning af en udlænding med opholdstilladelse som religiøs  

 forkynder kan ske ved dom eller ved administrativ beslutning efter samme  

 regler, som gælder for andre udlændinge.
Hermed kan en udlænding med opholdstilladelse som religiøs  

 forkynder udvises efter udlændingelovens § 22-24, hvis den pågældende idømmes  

 ubetinget eller betinget frihedsstraf.
Udvisning efter disse bestemmelser  

 sker  

 ved dom.
 Endvidere kan en religiøs forkynder udvises administrativt, hvis  

 den pågældende anses for en fare for statens sikkerhed eller for en alvorlig  

 trussel mod den offentlige orden m.v., jf. udlændingelovens § 25. Dette  

 gælder  

 uanset varigheden af den pågældendes ophold i Danmark.
 En udlænding med opholdstilladelse som religiøs forkynder kan  

 herudover udvises administrativt efter udlændingelovens §  

 25 a, stk. 1, nr. 1, hvis udlændingen  

 ikke har haft lovligt ophold i Danmark i mere end de sidste 6 måneder og den  

 pågældende  uden at være idømt fængselsstraf  er dømt for nærmere  

 angivne  

 lovovertrædelser eller udlændingen over for politiet har erkendt  

 overtrædelsen  

 eller er pågrebet under eller i umiddelbar tilknytning til udøvelsen af det  

 strafbare forhold.
 De lovovertrædelser, der efter §  

 25 a, stk. 1, nr. 1, kan medføre  

 udvisning er:
  

 	  

 voldelig, truende  

 adfærd over for personale på indkvarteringssted for udlændinge  

 (udlændingelovens  

 §  

 42 a, stk. 7,  

 2.pkt, jf. § 60, stk. 1),   

 	  

 vold m.v. mod  

 tjenestemand (straffelovens § 119),   

 	  

 vold (straffelovens §  

 244),   

 	  

 trusler om at foretage  

 strafbar handling (straffelovens § 266),   

 	  

 berigelsesforbrydelser,  

 herunder tyveri (straffelovens § 276-283),   

 	  

 hæleri (straffelovens  

 § 290),   

 	  

 smugling af varer m.m.  

 (toldlovens § 73, stk. 2, jf. stk. 1, nr. 1) samt   

 	  

 overtrædelse af lov om  

 våben og eksplosivstoffer.
 Bestemmelsen suppleres af udlændingelovens §  

 25 a, stk. 1, nr. 2, hvorefter en  

 udlænding med opholdstilladelse som religiøs forkynder, der ikke har haft  

 lovligt ophold i Danmark i mere end de sidste 6 måneder, kan udvises, hvis  

 den  

 pågældende er dømt for ulovlig besiddelse af euforiserende stoffer eller  

 udlændingen over for politiet har erkendt ulovlig besiddelse eller brug af  

 euforiserende stoffer eller der i øvrigt foreligger en særlig bestyrket  

 mistanke.
 Afgørelse om udvisning efter udlændingelovens §§ 25 og  

 25 a  

 træffes af Udlændingestyrelsen med  

 klageadgang til Integrationsministeriet.
 Den foreslåede nye bestemmelse i § 25 c er en særlig  

 udvisningsregel for udlændinge med opholdstilladelse som religiøse  

 forkyndere,  

 der indebærer, at de pågældende kan udvises ved straf  herunder også  

 bødestraf  

  for overtrædelse af følgende bestemmelser i straffeloven:
  

 	  

 forbrydelser mod  

 statens sikkerhed (kapitel 12 og 13),   

 	  

 offentlig tilskyndelse  

 til forbrydelser (§ 136),   

 	  

 forhånelse af et  

 lovligt bestående religionssamfund (§ 140),   

 	  

 trusler om at foretage  

 strafbar handling (§ 266),   

 	  

 fremsættelse af  

 udtalelser, der tilstræber at fremkalde voldshandlinger eller hærværk (§  

 266 a  

 ), samt   

 	  

 forhånende udtalelser  

 (§ 266 b).
En udlænding med opholdstilladelse som religiøs forkynder er  

 herefter kun sikker på ikke at blive udvist i anledning af et strafbart  

 forhold, hvis der er tale om en overtrædelse af bestemmelser, der alene  

 hjemler  

 bødestraf og ikke er nævnt ovenfor.
I praksis vil det kunne forekomme ved  

 overtrædelse af bestemmelser i særlovgivningen, f.eks. færdselsloven, og  

 ganske  

 få bestemmelser i straffeloven, f.eks. § 294 om ulovlig selvtægt.
 Spørgsmål 15:
Ministeren bedes kommentere henvendelse af 27. marts 2006 fra  

 Dansk Flygtningehjælp, jf.
L 128  bilag 11.
 Svar:
 Dansk Flygtningehjælp omtaler i henvendelsen nogle spørgsmål af  

 mere generel karakter med hensyn til flygtningekonventionen og  

 udvisningsreglerne  spørgsmål, som dermed ikke knytter sig specifikt  

 til det  

 fremsatte lovforslag.
 Dansk Flygtningehjælp har bl.a. anført, at det er i konflikt med  

 flygtningekonventionen at lade en flygtning miste sin opholdstilladelse og  

 dermed de rettigheder, som den pågældende i henhold til konventionen er  

 berettiget til, uden samtidig at tage stilling til de asylretlige spørgsmål.
 Dansk Flygtningehjælp har endvidere anført, at der ved en  

 afgørelse om udvisning ikke i forbindelse med en vurdering efter  

 udlændingelovens § 26 kan gøres op med flygtningekonventionens artikel 32  

 uden  

 at inddrage denne bestemmelse og de heri implicerede asylretlige spørgsmål.
Det kan oplyses, at retten ved en afgørelse om udvisning i  

 forbindelse med vurderingen efter udlændingelovens § 26 skal tage hensyn til,  

 om en udvisning må anses for særlig belastende under hensyn til udlændingens  

 personlige forhold.
Integrationsministeriet er af den opfattelse, at retten i  

 samme forbindelse også tager hensyn til, om udlændingen har flygtningestatus,  

 og dermed om en proportionalitetsafvejning efter flygtningekonventionens  

 artikel 32 er til hinder for at udvise den pågældende.
 Hvis retten træffer afgørelse om at udvise en flygtning, er det  

 herefter op til udlændingemyndighederne at tage stilling til, om den  

 pågældende  

 kan udsendes, og hvis dette ikke er tilfældet, om den pågældende på ny på  

 asylretligt grundlag skal meddeles opholdstilladelse.
 Integrationsministeriet er derfor ikke enigt i, at det er i  

 konflikt med flygtningekonventionen, at retten i forbindelse med afgørelsen  

 om  

 udvisning ikke tager stilling til asylretlige spørgsmål (spørgsmål, om den  

 pågældende aktuelt risikerer forfølgelse), da dette spørgsmål som nævnt  

 henhører  

 under udlændingemyndighederne.
 Dansk Flygtningehjælp har endvidere anført, at vurderingen af,  

 om en flygtning, der kan udvises i overensstemmelse med  

 flygtningekonventionens  

 artikel 32, vil kunne udsendes til hjemlandet, skal foretages i henhold til  

 flygtningekonventionens artikel 33, stk. 2.
Integrationsministeriet er ikke enigt heri.  

 Flygtningekonventionens artikel 32 regulerer spørgsmålet om udvisning af en  

 flygtning, uanset om den pågældende ved udsendelse må antages at risikere  

 forfølgelse eller ej.
Flygtningekonventionens artikel 33 regulerer alene  

 spørgsmålet om udvisning af flygtninge, der ved udsendelse må antages at  

 risikere forfølgelse.
Flygtningekonventionens artikel 33 skal således ikke  

 iagttages ved udvisning af en flygtning, der ikke længere må antages at  

 risikere forfølgelse.
 Som anført i Integrationsministeriets notat af 17. marts 2006  

 har konventionens artikel 33, stk. 2, i øvrigt ikke nogen selvstændig  

 betydning  

 i dansk ret som følge af det absolutte udsendelsesforbud i udlændingelovens §  

 31, stk. 1.
 Dansk Flygtningehjælp har endvidere anført, at det bør uddybes,  

 hvad der menes med, at vurderingen af, om en udvist udlænding på ny kan  

 meddeles opholdstilladelse, hvis særlige grunde taler derfor, jf.  

 udlændingelovens § 10, stk. 3, skal foretages i overensstemmelse med  

 flygtningekonventionen.
En afgørelse om, hvorvidt en udvist udlænding med  

 flygtningestatus på ny kan meddeles opholdstilladelse, træffes af  

 Udlændingestyrelsen med klageadgang til Flygtningenævnet.
Det indgår i  

 overensstemmelse med flygtningekonventionens artikel 33, stk. 2, i  

 vurderingen,  

 hvilken kriminalitet udlændingen har begået, og om den pågældende som følge  

 heraf må betragtes som en fare for samfundet her i landet.
 Dansk Flygtningehjælp har endelig anført, at et såkaldt tålt  

 ophold i Danmark må betragtes som et lovligt ophold i flygtningekonventionens  

 forstand, og at flygtninge på tålt ophold derfor har en række rettigheder,  

 der  

 går videre end beskyttelsen mod udsendelse til risiko for forfølgelse.
 I henhold til udlændingeloven kan personer på tålt ophold efter  

 Integrationsministeriets opfattelse ikke anses for at have lovligt ophold.  

 Udlændinge på tålt ophold omfatter flygtninge, som på grund af kriminalitet  

 af  

 særlig farlig karakter ville kunne udsendes i medfør af  

 flygtningekonventionens  

 artikel 33, stk. 2, hvis ikke der var et absolut forbud mod udsendelse i  

 udlændingelovens § 31, stk. 1.
