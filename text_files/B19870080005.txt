 Efter §§ 10 og 11 i lov nr. 115 af 31. marts 1982 om biavl fastsættes:
 Voldgiftskredse m.m.
 § 1.  Med henblik på behandling af tvister om  

 erstatning for tab som følge af forgiftningsskader på bier inddeles landet i  

 6 voldgiftskredse samt i 15 lokalområder, som angivet i bilaget.
 Stk. 2.  I hver voldgiftskreds udnævner  

 landbrugsministeren en voldgiftsformand og en suppleant for denne, der begge  

 skal have bestået juridisk kandidateksamen.
 Stk. 3.  I hvert lokalområde udnævner  

 landbrugsministeren efter indstilling fra biavlerorganisationerne en  

 biavlskyndig voldgiftsmand og efter indstilling fra De Danske  

 Landboforeninger, Danske Husmandsforeninger og De Samvirkende Danske  

 Frøavlerforeninger en planteavlskyndig voldgiftsmand samt en suppleant for  

 hver af disse.
Anmeldelse § 2.  Den, der ønsker at kræve erstatning for tab som  

 følge af forgiftningsskade på bier, skal skriftligt anmelde skaden til en af  

 voldgiftsmændene i det pågældende lokalområde eller til voldgiftsformanden i  

 den pågældende kreds.
Stk. 2.  Anmeldelsen skal fremsættes snarest muligt  

 efter, at skaden er blevet den skadelidte bekendt.
Klagen skal så vidt muligt  

 indeholde oplysninger om navn og bopæl på den, der ved spredning af  

 giftmidler antages at have forårsaget forgiftningsskaden.
 Stk. 3.  Såfremt anmeldelse efter stk. 1 indgives til en  

 voldgiftsmand, skal denne straks underrette voldgiftsformanden om  

 anmeldelsen.
Inhabilitet § 3.  Ingen må som voldgiftsformand eller  

 voldgiftsmand deltage i behandlingen af en erstatningssag, såfremt han er  

 part i sagen, er personlig interesseret i dens udfald eller er beslægtet  

 eller besvogret i op- eller nedstigende linie eller sidelinien så nær som  

 søskendebørn med nogen af parterne, eller når andre omstændigheder  

 foreligger, som er egnede til at rejse tvivl om den pågældendes fuldstændige  

 upartiskhed.
 Behandlingen i voldgiftsnævnet m.v.
 § 4.  Ved behandlingen af en sag i voldgiftsnævnet  

 deltager formanden samt voldgiftsmændene fra det pågældende lokalområde,  

 hvoraf den ene skal have kendskab til biavl og den anden til planteavl.  

 Formanden kan tilkalde særligt sagkyndige til at bistå ved sagens behandling.  

 Nævnets kendelse skal være ledsaget af grunde.
 Stk. 2.  Såfremt voldgiftsmændene og deres suppleanter  

 efter § 3 eller af andre grunde er afskåret fra at deltage i sagens  

 behandling, kan voldgiftsformanden bemyndige de nærmest boende voldgiftsmænd  

 til at indtræde i sagens behandling.
§ 5.  Inden behandlingen i voldgiftsnævnet skal  

 voldgiftsmændene i forening vurdere skadens omfang og årsagen til skadens  

 opståen.
Vurderingsforretningen skal afholdes snarest muligt efter, at  

 anmeldelsen er modtaget.
 Stk. 2.  Skadelidte samt så vidt muligt den, der ved  

 spredning af giftmidler må antages at have forvoldt skaden, skal indkaldes  

 til vurderingsforretningen.
§ 6.  Såfremt en af parterne forlanger det, skal der  

 inden sagens afgørelse udtages prøver af forgiftede bier, som indsendes til  

 Statens Biavlsforsøg.
Kendelse i sagen kan herefter først afsiges, når  

 Statens Biavlsforsøgs udtalelse i sagen foreligger.
 Stk. 2.  Prøver af forgiftede bier kan udtages af den  

 biavlskyndige voldgiftsmand, en bisygdomsinspektør, en tilsynsmand eller en  

 af Statens Bisygdomsnævn registreret kyndig biavler.
 Stk. 3.  Voldgiftsnævnets medlemmer har adgang til  

 dyrkningsarealer og til udbygninger og tilsvarende lokaler, hvor der  

 opbevares giftmidler, og er berettigede til vederlagsfrit at udtage prøver af  

 planter og kemikalier i det omfang, sagens behandling gør det nødvendigt,  

 samt til at kontrollere sprøjteredskaber og sprøjtebøger, hvor disse  

 forefindes.
 § 7.  Inden sagen forelægges for voldgiftsnævnet, skal  

 voldgiftsmændene så vidt muligt søge at opnå forlig om erstatningen.
§ 8.  En voldgiftskendelse kan fuldbyrdes 14 dage  

 efter afsigelsen, medmindre kendelsen forinden er indbragt for de almindelige  

 domstole.
Den ret, for hvilken kendelsen indbringes, kan tillægge  

 indbringelsen opsættende virkning, selv om kendelsen først indbringes senere  

 end 14 dage efter afsigelsen.
Stk. 2.  Kendelsen kan af hver af parterne indbringes  

 for de almindelige domstole.
Fristen er 14 dage efter kendelsens afsigelse.  

 Justitsministeren kan undtagelsesvis tillade at sagen indbringes for  

 domstolene indtil 6 måneder efter voldgiftskendelsens afsigelse.
 Stk. 3.  Har en part ikke været til stede ved kendelsens  

 afsigelse, regnes de i stk. 1 og 2 nævnte frister dog fra kendelsens  

 forkyndelse for parten.
 Stk. 4.  Voldgiftskendelsen indbringes for den ret, hvor  

 sagen efter retsplejelovens almindelige regler skal anlægges i 1. instans.
§ 9.  Ved kendelsen fastsættes tillige  

 sagsomkostninger, herunder betaling til Statens Biavlsforsøg for undersøgelse  

 af prøver af forgiftede bier.
Sagsomkostninger skal i almindelighed pålægges  

 den af parterne, hvem kendelsen går imod.
Dog kan skadelidte, såfremt  

 kendelsen går denne imod, fritages for betaling til Statens Biavlsforsøg.
Vederlag § 10.  Voldgiftsmændene vederlægges efter reglerne for  

 vederlag til bisygdomsinspektører og tilsynsmænd.
 § 11.  Denne bekendtgørelse træder i kraft den 31.  

 december 1987.
 Stk. 2.  Bekendtgørelse nr. 191 af 25. maj 1983 om  

 voldgiftssager om erstatning for forgiftning af bier ophæves.
