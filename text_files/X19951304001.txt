 For så vidt angår partierne 1,5 og 6 fandt ankenævnet ikke, at de  

 pågældende produkter var utjenelige til menneskeføde, jf. § 3, stk. 2, litra  

 a, i lbk. nr. 649 af 4. august 1993 om kvalitetskontrol med fisk og  

 fiskevarer.
Hvad angår partierne 2,3 og 4 fandt ankenævnet ej heller produkterne  

 utjenelige til menneskeføde, men ankenævnet fandt dog, at de på nuværende  

 tidspunkt ikke kan betragtes som værende i god og velbehandlet tilstand, jf.  

 § 3, stk. 2, litra b, i nævnte lovbekendtgørelse.
Disse partier kan  

 imidlertid frigives senest den 1. august 1996, såfremt Fiskerikontrollen ved  

 fornyet undersøgelse vurderer, at de på frigivelsestidspunktet kan betragtes  

 som værende i god velbehandlet tilstand.
ANKENÆVNET FOR FISKERIVARER Onsdag den 13. december 1995 afholdtes møde i Ankenævnet for Fiskerivarer  

 til behandling af en af Sandvad & Co A/S den 23. november 1995 indgiven  

 anke over en af Fiskerikontrollen i Frederikshavn den 13. november 1995  

 truffen afgørelse, hvorefter 6 partier helkonserveret rogn - ialt 90.634  

 dåser a 200 gram - er erklæret uegnet til menneskeføde og henvist til  

 tilvirkning i destruktionsanstalt eller lignende, jf. § 3, stk. 2, litra a,  

 jf. stk. 3, jf. § 2, stk. 6, i lbk. nr. 649 af 4. august 1993 om  

 kvalitetskontrol med fisk og fiskevarer.  AFGØRELSE For så vidt angår partierne 1,5 og 6 fandt ankenævnet ikke, at de  

 pågældende produkter var utjenelige til menneskeføde, jf. § 3, stk. 2, litra  

 a, i lbk. nr. 649 af 4. august 1993 om kvalitetskontrol med fisk og  

 fiskevarer.
Hvad angår partierne 2,3 og 4 fandt ankenævnet ej heller produkterne  

 utjenelige til menneskeføde, men ankenævnet fandt dog, at de på nuværende  

 tidspunkt ikke kan betragtes som værende i god og velbehandlet tilstand, jf.  

 § 3, stk. 2, litra b, i nævnte lovbekendtgørelse.
Disse partier kan  

 imidlertid frigives senest den 1. august 1996, såfremt Fiskerikontrollen ved  

 fornyet undesøgelse vurderer, at de på frigivelsestidspunktet kan betragtes  

 som værende i god og velbehandlet tilstand.
Sagsfremstilling m.v.
 Ved et rutinemæssigt besøg på Sandvad & Co A/S den 6. november 1995  

 destruerede Fiskerikontrollen i Frederikshavn et parti sejrogn, grundet at  

 denne var meget sur.
Da rognen skulle anvendes til en igangværende produktion af rogn i dåse,  

 nærmere bestemt »HAVBO ROGN«, blev der udtaget prøver fra  

 dagsproduktionen til senere bedømmelse.
Bedømmelsen gav som resultat, at der  

 var misfarvning, lakløsning, dårlig lugt og smag i stort set samtlige dåser.
 Herefter har Fiskerikontrollen den 10. november 1995 udtaget prøver af  

 samtlige partier af »HAVBO ROGN« tillige med et parti  

 »FREDERIKSHAVNER ROGN«, der beskrives som følger:
 1. »FREDERIKSHAVNER ROGN« produktionsdato 16.10.95, ialt 624  

 dåser, sur lugt og smag.
 2. »HAVBO ROGN« produktionsdato 7.6.95, ialt 15.707 dåser, blød  

 og vandig.
 3. »HAVBO ROGN« produktionsdato 12.6.95, ialt 18.481 dåser, blød  

 vandig og misfarvet.
 4. »HAVBO ROGN« produktionsdato 13.6.95, ialt 16.301 dåser, blød  

 og vandig.
 5. »HAVBO ROGN« produktionsdato 27.6.95, ialt 22.322 dåser,  

 blød, vandig og misfarvet.
 6. »HAVBO ROGN« produktionsdato 28.6.95, ialt 17.199 dåser,  

 blød, vandig og misfarvet.
7. »HAVBO ROGN« produktionsdato 10.11.95, ialt 28.000 dåser.
Ved  

 åbning af prøverne forekom udpræget lakløsning i størsteparten af dåserne.
Sandvad & Co A/S har over for Fiskerikontrollen oplyst, at  

 lakløsningen i dåserne forekommer p.g.a., at leverandøren har haft problemer  

 med metalpladerne.
Der har forekommet olie/fedt på pladerne, hvilket er årsag  

 til, at lakken løsnes ved autoklaveringen.
 Sandvad & Co A/S har anket punkterne 1 til og med 6, idet man er enig  

 i Fiskerikontrollens afgørelse af, at dåserne som anført unde punkt 7 er  

 uegnet til menneskeføde p.g.a. lakfejlen.
 Fiskerikontrollen i Frederikshavn havde udtaget repræsentative  

 prøver til brug ved ankesagens behandling.
 Fiskerikontrollen var repræsenteret ved fiskerikontrollør Poul  

 Erik Kirkedal.
 Sandvad & Co A/S var repræsenteret ved Gitte Nielsen.
