§ 1 I bekendtgørelse nr. 208 af 17. juni 1964 om transport af dyr, som ændret  

 senest ved bekendtgørelse nr. 440 af 10. august 1982, foretages følgende  

 ændringer:
 1. § 11, stk. 1, 3. punktum, affattes således:
»Antallet af dyr i hver vogn eller hvert vognrum skal i øvrigt  

 afpasses således, at løse dyr, bortset fra ubundne dyr fra løsdriftsflokke  

 som nævnt i § 12 litra d, kan bevæge sig mellem hinanden.« 2. § 12, litra b, affattes således:
»b.
Tyre på 450 kg og derover, der transporteres bundne, samt alle  

 tyre over 2 år skal under transport være forsynet med sluttet næsering af  

 metal, der skal være isat mindst 3 uger inden transporten, således at såret  

 er helet, inden transporten finder sted.
Fastbinding ved hjælp af næsering er  

 forbudt.« 3. § 12, litra c, affattes således:
»c.
Voksent kvæg og ungkvæg, der transporteres bundet, skal læsses og  

 fastbindes således, at de støtter hinanden uden at klemmes.
Foretages  

 transporten med et af de køretøjer, der er nævnt i afsnit IV, skal der for  

 mindst hver 7 dyr indsættes et velbefæstet, solidt skillerum.
En tilsvarende  

 støtteforanstaltning skal forefindes, hvis køretøjet ikke er fuldt  

 lastet.« 4. I § 12 indsættes følgende nye litra d, og  

 litra d-h ændres til litra e-i:
»d.
Voksent kvæg og ungkvæg kan transporteres ubundet, hvis der hos  

 leverandøren er etableret udlæsningsfold eller rampe, og  

 modtagelsesforholdene er indrettet til ubundne dyr.
Ved transport skal der  

 være et areal på 1,0-1,5 m2 for hvert dyr.
For mindst hver 10 dyr skal der  

 opsættes et skillerum.
Er transportvognen ikke fuldt lastet, skal der  

 etableres adskillelse med et skillerum, så arealet er afpasset efter dyrenes  

 antal og størrelse i overensstemmelse med bestemmelsen i 2. punktum.
Ubundne  

 og bundne dyr samt ubundne dyr fra forskellige løsdriftsflokke skal under  

 transporten holdes adskilte ved hjælp af skillerum.
Dyr, der transporteres  

 ubundne, skal være hornløse eller afhornede.« 5. Efter § 19 indsættes:
» § 19 a.  En vogn må kun anvendes til at  

 transportere ubundet voksent kvæg og ungkvæg, hvis vognen er forsynet med  

 læsserampe eller læssebagsmæk.
Endvidere skal skillerum være befæstede og  

 solide.« 6. § 21, stk. 4, affattes således:
»Er vognen udstyret med læssebagsmæk, skal vognen og liften være  

 således konstrueret, at på- og aflæsningsforholdene er lige så betryggende  

 som angivet i stk. 1-3, og således at fastklemning af dyret eller dele af  

 dyret ved på- og aflæsning ikke er mulig.« § 2 Bekendtgørelsen træder i kraft den 1. april 1990. Bestemmelsen om, at  

 kvæg, der transporteres ubundet, skal være hornløst eller afhornet, finder  

 dog først anvendelse på transporter, der sker den 1. april 1991 eller senere.
