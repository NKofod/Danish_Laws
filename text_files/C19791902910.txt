(Til samtlige kommuner og amtskommuner) Socialministeriet har indgået aftale med myndighederne i Nederlandene om  

 gensidigt afkald på refusion af udgifter til naturalydelser (lægehjælp og  

 sygehusbehandling m.v.) efter afsnit III, kap. 1 og 4 i EF-forordning nr.  

 1408/71 og udgifter til administrativ og lægelig kontrol efter artikel 105 i  

 EF-forordning nr. 574/72. Aftalen er trådt i kraft den 25. april 1979. Den er  

 indgået med tilbagevirkende kraft fra den 1. april 1973.
 1.
Afkald på refusion af udgifter til naturalydelser Udgifter til naturalydelser i Danmark til personer, der er omfattet af  

 lovgivningen i Nederlandene, afholdes på samme betingelser som hidtil.  

 Refusionsafkaldsaftalen indebærer, at udgiften til naturalydelser endeligt  

 bæres af det land, hvor ydelserne er udredet.
 Dette betyder, at blanket E 125 DK ikke fortsat skal indsendes til  

 sikringsstyrelsen med henblik på opgørelse af refusionskrav overfor  

 Nederlandene, jfr. dog nedenfor.
I refusionsafkaldsaftalen er der gensidigt gjort undtagelse med hensyn til  

 udgifter til naturalydelser efter art. 22, stk. 1 c) i EF-forordning nr.  

 1408/71, d.v.s. udgifter til højt specialiseret sygebehandling, der ydes i et  

 af landene efter henvisning fra det andet land.
Dette betyder, at  

 Nederlandene fortsat skal afholde udgifterne til en sådan sygebehandling i  

 Danmark for personer, der fra Nederlandene henvises til behandling i Danmark  

 ved blanket E 112.
 Blanket E 125 DK vedrørende sådanne tilfælde skal derfor fortsat indsendes  

 til sikringstyrelsen med henblik på opgørelse af refusionskravet overfor  

 Nederlandene.
 I refusionsafkaldsaftalen er endvidere gjort undtagelse med hensyn til  

 udgifter til naturalydelser, der ydes i tidsrummet mellem rettens ophør i et  

 af landene, og indtil underretning herom er modtaget af institutionen i det  

 andet land.
Man skal derfor henstille til kommunerne så hurtigt som muligt at give  

 medelelse om bortfald af ret til naturalydelser for personer, der opholder  

 sig i Nederlandene og hvis ret til naturalydelser efter dansk lovgivning er  

 ophørt.
Hertil anvendes som hidtil blanket E 108, se side 73 i  

 sikringsstyrelsens vejledning af juli 1975 om EF-reglerne om social sikring  

 af vandrende arbejdstagere m.fl.
Såfremt vedkommende nederlandske institution  

 er ukendt, kan blanket 108 DK sendes til: Ziekenfondsraad, J.H.
Bavincklaan  

 2, Amsterdam.
 2.
 Afkald på refusion af udgifter til administrativ og lægelig kontrol efter  

 art. 105 i EF-forordning nr. 574/72.
 Udgifter til lægeundersøgelser m.v. i Danmark, som foretages efter  

 anmodning fra en institution i Nederlandene, vil blive afholdt af  

 sikringsstyrelsen.
 Udgifter til lægeundersøgelser m.v. der fra dansk side rekvireres i  

 Nederlandene, afholdes af den pågældende institution i Nederlandene.
 3.
Refusion i hjemlandet Aftalen medfører endvidere, at amtskommunerne/København og Frederiksberg  

 kommuner skal anvise refusion i tilfælde, hvor personer fra Nederlandene  

 efter hjemkomst fra et ophold i Danmark søger refusion af i Danmark betalte  

 sygesikringsydelser, jfr. art. 34, stk. 2 i EF-forordning nr. 574/72.  

 Kommunen vil i hvert enkelt tilfælde gennem sikringsstyrelsen få tilsendt  

 blanket E 126 og kvitteringer for de betalte beløb samt anvisning på, hvortil  

 refusionsbeløbet skal sendes.
Refusionen skal udgiftsmæssigt stille den  

 pågældende som en gruppe 1-sikret.
 I tilfælde, hvor en herboende person selv har afholdt udgifter til  

 sygesikringsydelser i Nederlandene, og efter hjemkomsten til Danmark  

 efterfølgende søger refusion, kan kvitterede regninger indsendes til  

 sikringsstyrelsen, der herefter vil anmode institutionen i opholdslandet om  

 at anvise den refusion, som den pågældende kan tilkomme.
 4.
 Der er herefter indgået refusionsafkaldsaftaler med følgende EF-  

 medlemsstater, jfr. sikringsstyrelsens cirkulæreskrivelse af 8. februar 1979:  

 Belgien, Luxembourg, Nederlandene og Det forenede Kongerige (Storbritannien).
 P.s.v.
