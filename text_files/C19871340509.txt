 (Til samtlige autoriserede osteeksportører, selveksporterede mejerier,  

 smøreksportører, autoriserede eksportører af ægprodukter, autoriserede  

 mælkekonservesfabrikker og konsumisvirksomheder).
En international overenskomst om transport af letfordærvelige  

 levnedsmidler blev udfærdiget af De forenede Nationers økonomiske Kommission  

 for Europa (ECE) i Geneve den l. september 197O.
Den officielle engelske  

 betegnelse er »Agreement on the International Carriage of Perishable  

 Foodstuffs and on the Special Equipment to be used for such Carriage  

 (ATP)».
Kort betegnes den som »APT- overenskomsten«.
ATP-overenskomsten omfatter transport af letfordærvelige levnedsmidler  

 mellem de lande, der har tiltrådt overenskomsten.
For Danmarks vedkommende  

 har ATP-overenskomsten altså betydning ved eksport og import, men ikke ved  

 distribuering af varer i Danmark.
Overenskomsten omfatter al transport over  

 land samt søværts transporter på mindre end 150 km, der foregår uden  

 omladning.
 Formålet med ATP-overenskomsten er at sikre, at letfordærvelige  

 levnedsmidler transporteres internationalt under sådanne forhold, at de når  

 frem i god stand.
Der er i overenskomsten givet regler for indretning af  

 transportmateriellet, især med hensyn til isolering.
Der må kun anvendes  

 materiel, der er godkendt til formålet.
Som dokumentation for godkendelsen  

 udstedes et ATP-certifikat, der skal følge materiellet.
Dette forsynes  

 endvidere med et kendingsmærke (der angiver den isolationsklasse, hvortil  

 materiellet er henført) samt et identifikationsmærke ( der angiver  

 materiellets fabrikat, type, serienummer og fremstillingsår).
 ATP-overenskomsten indeholder også bestemmelser om maksimumtemperaturen  

 ved international transport af forskellige frosne og kølede levnedsmidler.  

 Iscreme skal transporteres ved en maksimumstemperatur på - 20 grader C. smør  

 og andre frosne fedtstoffer skal transporteres ved en maksimumstemperatur på  

 -14 grader C og frosne æggeblommer skal transporteres ved en  

 maksimumstemperatur på - 12 grader C (der er en tolerance på 3 grader på de  

 anførte temperaturer).
 Ikke-frosne varer - kølevarer - som frisk (umodnet) ost skal transporteres  

 ved en maksimumstemperatur på 4 grader C, industrimælk og smør skal  

 transporteres ved en maksimumstemperatur på 6 grader C.
 Der henvises iøvrigt til ATP-transporthåndbogen for så vidt angår den  

 danske toldinstruks for ATP-varer, indeholdende varekategori, FTT- position  

 og brugstarifposition.
ATP-overenskomsten blev ratificeret af Danmark 22. november 1976 på basis  

 af lov nr. 538 af 17. november 1976 om international transport af  

 letfordærvelige levnedsmidler.
Overenskomsten er gennemført i Danmark ved  

 landbrugsministeriets bekendgørelse nr. 549 af 19. november 1976 om  

 international transport af letfordærvelige levnedsmidler (ændret ved  

 bekendtgørelse nr. 369 af 22. juni 1977 og nr. 308 af 29. juni 1983).
 ATP-overenskomsten administreres i Danmark af Landbrugsministeriet med  

 bistand af det rådgivende ATP-materieludvalg, der er nedsat af  

 Landbrugsministeriet, og som har repræsentanter for vognmands- ,landbrugs- og  

 fiskerierhvervene.
 Godkendelse af transportmateriel samt kontrol med godkendt materiel  

 varetages i Danmark af ATP-materielkontrollen på Slagteriernes  

 Forskningsinstitut i Roskilde.
Toldvæsenet varetager kontrollen med, at der anvendes ATP-godkendt  

 transportmateriel ved ind- og udførsel af letfordærvelige levnedsmidler ad  

 landevej eller ved søtransport.
For jernbanetransporter varetages kontrollen  

 af DSB.
Ankommer der til Danmark levnedsmiddeltransporter, som ikke opfylder  

 bestemmelserne i ATP-ordningen ( f. eks. mangler ATP-certifikat), bliver de  

 af toldvæsenet henvist til en efterfølgende varekontrol hos den pågældende  

 danske levnedsmiddelkontrolmyndighed, og varerne må ikke aflæsses, før disse  

 myndigheder har givet tilladelse hertil.
Uforskriftsmæssige transporter af  

 iscreme, smør og andre frosne fedtstoffer, der er omfattet af  

 mejeriproduktloven samt kølevarerne industrimælk og smør vil således blive  

 henvist til Statskontrollen.
Statskontrollen skal i disse tilfælde undersøge,  

 om varen har taget skade af den uforskriftsmæssige transport.
Hvis varen  

 findes at være i orden, hvilket først kan konstateres efter udtagning af  

 prøver til laboratorieundersøgelser, frigives denne uden yderligere aktion  

 fra Statskontrollen.
 Ved udgangen af 1986 havde følgende 21 lande tiltrådt ATP- overenskomsten:
ATP-overenskomsten omfatter, som det fremgår af det ovennævnte, kun  

 transport mellem disse lande.
Det er imidlertid en fordel også at anvende  

 ATP-godkendt materiel til andre lande.
 Dette cirkulære afløser cirkulære af 30. maj 1979 og meddelelser af 14.  

 oktober 1977 og 27. september 1979 om samme emne samt tillægscirkulære af 1.  

 september 1977. Der er ikke herved gennemført ændrede bestemmelser.
