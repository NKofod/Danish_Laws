(Til alle amtsråd og  

 kommunalbestyrelser) I medfør af § 58, stk. 4, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, og § 4, stk.  

 5, i lov om tjenestemandspension, jf. lovbekendtgørelse nr. 311 af 14. juni  

 1988, fastsættes følgende:
 § 1.  Tillidsrepræsentantreglerne af 1989 for  

 personale beskæftiget i (amts)kommuner tilsluttet Amtsrådsforeningen i  

 Danmark, Kommunernes Landsforening og Foreningen af Kommuner i Københavns Amt  

 samt i Frederiksberg Kommune (TR 89) finder anvendelse for lærerpersonalet i  

 folkeskolen, jf. dog §§ 2-4.
 § 2.  I stedet for tillidsrepræsentantreglernes § 9 og  

 aftaler, der er indgået i henhold til denne bestemmelse, gælder reglerne i  

 Undervisningsministeriets cirkulære af 22. juni 1976 om tjenestefrihed og  

 nedsat tjenestetid for folkeskolens tjenestemænd m.fl., Finansministeriets  

 cirkulære af 24. august 1981 om vilkår for tjenestefrihed til  

 organisationsarbejde for tjenestemænd i staten, folkeskolen og folkekirken og  

 Undervisningsministeriets cirkulæreskrivelse af 19. juli 1985 om vilkår for  

 tjenestefrihed til organisationsarbejde for folkeskolens tjenestemænd.
§ 3.  Tillidsrepræsentantreglernes § 11 finder ikke  

 anvendelse for tjenestemænd.
Bestemmelsen finder heller ikke anvendelse for  

 personale, der kan afskediges efter tilsvarende regler som tjenestemænd.
 Stk. 2.  Ved anvendelsen af tillidsrepræsentantreglernes  

 § 11, stk. 2, 2. pkt., og stk. 4, 3. pkt., træder Undervisningsministeriet og  

 Lærernes Centralorganisation i stedet for parterne i vedkommende  

 overenskomst.
 Stk. 3.  Den voldgiftsret, der er nævnt i  

 tillidsrepræsentantreglernes § 11, stk. 5, jf. § 12, består af 5 medlemmer. 2  

 af medlemmerne vælges af Undervisningsministeriet og 2 af Lærernes  

 Centralorganisation.
 § 4.  Tillidsrepræsentantreglernes § 12 finder ikke  

 anvendelse ved uoverensstemmelser om fortolkning af  

 tillidsrepræsentantreglerne.
 § 5.  Cirkulæret har virkning fra den 1. januar 1990.
Undervisningsministeriet, den 22.  

 december 1989 P.m.v.
Sten Grambye afdelingschef / Ole H.
Trønning fg.
