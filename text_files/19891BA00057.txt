Nr BSF 57 Forslag til folketingsbeslutning om brug af væksthormoner til kvæg Fremsat af Annette Just (FP) Aage Brusgaard (FP) Tove Niemann (FP) Ernst  

 B.
Schmidt (FP) den 2. februar 1990 Folketinget pålægger regeringen at lægge pres på i forhandlingerne inden for EF, så brug af hormonbehandling af kvæg lovliggøres i størst opnåeligt omfang.
Bemærkninger til forslaget Da det nu er en kendt sag, at mange landmænd i EF bruger hormonbehandling  

 for at forbedre væksten i kvæget, de seneste tal fra Belgien viser over 50  

 pct., og der findes viden om, at mange andre EF-lande har samme problem med  

 illegalt indkøb og brug af væksthormoner, må det være på høje tid, at EF's  

 landbrugsministre erkender nødvendigheden af et legalt brug, således at  

 restkoncentrationer ikke længere kan forefindes.
 Væksthormoner, som de er godkendt og kontrolleret i USA, garanterer, at  

 der ikke er restkoncentrationer.
 Selvfølgelig kan et skridt frem mod liberalisering på dette område  

 nødvendiggøre kompromiser, for eksempel med kontrolforanstaltninger,  

 mærkningspligter eller andet, men så må det tages med, for at Europa - og  

 derved danske forbrugere og danske landbrugere - kan komme ud af den  

 fastlåste situation.
