1. I § 1, stk. 2 i en række overenskomster på  

 akademikerområdet er det forudsat, at aftaler om ydelse af tillæg til lønnen  

 og eventuelle andre vilkår skal indgås mellem overenskomstens parter.
De  

 enkelte ministerier m.v. har derfor normalt ikke mulighed for selv at indgå  

 aftaler f.eks. om ydelse af kvalifikationstillæg.
Det samme gælder for  

 fordeling af de puljer til ydelse af tillæg, der i en række tilfælde er  

 blevet afsat ved overenskomstfornyelserne samt for genanvendelse af disse  

 puljetillæg.
Ved afgørelse truffet den 14. maj 1985 i det paritetiske nævn for den  

 offentlige sektor i øvrigt er der indført regler om decentralisering af  

 aftaler om puljetillæg.
Aftale mellem finansministeriet og  

 akademikerorganisationerne herom vil blive indarbejdet i pkt.
I.C. i  

 protokollat mellem finansministeriet og en række organisationer på  

 akademikerområdet pr. 1. april 1985.
 Aftalen åbner mulighed for, at indgåelsen af visse aftaler om fordeling af  

 puljetillæg og genanvendelse af ledigblevne puljetillæg til akademikere kan  

 overlades til de enkelte ministerier m.v., fraktioner og  

 tillidsrepræsentanter.
 Aftalen berører ikke adgangen til at yde nye tillæg i tilfælde af  

 nyansættelser eller til at yde nye eller forhøje bestående tillæg i tilfælde  

 af, at der sker væsentlige stillingsændringer, jfr. overenskomsternes § 1,  

 stk. 3. Sådanne tillæg afholdes uden for pulje, og aftaler herom indgås  

 fortsat mellem finansministeriet og organisationen.
 Finansministeriet og organisationen vil under de forhandlinger, som  

 fortsat skal føres mellem overenskomstens parter, kunne bortse fra  

 tillægsniveauer, der måtte være fremkommet som følge afdecentrale aftaler.
 2. Ifølge aftalens pkt. 1 kan finansministeriet  

 overlade indgåelsen af aftaler om fordeling af puljetillæg og genanvendelse  

 af ledigblevne puljetillæg til de enkelte ministerier m.v.
 Ifølge aftalens pkt. 2 kan vedkommende organisation overlade indgåelsen af  

 de nævnte aftaler til de enkelte fraktioner og tillidsrepræsentanter.
 De berørte ministerier m.v. kan overlade indgåelsen af disse aftaler til  

 de enkelte styrelser, institutioner og virksomheder.
 I det omfang de berørte ministerier m.v. overlader indgåelsen af aftaler  

 til de enkelte styrelser, institutioner og virksomheder, overlader  

 vedkommende organisation i videst muligt omfang indgåelsen af aftaler til de  

 enkelte fraktioner og tillidsrepræsentanter.
3. Det er forudsat, at begge parter tager de fornødne  

 skridt med henblik på optagelse og tilrettelæggelse af de decentrale  

 forhandlinger.
I forbindelse hermed drøftes bl.a. spørgsmålet om, hvem der  

 repræsenterer parterne under de decentrale forhandlinger.
De decentrale  

 forhandlinger søges afsluttet så hurtigt som muligt.
 De aftaler, der i overensstemmelse med aftalen indgås decentralt, skal  

 ikke godkendes af finansministeriet eller organisationen.
 Uenighed om forståelsen af overenskomsten og decentraliseringsaftalen  

 behandles af finansministeriet og organisationerne i overensstemmelse med  

 reglerne i hovedaftalerne.
Finansministeriet kan efter drøftelse med organisationen tilbagekalde  

 ministeriernes adgang til at indgå aftaler.
Tilsvarende kan organisationen  

 efter drøftelse med finansministeriet tilbagekalde fraktionernes og  

 tillidsrepræsentanternes adgang til at indgå aftaler.
 4. Fordelingen af puljebeløb, der er afsat til  

 decentral forhandling, sker efter aftalens pkt. 3 ved forhandling mellem  

 finansministeriet og vedkommende organisation med et samlet beløb til hvert  

 af de berørte ministerier m.v.
 Finansministeriet underretter de berørte ministerier m.v. om de beløb, der  

 kan disponeres over, og om de tidspunkter, der kan disponeres fra.
 Der er i aftalen ikke optaget bestemmelser om fordeling af ministeriets  

 beløbsramme på departement, styrelser, institutioner og virksomheder.  

 Eventuelle aftaler herom forudsættes indgået decentralt.
5. Oversigter over ledigblevne puljetillæg og  

 tidspunktet for genanvendelse af disse tillæg tilvejebringes ifølge aftalens pkt. 4 ved  

 forhandling mellem finansministeriet og organisationen.
 Aftalen mellem finansministeriet og organisationen om genanvendelse  

 (regenerering) af ledigblevne puljetillæg lyder sådan:
 »Fratræder en ansat, der under sin ansættelse oppebar tillæg i  

 henhold til overenskomstens § 1, stk. 2, ydet af pulje, uden at der indgås  

 aftale mellem overenskomstens parter om, at tillægget skal ydes til den, der  

 nyansættes i stedet for den fratrådte, kan det aftales, at tillægget skal  

 ydes til en anden ansat/andre ansatte inden for samme ministeriums ressort -  

 så vidt muligt inden for samme styrelse - under forudsætning af, at den  

 pågældende efter hidtidig praksis ville kunne opnå tillæg i forbindelse med  

 fordelingen af en pulje.
 Eventuel genanvendelse af sådanne tillæg forhandles mellem overenskomstens  

 parter to gange årlig pr. 1. april og pr. 1. oktober.
Ordningen kan opsiges af enhver af parterne med 3 måneders varsel,  

 hvorefter ordningen er bortfaldet.« Fremgangsmåden ved fordeling af puljetillæg, der er blevet ledige til  

 genanvendelse, har hidtil været den, at organisationen til finansministeriet  

 har sendt oversigter over ledigblevne puljetillæg og tidspunktet for  

 genanvendelse af disse.
Finansministeriet har hørt ministerierne herover.
På  

 grundlag herafhar finansministeriet og organisationen dels forhandlet  

 spørgsmålet om, hvilke tillæg der kunne anses for frigjort til genanvendelse  

 og tidspunktet for genanvendelsen, dels aftalt fordelingen af tillæg til de  

 enkelte ansatte.
 I disse retningslinier sker der den ændring, at organisationen fremtidig  

 sender oversigterne direkte til de berørte ministerier m.v., som gennemgår  

 oversigten og sender den til finansministeriet med eventuelle bemærkninger.  

 Finansministeriet og organisationen gennemgår herefter oversigterne.
 Finansministeriet underretter efter gennemgangen de berørte ministerier  

 m.v. om de beløb, der kan disponeres over, og om de tidspunkter, der kan  

 disponeres fra.
I meddelelsen vil der være anført et beløb for hver styrelse m.v., idet  

 puljetillæg som nævnt så vidt muligt skal genanvendes inden for sanme  

 styrelse.
Det afgøres ved decentral forhandling, om der skal ske overførsel  

 til andre styrelser m.v. inden for ministeriets område.
6. Ministerier m.v., fraktioner og  

 tillidsrepræsentanter er bundet af de rammer, der følger af aftalens pkt. 3 og 4. Dette gælder både  

 med hensyn til de beløb, der kan disponeres over, og de tidspunkter, der kan  

 disponeres fra.
7. Afpraktiske grunde er det i aftalens pkt. 5  

 fastsat, at der kun kan anvendes tillæg på 19.424,88 kr., 25.022,42 kr., 29.184,15  

 kr., 30.770,81 kr., 34.724,45 kr., 37.819,75 kr. og 41.773,39 kr. i årligt  

 grundbeløb.
Det er de »kendte« tillægsstørrelser, der normalt har  

 været anvendt ved ydelse af ikke-pensionsgivende tillæg i aftaler mellem  

 finansministeriet og organisationen.
Grundbeløbene er i aftalen angivet i  

 niveau oktober 1984, og de reguleres på samme måde som tillæg, der er aftalt  

 mellem finansministeriet og organisationen.
Der kan decentralt indgås aftaler om ydelse af tillæg af de nævnte  

 størrelser til ansatte, der ikke i forvejen oppebærer kvalifikationstillæg  

 (nye tillæg). Endvidere kan bestående kvalifikationstillæg forhøjes til en af  

 de nævnte størrelser.
Dette gælder, uanset om det bestående tillæg er helt  

 eller delvis ydet af pulje, og uanset om det bestående tillæg er et  

 »kendt« tillæg.
Af formuleringen følger, at der ikke kan ydes nye pensionsgivende tillæg,  

 at bestående ikke-pensionsgivende tillæg ikke kan forhøjes til tillæg på  

 eller over den pensionsgivende grænse, samt at tillæg på eller over den  

 pensionsgivende grænse ikke kan forhøjes.
Der kan kun ydes eet tillæg til  

 hver ansat.
Der kan kun indgås aftaler om ydelse af kvalifikationstillæg.
Aftalen  

 åbner således ikke mulighed for, at der indføres nye rådighedstillæg,  

 vagtbetalingsordninger el.lign. eller sker forhøjelse af bestående ordninger.
 8. Aftalen gælder i henhold til pkt. 6, stk. 1 ikke  

 for ansatte, der er omfattet af generelle tillægsordninger, f.eks.  

 rådighedstillæg svarende til juristers og universitetsøkonomers.
Ved højere uddannelsesinstitutioner omfattet af protokollat af 24. juli  

 1984 om ændret stillingsstruktur ved højere uddannelsesinstitutioner under  

 undervisningsministeriet kan der dog efter aftalens pkt. 6, stk. 2 indgås  

 aftaler om forhøjelse af lektortillægget til 43.021,91 kr. (akademi-, civil-  

 og teknikumingeniører 43.334,04 kr.), 48.848,34 kr. og 56.807,65 kr. (niveau  

 oktober 1984) til lektorer, der har erhvervet doktorgraden eller som har ydet  

 særlig fremragende videnskabelig indsats på tilsvarende niveau.
 9. Hvis de berørte ministerier m.v., fraktioner og  

 tillidsrepræsentanter ikke er blevet enige om fordelingen af puljen eller om  

 genanvendelsen af ledigblevne puljetillæg senest 9 måneder efter det  

 tidspunkt, fra hvilket der kan disponeres over puljen eller de ledigblevne  

 tillæg, fordeles beløbet eller restbeløbet efter aftalens pkt. 7 ved aftale  

 mellem finansministeriet og organisationen.
10. Det er en forudsætning for ydelse af puljetillæg  

 eller for ydelse af tillæg ved genanvendelse af ledigblevne puljetillæg, at den  

 pågældende er ansat i en stilling, som indtager den i overenskomstens § 1,  

 stk. 2 nævnte særstilling i »arbejdsmæssig, administrativ,  

 kvalifikationsmæssig eller anden henseende«.
 Aftalen indeholder ikke nærmere regler for, hvornår denne forudsætning kan  

 anses for opfyldt, ligesom der ikke er fastlagt kriterier for ydelsen af de  

 enkelte tillægsstørrelser.
Det afhænger således af de decentrale forhandlinger, om der skal ydes  

 tillæg og i givet fald størrelsen af tillægget.
Uenighed om disse spørgsmål  

 forudsættes som nævnt afklaret decentralt.
 Den ansattes medlemskab eller ikke-medlemskab af faglige organisationer må  

 ikke tillægges betydning ved fordelingen af tillæg.
11. Udgiften ved ydelse af puljetillæg og  

 genanvendelse af ledigblevne puljetillæg beregnes som forskellen mellem det  

 hidtidige tillægs og det nye tillægs grundbeløb.
Udgiftsberegningen foretages  

 i det grundbeløbsniveau, der er gældende på det tidspunkt, fra hvilket der  

 kan disponeres over puljen.
Ved fordelingen af den pulje, der er afsat til  

 fordeling med virkning 1. april 1986, bruges således niveau oktober 1984.
 Ved beregning af udgiften ved ydelse eller genanvendelse afpuljetillæg til  

 deltidsansatte tages der hensyn til beskæftigelsesgraden på tillæggets  

 ikrafttrædelsesdato.
Ifølge overenskomsterne ydes løn, herunder kvalifikationstillæg, ved  

 ansættelse pa deltid i forhold til den nedsatte tjenestetid.
Ved forhøjelse  

 eller nedsættelse af beskæftigelsesgraden forhøjes eller nedsættes det  

 udbetalte beløb svarende til den ændrede beskæftigelsesgrad.
12. Finansministeriet og organisationen underrettes  

 snarest muligt om indgåede aftaler.
Meddelelsen skal indeholde oplysning om  

 den ansattes navn, hidtidige tillæg, nye tillæg, ikrafttrædelsesdato,  

 udgiftsberegning samt kortfattet begrundelse.
13. Samtidig med decentraliseringen ændres  

 behandlingen af de sager om ydelse og genanvendelse af puljetillæg på de berørte ministeriers  

 område, som fortsat skal forhandles og aftales mellem finansministeriet og  

 organisationen.
Det vil hovedsagelig være sager om ydelse af pensionsgivende  

 tillæg.
Organisationen sender fremtidig sine forslag til ydelse af sådanne tillæg  

 direkte til de berørte ministerier m.v., som herefter sender forslagene til  

 finansministeriet med eventuelle bemærkninger.
Hvis ministeriet har forslag,  

 som ikke er fremsat af organisationen, sendes disse samtidig til  

 finansministeriet med en udførlig begrundelse.
En samlet fortegnelse over  

 forslagene med angivelse af den rækkefølge, som ministeriet ønsker disse  

 fremmet i, bedes vedlagt.
