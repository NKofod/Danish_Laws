 Baggrund:
-Bekendtgørelse nr. 565 af 22. december 1971 om pasning af dampkedler -Arbejdstilsynets publikation nr. 60/1982: Forskrifter for fyrede  

 dampkedlers pasning.
 Denne At-meddelelse oplyser om arbejdsmiljølovgivningens regler om pasning  

 af dampkedler, herunder om kedelpassercertifikat og kontrolkort.
Pasning Et dampkedelanlæg skal holdes i forskriftmæssig stand og under drift  

 passes af en person, der er kvalificeret til det.
 Arbejdsgiveren skal sørge for, at kedelpasseren instrueres om det  

 pågældende anlæg og forsynes med de anvisninger, forskrifter m.v., der findes  

 for pasning af anlægget.
 Kedelpasseren skal gøre sig bekendt med det udleverede materiale og følge  

 de givne instrukser og forskrifter.
 Kedelpasseren skal overvåge kedlen, så længe den er i drift, medmindre  

 anlægget er godkendt af arbejdstilsynet til periodisk overvågning.
 Arbejdsgiveren skal sørge for, at kedelpasseren har mulighed for at passe  

 anlægget i nødvendigt omfang.
Kedelpasseren Kedelpasseren skal være fyldt 19 år og have kedelpassercertifikat eller  

 kontrolkort.
Dette gælder, selv om anlægget er godkendt til periodisk  

 overvågning.
Kedelpassercertifikat kræves til damp- og hedtvandskedler, hvis  

 produkttal er 25 og derover.
Ved en kedels produkttal forstås dens  

 indstillingstryk i bar gange det totale rumindhold i kubikmeter.
For flere  

 kedler opstillet uden forskriftsmæssig indbyrdes adskillelse regnes med  

 summen af produkttallene for de dampkedler, der er i drift.
Det er den, der forestår pasningen eller selvstændigt passer kedlen, der  

 skal have kedelpassercertifikat.
Der kan som medhjælp beskæftiges personer  

 uden certifikat, når de er fyldt 19 år og kan anses for egnede.
Medhjælperen  

 kan beskæftiges ved pasningen, men den, der har certifikatet, har ansvaret og  

 skal være til stede på virksomheden og let kunne tilkaldes.
 Kedelpassercertifikat udstedes af direktøren for arbejdstilsynet.  

 Ansøgning indgives på en formular, der udleveres af arbejdstilsynet.
Det udstedes til personer -som er fyldt 19 år -som har eksamens- eller kursusbevis fra en uddannelse i kedelpasning, der  

 er godkendt af direktoratet for arbejdstilsynet, og -som kan dokumentere en praktiktid på mindst 1/2 år ved pasning af  

 dampkedler med vandstand enten som selvstændig kedelpasser ved dampkedler med produkttal på  

 10-25, eller som medhjælper ved dampkedler med produkttal over 25.
 (Formular hertil udleveres af arbejdstilsynet).
Praktiktiden kan nedsættes til 12 uger, hvis der i uddannelsen er indgået  

 træning ved simulator.
Den kan desuden nedsættes eller helt bortfalde, hvis  

 den pågældende på anden måde har fået praktikviden, der efter  

 arbejdstilsynets skøn er tilstrækkelig.
 Maskinmestereksamen bestået i 1973 eller senere opfylder eksamenskravet og  

 muligheden for nedsat praktiktid.
Kontrolkort kræves til -damp- og hedtvandskedler med et produkttal under 25, hvis de er under  

 periodisk kontrol af arbejdstilsynet (offentligt tilsyn) -Større, lukkede centralvarmeanlæg, der er mekanisk fyrede og sikret med  

 sikkerhedsventiler.
Kontrolkort udstedes af det stedlige arbejdstilsyn.
Ansøgning  

 indgives på en formular, der udleveres af arbejdstilsynet.
Kontrolkort  

 udstedes til personer, der har den fornødne viden om pasning af den  

 pågældende anlægstype, herunder kendskab til arbejdstilsynets forskrifter  

 herom, Arbejdstilsynet bedømmer ansøgerens kvalifikationer gennem en  

 overhøring i reglerne for kedelpasning, som foretages ved kedel af samme type  

 som den, kortet ønskes udstedt for.
Pasning uden certifikat og kontrolkort Opstår der en situation, hvor det ikke er muligt at skaffe en kedelpasser  

 med certifikat, henholdsvis kontrolkort, har arbejdsgiveren lov til på eget  

 ansvar at lade kedlen passe midlertidigt af en person, der er fyldt 19 år og  

 anses for egnet.
Det er en betingelse, at arbejdstilsynet straks underrettes  

 herom.
