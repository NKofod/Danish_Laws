Ved Kgl.
Resolution af 29. Maj 1934 har Danmark ratificeret følgende under  

 20. Februar 1934 i Teheran undertegnede Venskabs-, Bosættelses- og  

 Handelstraktat mellem Danmark og Iran (Persien) med dertil hørende  

 Slutprotokol.
 Venskabs-, Bosættelses- og Handelstraktat mellem Danmark og Persien.
 HANS MAJESTÆT KONGEN AF DANMARK OG ISLAND OG HANS KEJSERLIGE MAJESTÆT  

 SHAHEN AF PERSIEN har, besjælet i lige Grad af Ønsket om at befæste det  

 venskabelige Forhold mellem Danmark og Persien og styrke og udvide de  

 økonomiske Forbindelser mellem de to Lande, besluttet at afslutte en  

 Venskabs-, Bosættelses- og Handelstraktat og har i denne Anledning som deres  

 Befuldmægtigede udnævnt:
 HANS MAJESTÆT KONGEN AF DANMARK OG ISLAND:
Sin overordentlige Gesandt og befuldmægtigede Minister i Teheran, Hans  

 Excellence Hr.
Ove Engell, HANS KEJSERLIGE MAJESTÆT SHAHEN AF PERSIEN:
Sin Udenrigsminister, Hans Excellence Mirza Seyed Bagher Khan  

 Kazemi, hvilke efter at have meddelt hinanden deres Fuldmagter, som befandtes i  

 god og behørig Form, er blevet enige om følgende Artikler:
 Artikel I.
 Der skal være ukrænkelige Fred og oprigtigt og stedsevarende Venskab  

 mellem Danmark og Persien saavel som mellem Statsborgerne i de to Stater.
 Artikel II.
Hver af de høje kontraherende Parters diplomatiske og konsulære  

 Repræsentanter indenfor den anden Parts Omraade skal under Forudsætning af  

 Gensidighed nyde de Privilegier og Immuniteter, der er fastslaaet ved den  

 almindelige Folkeret.
Disse Privilegier og Immuniteter skal ikke i noget  

 Tilfælde kunne være mindre fordelagtige end de, der tilstaas de diplomatiske  

 og konsulære Repræsentanter for den mest begunstigede Nation.
 Art.III.
Det staar hver af de høje kontraherende Parter frit for at udnævne  

 konsulære Repræsentanter indenfor den anden Parts Territorium.
De skal kunne  

 have Sæde saavel i Hovedstaden som i de mere betydende Byer, i hvilke  

 saadanne udenlandske Repræsentanter i Almindelighed har Adgang til at  

 residere.
 Artikel IV.
Hver af de høje kontraherende Parters Statsborgere skal indenfor den anden  

 Parts Omraade modtages og behandles i Henseende til deres Personer og Ejendom  

 i Overensstemmelse med den almindelige Folkerets Principer og Praksis.
De  

 skal der nyde bestandig Beskyttelse af Landets Love og Myndigheder saavel for  

 deres Person som for deres Ejendom, Rettigheder og Interesser.
Forudsat at de  

 iagttager de der gældende Love og Anordninger, kan de betræde den anden Parts  

 Omraade, rejse, opholde og bosætte sig der og forlade dette Omraade.
Foranstaaende Bestemmelser gør dog ikke nogen Indskrænkning hverken i de  

 Forskrifter med Hensyn til Pas, som er eller senere maatte blive sat i kraft,  

 eller i nogen af de høje kontraherende Parters Beføjelse til til enhver Tid  

 at træffe Bestemmelser tilsigtende at regulere eller forbyde Indvandring til  

 sit Omraade eller at fastsætte de Vilkaar, paa hvilke udenlandske Arbejdere  

 kan eller skal kunne faa Adgang til der at udøve et Haandværk, forudsat at  

 saadanne Bestemmelser ikke har Karakter af en diskriminerende Forholdsregel,  

 særlig rettet mod den anden Parts Statsborgere.
Paa samme Maade gør  

 foranstaaende Bestemmelser ingen Indskrænkning i nogen af de høje  

 kontraherende Parters Ret til i særlig Tilfælde enten i Kraft af retslig  

 Kendelse, af Hensyn til Statens indre eller ydre Sikkerhed, af Grunde  

 vedrørende offentlig Forsorg eller af sundheds- eller  

 sædelighedspolitimæssige Grunde at nægte den anden Parts Undersaatter Retten  

 til at opholde sig i Landet.
 Artikel V.
I alt, som angaar Bosættelse, skal den ene af de kontraherende Parters  

 Statsborgere indenfor den andens Omraade nyde godt af den Behandling, som  

 tilstaas eller maatte blive tilstaaet den mest begunstigede Nations  

 Statsborgere.
De skal følgelig under Forudsætning af, at de iagttager Landets  

 Love og Anordninger, have Ret til at udøve enhver Handel, Industri, Haandværk  

 eller Profession med Undtagelse af saadanne, som i Kraft af Love og  

 Anordninger er eller maatte blive udelukkende forbeholdt Landets egne  

 Borgere, eller som er eller maatte blive Genstand for Statsmonopol eller en  

 af Staten givet Koncession; endvidere er undtaget Kolportage og enhver anden  

 Omløben med Varer.
 Der skal ikke paahvile dem andre eller højere Afgifter, Gebyrer eller  

 Skatter, af hvad Art nævnes kan, end de, der under tilsvarende Forhold  

 paahviler den mest begunstigede Nations Statsborgere.
De skal indenfor den anden Parts Omraade saavel i Fredstid som i Krigstid  

 være fritaget for alle Tvangslaan eller nationale Tvangsgaver saavel som for  

 alle Kontributioner, som maatte blive specielt udskrevet til Krigsformaal.
De  

 skal ligeledes være fritaget for al obligatorisk personlig Militærtjeneste  

 samt for alle Afgifter eller Paalæg, som oppebæres i Stedet for saadan  

 Tjeneste.
Med Hensyn til Rekvisitioner og alle andre tilsvarende Ydelser til  

 Krigsmagtens Behov skal de ikke i nogen Henseende behandles mindre gunstigt  

 end den mest begunstigede Nations Statsborgere.
De skal indenfor den anden Stats Omraade være berettigede til paa samme  

 Vilkaar som den mest begunstigede Nations Statsborgere at erhverve og besidde  

 Løsøre og fast Ejendom samt til at disponere derover ved Salg, Gave,  

 Overdragelse, Ægteskabskontrakt, Testamente, Arv eller paa enhver anden  

 Maade.
De skal ogsaa være berettiget til frit at udføre Ejendom, som de paa  

 denne Maade har erhvervet, og de skal i ingen af de ovennævnte Henseender  

 være undergivet andre eller mere byrdefulde Skatter, Afgifter.
Paalæg eller  

 Indskrænkninger end dem, som bringes til Anvendelse over for den mest  

 begunstigede Nations Statsborgere.
 De i det foregaaende Stykke nævnte Ejendele skal ikke kunne eksproprieres  

 eller blot midlertidigt unddrages deres Benyttelse undtagen paa de Vilkaar og  

 mod saadan Erstatning, som foreskrives i Stedets Lovgivning med Hensyn til  

 den mest begunstigede Nations Statsborgere.
Boliger saavel som alle andre faste Ejendomme, der i Overensstemmelse med  

 denne Konventions Bestemmelser er erhvervet, besiddes eller er lejet af en af  

 de høje kontraherende Parters Statsborgere indenfor den anden Parts Omraade,  

 skal ikke kunne gøres til Genstand for Visitationer og Husundersøgelser  

 undtagen paa de Vilkaar og under de Former, som de for Landets egne Borgere  

 gældende Love og Anordninger foreskriver.
Det skal heller ikke være tilladt  

 at undersøge eller syne Bøger, Papirer eller Regnskaber, som beror der,  

 medmindre det sker paa de Vilkaar og i de Former, der er foreskrevet.
Hvert af de høje kontraherende Parters Statsborgere skal indenfor den  

 anden Parts Omraade i alt, som angaar Lovenes og Domstolenes Beskyttelse for  

 deres Personer og Ejendom, Rettigheder og Interesser nyde samme Behandling  

 som Landets egne Borgere.
De skal følgelig have fri og let Adgang til  

 Domstolene og skal kunne optræde som Part paa lige Fod med Landets egne  

 Borgere, dog med Forbehold af Bestemmelserne vedrørende cautio judicatum  

 solvi og gratis Retshjælp, som skal bero paa Stedets Lovgivning, indtil disse  

 Spørgsmaal er ordnet ved Afsluttelsen af en særlig Konvention mellem de  

 kontraherende Parter.
 Artikel VI.
 Aktieselskaber og andre Sammenslutninger med kommercielt og  

 erhvervsmæssigt Formaal - heri indbefattet Handels-, Industri-, Finans-,  

 Transport- og Forsikringssammenslutninger - som har deres Sæde indenfor en af  

 de høje kontraherende Parters Omraade, og som der er behørigt oprettet og  

 lovligt anerkendt som hjemmehørende i Landet, vil ligeledes indenfor den  

 anden Parts Omraade blive anerkendt som retligt bestaaende med fuld  

 Handleevne.
 Disse Selskaber, om hvis Adgang til den anden Parts Territorium  

 Bestemmelse træffes paa Basis af Gensidighed og i Overensstemmelse med de i  

 sidstnævnte Land gældende Love og Anordninger, skal i Henseende til Adgang  

 til Udøvelse af deres Virksomhed, til at erhverve, besidde og disponere over  

 Løsøre og fast Ejendom og til at optræde for Domstolene som Sagsøger eller  

 Sagsøgt saavel som i Henseende til Beskatning nyde saadan Behandling som  

 tilstaas Selskaber af samme Karakter, tilhørende den mest begunstigede  

 Nation.
 Dog er det en Aftale, at nærværende Konventions Bestemmelser ikke skal  

 kunne paaberaabes til Støtte for Krav om Nydelse af de særlige  

 Fortrinsrettigheder, som af Persien maatte blive tilstaaet de Selskaber, hvis  

 Ret til Virksomhed i Persien hviler paa særlig Koncession.
 Paa den anden Side skal saadanne, en af de høje kontraherende Parter  

 tilhørende Selskaber, hvis Ret til Virksomhed indenfor den anden Parts  

 Omraade hviler paa særskilt Koncession, ikke have Ret til, forsaavidt angaar  

 Forhold, om hvilke der er truffet Bestemmelse ved Koncessionsaftalen, at  

 kræve Fordele, som er indrømmet ved gældende Traktater og Konventioner, eller  

 som kan afledes fra Bestemmelser om Behandling som mest begunstiget Nation.
 Artikel VII.
 Den ene af de høje kontraherende Parters Naturprodukter eller Fabrikater  

 skal ved deres Indførsel til den anden Parts Omraade ikke være undergivet  

 andre eller højere Toldsatser, Kofficienter, Afgifter eller Gebyrer af nogen  

 Art end dem, som opkræves eller maatte blive opkrævet af lignende Produkter  

 fra et hvilket som helst tredie Land.
 Den ene af de høje kontraherende Parters Naturprodukter og Fabrikater, som  

 fra dets Omraade udføres til den anden Parts Omraade, skal ikke være  

 undergivet andre eller højere Toldsatser eller Udførselsafgifter af nogen  

 Art, end dem, som anvendes eller maatte blive bragt til Anvendelse paa  

 lignende Produkter, der udføres til den i denne Henseende mest begunstigede  

 Nations Omraade.
 Behandlingen som mest begunstiget Nation kommer ligeledes til Anvendelse  

 paa den Maade, hvorpaa Ind- og Udførselstolden opkræves, paa Bestemmelserne  

 om Toldoplag, paa Toldgebyrer og Toldformaliteter samt Toldbehandling og  

 Toldekspedition af Varer, hvad enten disse indføres, udføres eller  

 transiteres.
 Artikel VIII.
 Den ene af de høje kontraherende Parters Naturprodukter eller Fabrikater  

 skal indenfor den anden Parts Omraade med Hensyn til indre Afgifter, af hvad  

 Art nævnes kan, nyde samme Behandling som den, der er eller maatte blive  

 tilstaaet lignende Produkter fra det i denne Henseende mest begunstigede  

 Land.
 Artikel IX.
 De høje kontraherende Parter er med Hensyn til Oprindelsescertifikater  

 enige om i deres indbyrdes Handelssamkvem at anvende Bestemmelserne i den  

 internationale Konvention om Forenkling af Toldformaliteter, undertegnet i  

 Geneve den 3. November 1923 (hvad enten de har tiltraadt den eller ej).
Saafremt Oprindelsescertifikaterne er udstedt af andre Institutioner eller  

 Myndigheder end Toldvæsener eller et dertil kompetent Handelskammer, kan det  

 forlanges, at Certifikaterne skal være legaliseret af Bestemmelseslandets  

 diplomatiske eller konsulære Repræsentant.
Saadan Legalisation skal udføres  

 afgiftsfrit.
Bestemmelseslandets Myndigheder skal kunne forlange Oversættelse  

 til Fransk af Oprindelsescertifikaterne.
 Artikel X.
 De høje kontraherende Parter vil ikke indføre eller opretholde saadanne  

 Forbud eller Restriktioner med Hensyn til den gensidige Indførsel eller  

 Udførsel af deres Varer, som ikke under samme Forhold kommer til Anvendelse  

 paa Indførslen eller Udførslen af lignende Varer i Handelen med ethvert andet  

 Land.
 Som afvigelser fra Grundsætningen om Behandling som mestbegunstiget Nation  

 skal dog ikke anses Forbud eller Restriktioner som indføres eller  

 opretholdes:
 Artikel XI.
I alt vedrørende Transit gennem deres Omraade af Personer, Rejsegods,  

 Varer af enhver Art, Forsendelse samt alle Slags Transportmidler tilsiger de  

 to høje kontraherende Parter gensidigt hinanden Behandling som mest  

 begunstiget Nation.
Som Afvigelser fra Grundsætningen om Behandling som mest  

 begunstiget Nation skal dog ikke anses Forbud eller Restriktioner, som i  

 Overensstemmelse med almindeligt anvendte Principer indføres eller  

 opretholdes:
1. af Hensyn til den offentlige Orden eller Statens  

 indre og ydre Sikkerhed; 2. af Hensyn til den offentlige Sundhed eller til  

 Beskyttelse af Dyr og Nytteplanter mod Sygdomme, skadelidte Insekter og  

 Parasiter eller af Nytteplanter mod Degeneration og Udrydning.
 Artikel XII.
 Handlende, Fabrikanter og andre Næringsdrivende, som er Statborgere i den  

 ene af de kontraherende Stater, saavel som deres Handelsrejsende, skal  

 indenfor den anden Stats Omraade i alt, som angaar deres Virksomhed og  

 navnlig med Hensyn til Beskatning og til Toldlettelser, som tilstaas for  

 Prøver, nyde samme Behandling som den mest begunstigede Nations Handlende  

 Fabrikanter, Næringsdrivende og Handelsrejsende.
Dersom nogen af de kontraherende Stater forlanger, at Handelsrejsende skal  

 være forsynet med Legitimationskort, skal Bestemmelserne i den internationale  

 Konvention om Forenkling af Toldformaliteter, undertegnet i Geneve den 3.  

 November 1923, komme til Anvendelse i saa Henseende.
Dog skal der ikke  

 forlanges Visering ved en konsulær eller anden Myndighed.
Art.
XIII.
 Danske Skibe og deres Ladning skal i Persien og persiske Skibe og deres  

 Ladning skal i Danmark nyde den samme Behandling som den mest begunstigede  

 Nations Skibe og Ladning, uanset hvorfra Skibene er afgaaet og hvorhen de er  

 bestemt, og uanset hvorfra Ladningen hidrører og hverhen den er bestemt.
 Fra Bestemmelserne i nærværende Artikel er dog undtaget Kystfart samt de  

 Fordel, som i noget af landene er eller maatte blive tilstaaet det  

 indenlandske Fiskerierhverv og dets Produkter.
 Nærværende Overenskomst tager ikke Sigte paa Spørgsmaalet om Adgang for  

 Krigsfartøjer tilhørende nogen af de høje kontraherende Parter til at anløbe  

 den anden Parts Farvande, hvilket Spørgsmaal afgøres efter sidstnævnte Parts  

 Lovgivning.
 Artikel XIV.
Hvis en dansk Statsborger ved sin Død efterlader sig Ejendele i Persien,  

 eller hvis en persisk Statsborger efterlader sig Ejendele i Danmark, og de  

 arveberettigede er ukendte eller fraværende og ikke repræsenteret, skal  

 vedkommende konsulære Repræsentanter være berettiget til at begære paasat  

 eller fjernet Rettens Segl paa alle Møbler, Genstande og Papirer, der har  

 tilhørt den afdøde.
De skal være berettiget til selv at opgøre Boet eller  

 udnævne en Administrator til at gøre det.
Den konsulære Befatning med Boet  

 skal ikke længere tilstedes, efter at det maatte være blevet godtgjort, at  

 der ikke findes nogen arveberettiget af Afdødes Nationalitet.
 Dog skal intet, som er bestemt i denne Artikel, kunne udlægges saaledes,  

 at Sager, som henhører under Domstolenes Kompetence i det Land, hvor  

 Efterladenskaberne findes., skal kunne unddrages disse Domstole.
 Artikel XV.
Forsaavidt Bestemmelserne i nærværende Overenskomst gaar ud paa Behandling  

 som mest begunstiget Nation, skal de ikke komme til Anvendelse paa Bortset fra Bestemmelserne vedrørende Toldafgifter og Toldbehandling skal  

 nærværende Traktats Bestemmelser ikke finde Anvendelse paa Grønland, hvor  

 Handelen og Skibsfarten er forbeholdt den danske Stat.
 Artikel XVI.
 De kontraherende Stater er enige om at lade afgøre ved Voldgift enhver  

 Tvist, som maatte opstaa mellem dem med Hensyn til Anvendelsen eller  

 Fortolkningen af Bestemmelserne i alle Traktater og Konventioner, som er  

 eller maatte blive afsluttet, indbefattet nærværende Traktat, og som ikke  

 inden en rimelig Tid har kunnet løses paa venskabelig Maade ad sædvanlig  

 diplomatisk Vej.
 Denne Bestemmelse finder om fornødent ogsaa Anvendelse paa det preliminære  

 Spørgsmaal om, hvorvidt en Tvist gælder Fortolkningen eller Anvendelsen af  

 saadanne Traktater eller Konventioner.
Voldgiftsrettens Afgørelse binder Parterne.
Voldgiftsretten skal for hvert  

 Tvistemaal udnævnes efter Begæring af den ene af de kontraherende Stater og  

 paa følgende Maade:
Inden et Tidspunkt af tre Maaneder regnet fra Begæringens Fremsættelse  

 skal hver Stat udpege sin Voldgiftsmand, som ogsaa kan vælges blandt en  

 tredie Stats Borgere.
Hvis de to Stater ikke inden tre Maaneder fra  

 Voldgiftsbegæringens Fremsættelse bliver enig om den Frist, inden hvilken  

 Voldgiftsmændene skal have afgivet deres Kendelse, eller hvis det ikke lykkes  

 de to Voldgiftsmænd at afgøre Tvisten inden den Frist, som er foreskrevet  

 dem, skal de to Stater som tredie Voldgiftsmand vælge en Statsborger i en  

 tredie Stat.
Hvis Staterne ikke bliver enige om Valget af den tredie  

 Voldgiftsmand inden en Frist af to Maaneder regnet fra den Dag, paa hvilken  

 Begæringen om Udnævnelsen af en tredie Voldgiftsmand er blevet fremsat, skal  

 de i Fællesskab anmode, eller hvis en Fællesanmodning ikke er blevet fremsat  

 inden en ny Frist af to Maaneder, skal hvem som helst af dem kunne anmode  

 Præsidenten for den faste Domstol for mellemfolkelig Retspleje i Haag om at  

 udnævne den tredie Voldgiftsmand blandt en tredie Stats Statsborgere.
Hvis  

 Parterne er enige derom, kan de levere ham en Fortegnelse over de tredie  

 Stater, til hvilke hans Valg bør indskrænke sig.
De forbeholder sig at komme  

 overens paa Forhaand for et bestemt Tidsrum med Hensyn til Valget af den  

 tredie Voldgiftsmand.
 Den Rettergangsmaade, som de to Voldgiftsmænd har at følge, skal, dersom  

 den ikke er blevet fastsat ved en særlig Aftale mellem de to Stater og  

 indgaaet senest ved Udnævnelsen af Voldgiftsmændene, fastsættes  

 overensstemmende med Art. 57 og Art. 59 til 85 i Haager-Konventionen af 18.  

 Oktober 1907 om Afgørelse af mellemfolkelige Tvistigheder, medmindre anden  

 Bestemmelse er blevet taget af de to Regeringer.
Dersom det maatte være blevet nødvendigt at gaa til Udnævnelse af en  

 tredie Voldgiftsmand, og dersom der ikke er blevet indgaaet en Aftale mellem  

 de to kontraherende Stater, hvorved den Rettergangsmaade, som skal følges  

 efter saadan Udnævnelse, er blevet fastsat, skal den tredie Voldgiftsmand  

 slutte sig til de to første og den saaledes sammensatte Voldgiftsret skal  

 fastsætte Rettergangsmaaden og afgøre Tvisten.
Alle Voldgiftsrettens  

 Kendelser skal afgives efter Stemmeflerhed.
Forsaavidt angaar alle Tvistigheder, paa hvilke de ovenfor fastsatte  

 Bestemmelser ikke finder Anvendelse, og som ikke har kunnet bilægges paa  

 tilfredsstillende Maade ad diplomatisk Vej, er de høje kontraherende Parter  

 ihukommende deres Forpligtelser som Medlemmer af Folkenes Forbund enige om  

 under alle Omstændigheder kun at søge Tvisten løst ad fredelig Vej.
De  

 forbeholder sig i hvert enkelt Tilfælde ved særlig Aftale at træffe  

 Bestemmelse om saadan Fremgangsmaade, som de finder mest hensigtsmæssig.
 Eftersom begge de høje kontraherende Parter har tiltraadt den fakultative  

 Bestemmelse i Statuten for den faste Domstol for mellemfolkelig Retspleje i  

 Haag, er de øvrigt enige om, uanset de foranstaaende Bestemmelser, at bringe  

 den til Anvendelse paa Bilæggelsen af alle Tvistigheder, paa hvilke den er  

 anvendelig.
 Artikel XVII.
 Nærværende Traktat skal ratificeres og Ratifikationsdokumenterne skal  

 udveksles i Teheran, saasnart det lader sig gøre.
 Den skal træde i Kraft 15 Dage efter Ratifikationsdokumenternes  

 Udveksling.
Traktaten er afsluttet for eet Aar.
Saafremt den imidlertid ikke er opsagt  

 tre Maaneder før Udløbet af denne Frist, forlænges den stiltiende for en  

 ubestemt Periode og vil kunne opsiges til enhver Tid.
 I Tilfælde af Opsigelse forbliver den endnu i Kraft i tre maaneder, at  

 regne fra den Dag paa hvilken en af de høje kontraherende Parter har meddelt  

 den anden sin Hensigt at bringe den til Ophør.
 Til Bekræftelse heraf har de respektive Befuldmægtigede underskrevet  

 nærværende Traktat og forsynet den med deres Segl.
 Udfærdiget i to Eksemplarer i Teheran, der 1ste Esfand 1312 - 20. Februar  

 1934.
 (sign.) Ove Engell.
 L.S.
(sign.) B.
Kazemi.
 L.S.
 Slutprotokol.
 Ved Undertegnelsen af nærværende Traktat, som er afsluttet Dags Dato, er  

 de undertegnede Befuldmægtigede blevet enige om følgende:
 ad Art.III. - Konsulære Repræsentanter, som er udnævnt af en af de  

 høje kontraherende Parter indenfor den anden Parts Omraade, skal ikke kunne  

 udøve deres Funktioner, før de har erholdt Exekvatur fra Regeringen i den  

 anden kontraherende Stat og i de af denne benyttede Former.
 I Overensstemmelse med Folkerettens Regler er enhver af de høje  

 kontraherende Parter berettiget til at tilbagekalde Exekvaturet efter i  

 Forvejen efter i Forvejen ad diplomatisk Vej at have meddelt sine Bevæggrunde  

 hertil, uden dog i noget Tilfælde at være pligtig hverken at godtgøre disses  

 Berettigelse eller at gøre Beslutningen afhængig af den anden Parts Samtykke.
ad Art.
XV. - I Betragtning af det mellem Danmark og Island i  

 Overensstemmelse med Indholder af Forbundsloven af 30. November 1918  

 bestaaende Forhold, er det en Selvfølge, at der fra persisk Side ikke paa  

 Grundlag af Bestemmelserne i den ovenfor nævnte Traktat skal kunne gøres Krav  

 paa de særlige Begunstigelser, som Danmark har givet eller i Fremtiden maatte  

 give Island.
 Udfærdiget i to Eksemplarer i Teheran,  

 den 1ste Esfand 1312 - 20.
 Februar 1934.
 (sign.) Ove Engell.
(sign.) B.
Kazimi.
 Hvilket herved bringes til almindelig Kundskab med Tilføjende, at  

 Ratifikationsdokumenterne under 6. Marts 1935 er blevet udvekslet i Teheran,  

 hvorefter Traktaten med tilhørende Slutprotokol er traadt i Kraft den 21.  

 Marts 1935. Fra sidstnævnte Dato er samtidig den mellem Danmark og Iran under  

 8. September 1928 afsluttede midlertidige Aftale traadt ud af Kraft.
 Udenrigsministeriet, den 2. April 1935.
P.
Munch.
