(Betalingsbekendtgørelsen - døgnophold) I medfør af § 100 og § 66, stk. 6, i lov om social bistand, jfr.  

 lovbekendtgørelse nr. 413 af 5. juli 1984, fastsættes herved følgende regler  

 om betaling for ophold i døgninstitution for børn og unge og for formidlet  

 døgnophold i opholdssteder for børn og unge, jfr. lovens § 66, stk. 1 og stk.  

 2:
FORÆLDRENES BETALING § 1.  Anbringes børn og unge under 18 år af det  

 sociale udvalg uden for hjemmet i døgninstitution for børn og unge eller i  

 formidlet døgnophold, har forældrene pligt til at bidrage til udgifterne ved  

 opholdet i forhold til socialindkomsten.
Betalingen fastsættes af det sociale  

 udvalg efter reglerne i denne bekendtgørelse.
 Stk. 2.  Forældre, hvis socialindkomst ikke overstiger  

 80.000 kr., betaler ikke for børn og unges ophold i døgninstitution eller i  

 formidlet døgnophold.
 Stk. 3.  Af socialindkomst over 80.000 kr. betales 18  

 pct., dog højst et beløb, der svarer til summen af en fars og en mors  

 normalbidrag, jfr. § 24 i lov om børnetilskud og andre familieydelser og de i  

 henhold dertil udfærdigede regler.
 Stk. 4.  Af socialindkomst ud over maksimum for  

 beregningen i stk. 3 betales 9 pct., dog højst et beløb, således at den  

 samlede betaling udgør det dobbelte af summen af en fars og en mors  

 normalbidrag.
 Stk. 5.  Beløb under 100 kr. månedlig opkræves ikke.
 § 2.  Forældrene har pligt til at underrette det  

 sociale udvalg om enhver ændring af deres økonomiske og personlige forhold,  

 som kan formodes at medføre ændret betaling.
 § 3.  Såfremt forældrenes indkomst, beregnet efter  

 reglerne for opgørelse af socialindkomsten, på betalingstidspunktet  

 vedvarende er forøget med mere end 40 pct. eller nedsat med mere end 5 pct. i  

 forhold til den opgjorte socialindkomst, skal forældrenes ændrede økonomiske  

 forhold lægges til grund for betalingen.
Stk. 2.  Beregningsgrundlaget efter stk. 1 opgøres efter  

 reglerne i §§ 2-6 i lov om socialindkomst.
Ved beregningen bortses fra  

 ydelser omfattet af lovens § 2, stk. 1, nr. 2, som forældrene modtager på  

 tidspunktet for omregningen.
 Stk. 3.  Har barnet boet sammen med begge forældre  

 umiddelbart før anbringelsen, lægges deres sammenlagte socialindkomster eller  

 indkomster efter stk. 1 til grund.
Stk. 4.  Har barnet umiddelbart før anbringelsen boet  

 hos den ene af ikke-samlevende forældre med fælles forældremyndighed, lægges  

 dennes socialindkomst eller indkomst efter stk. 1 til grund.
Er den anden af  

 forældrene på tidspunktet for anbringelsen ikke pålagt at svare  

 underholdsbidrag til barnet, indtræder det sociale udvalg i retten til at  

 kræve bidrag fastsat, jfr. § 7, stk. 2.
 Stk. 5.  I det omfang de faktiske opholdsudgifter dækkes  

 af barnets eller den unges indtægter, kan der ikke kræves betaling fra  

 forældremyndighedens indehaver eller den bidragspligtige, jfr. § 9.
 § 4.  Det sociale udvalg kan meddele  

 forældremyndighedens indehaver hel eller delvis fritagelse for betaling for  

 tidsrum, hvor der foreligger særlige forhold, som sygdom, svangerskab og  

 fødsel, svigtende arbejdsmuligheder, ophør af samliv med ægtefællen, eller  

 andre ændringer, der i en begrænset tid vil afskære den pågældende fra at  

 skaffe det fornødne til sit eget eller til familiens underhold.
 § 5.  Det sociale udvalg kan, selvom der efter de  

 økonomiske forhold er grundlag for at pålægge betaling, meddele hel eller  

 delvis fritagelse herfor i følgende tilfælde:
 § 6.  Betaling opkræves af det sociale udvalg, der i  

 forbindelse med forhandlingerne med forældrene om anbringelsen giver  

 forældrene underretning om beregningsgrundlaget samt om reglerne i § 3, stk.  

 1, og §§ 2, 4 og 5.
 Stk. 2.  Betalingspligten indtræder ved anbringelsen.  

 Forfaldsdagen for 1. betalingsrate fastsættes med en rimelig frist.  

 Forudbetaling må ikke kræves for længere tid end 1 måned.
FORHOLDET TIL BIDRAGSPLIGTIGE § 7.  Er det efter lovgivningen om retsforholdet  

 mellem ægtefæller eller om børns retsstilling pålagt en person at svare  

 underholdsbidrag m.v. til et barn eller en ung, der anbringes uden for  

 hjemmet, indtræder det sociale udvalg fra anbringelsestidspunktet i retten  

 til bidraget fra den bidragspligtige, dog højst for et beløb, der svarer til  

 de faktiske opholdsudgifter for det offentlige ved anbringelsen, jfr.  

 bistandslovens § 8, stk. 1.
 Stk. 2.  Det sociale udvalg indtræder endvidere i retten  

 til at kræve bidrag fastsat eller kræve et bidrag forhøjet, jfr.  

 bistandslovens § 8, stk. 2.
§ 8.  Det sociale udvalg kan dog, hvor særlige grunde  

 taler derfor, helt eller delvis undlade at rejse betalingskrav over for den  

 bidragspligtige.
Særlige grunde kan f.eks. foreligge, når den bidragspligtige  

 har varetaget omsorgen for barnet eller den unge, OG der foreligger en af de  

 fritagelsesgrunde, der er nævnt i § 5. Særlige grunde kan endvidere f.eks.  

 foreligge, hvor der ikke hidtil har været pålagt bidrag, fordi det ved  

 separation, skilsmisse eller faktisk samlivsophævelse er aftalt, at hver af  

 forældrene varetager den direkte forsørgelse af et eller flere børn.
BARNETS ELLER DEN UNGES BETALING § 9.  Et barn eller en ung, der er anbragt i en  

 døgninstitution for børn og unge eller i formidlet døgnophold af det sociale  

 udvalg, har pligt til at bidrage til udgifterne ved opholdet efter det  

 sociale udvalgs afgørelse.
Tilsvarende gælder for unge over 18 år, når det  

 sociale udvalg yder støtte til ophold efter lovens § 36.
 Stk. 2.  Har barnet eller den unge under anbringelsen  

 indtægter ved eget arbejde eller i form af førtidspension, kan betaling kun  

 kræves af den disponible indtægt, hvor denne overstiger det beløb, der ydes  

 som lommepenge og til beklædning efter socialstyrelsens vejledning om  

 lommepenge, arbejdsvederlag m.v. til børn og unge i døgninstitutioner og i  

 formidlet døgnophold, og højst med det beløb, der ifølge de nævnte regler er  

 fastsat som barnets eller den unges betaling for ophold i døgninstitution.
Stk. 3.  Har barnet eller den unge under anbringelsen  

 indtægter i form af afkast af formueværdier eller børnepensioner m.v.,  

 træffer det sociale udvalg afgørelse om betaling til hel eller delvis dækning  

 af de faktiske opholdsudgifter for det offentlige ved anbringelsen.
Barnet  

 eller den unge skal dog mindst have et beløb til rådighed, der svarer til  

 lommepenge og beklædning, jfr. stk. 2.
 Stk. 4.  Har den unge over 18 år under opholdet  

 indtægter ved eget arbejde, i form af førtidspension, afkast af formuevædier  

 m.v., fastsættes betalingen under hensyn til, at den unge skal have et beløb  

 til rådighed, der kan dække de særlige behov, som denne aldersgruppe har.
FORSKELLIGE BESTEMMELSER § 10.  Det sociale udvalgs afgørelse om betaling kan  

 inden 4 uger indbringes for amtsankenævnet (i København og Frederiksberg  

 kommuner for den sociale ankestyrelse). Amtsankenævnets afgørelse er endelig.  

 Den sociale ankestyrelse kan dog optage en sag af principiel betydning til  

 behandling, jfr. lovens § 15, stk. 3.
 Stk. 2.  Betalingen inddrives efter reglerne for  

 inddrivelse af personlige skatter, jfr. bistandslovens § 7, stk. 2.
 § 11.  Bekendtgørelsen træder i kraft den 1. januar  

 1987.
 Stk. 2.  Samtidig ophæves bekendtgørelse nr. 467 af 17.  

 oktober 1980 om betaling for ophold i døgninstitution for børn og unge og i  

 familiepleje.
