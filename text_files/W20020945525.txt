 I 1997 rejste medlemmet, ca. 9 måneder før sit 60. år,  

 til Spanien sammen med sin ægtefælle der havde forladt  

 arbejdsmarkedet.
 I foråret 2001 henvendte medlemmet sig til kassen for at får  

 oplyst hvilke muligheder hun havde for at få efterløn efter  

 ændringen af bopælsreglen pr. 1. juli 2000.
Kassen fandt at medlemmet indtil hendes 60 årsdag eller  

 ansøgningstidspunktet havde været  til rådighed for  

 arbejdsmarkedet.
Kassen henviste til at medlemmet ikke ville have flyttet til  

 Spanien inden hendes 60 års dag hvis hun efter den dagældende  

 bopælsregel havde kunnet tage efterlønnen med sig.
 I en erklæring fra juli 2001 oplyste medlemmet at hun i det  

 omhandlede tidsrum ikke havde været syg, og at hun havde stået  

 til rådighed for arbejdsmarkedet.
 Ankenævnet fandt at medlemmet ikke kunne få efterløn  

 med tilbagevirkende kraft fra hendes 60 årsdag eller fra  

 ansøgningstidspunktet da hun ikke kunne antages at have stået  

 til rådighed for arbejdsmarkedet.
 Nævnet lagde vægt på at medlemmet ikke siden hun rejste  

 til Spanien i oktober 1997 havde været tilknyttet arbejdsmarkedet.
 Nævnet fandt ikke at en erklæring om at medlemmet havde  

 stået til rådighed for arbejdsmarkedet i sig selv var en  

 tilstrækkelig dokumentation.
 Nævnet henviste til at det ifølge  

 arbejdsløshedsforsikringsloven er en betingelse for ret til  

 efterløn at et medlem opfylder betingelserne for ret til dagpenge,  

 herunder bl.a. kravet om at stå til rådighed for  

 arbejdsmarkedet.
Efterløn med tilbagevirkende kraft A F G Ø R E L S E De har ikke ret til at overgå til efterløn med  

 tilbagevirkende kraft fra den 17. juni 1998 eller på  

 ansøgningstidspunktet.
Ankenævnet har lagt til grund ·  

 	-at De den 1. oktober 1997 flyttede til Spanien sammen med Deres  

 ægtefælle der havde forladt arbejdsmarkedet, og ·  

 	-at De ikke har haft tilknytning til arbejdsmarkedet i tiden fra den 1.  

 oktober 1997 til De fyldte 60 år eller til tidspunktet for  

 ansøgning af efterløn.
Ifølge arbejdsløshedsforsikringslovens § 75 b, stk. 1, nr.  

 3, er det en betingelse for ret til efterløn at et medlem opfylder  

 betingelserne for ret til dagpenge.
En af disse betingelser er  at et medlem  

 skal stå til rådighed for arbejdsmarkedet, jf.  

 arbejdsløshedsforsikringslovens § 62.
 Nævnet finder ikke at De opfylder denne betingelse.
 Nævnet finder heller ikke at det er tilstrækkeligt at De i  

 brev af 24. juli 2001 har erklæret at De ville have kunnet stå  

 til rådighed og være aktivt arbejdssøgende til  

 lønarbejde på fuld tid  den 17. juni 1998 eller på  

 ansøgningstidspunktet.
Der henvises herved til at det efter bemærkningerne til  

 ændringsloven er udtalt at kravet på efterløn med  

 tilbagevirkende kraft kun omfatter personer der før lovens  

 ikrafttræden, den 1. juli 2000, havde fået afslag på  

 efterløn på grund af bopælskravet.
Det er således  

 forudsat at ansøgeren skal kunne opfylde de almindelige betingelser  

 for ret til efterløn, herunder rådighedskravet.
 Nævnet er opmærksom på at De har oplyst at De ville have  

 at handlet anderledes hvis De på flyttetidspunktet havde vidst at De  

 ville være blevet berettiget til efterløn ved bopæl i  

 andet EØS-land, men nævnet finder ikke at dette forhold i sig  

 selv kan medføre en ændret vurdering af sagen.
 Ankenævnet tiltræder således direktoratets  

 afgørelse af 7. januar 2002.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskassen for xxx Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "De flyttede den 1. oktober 1997 til Spanien sammen med Deres  

 ægtefælle, som på daværende tidspunkt var på  

 efterløn.
 De fyldte 60 år den 17. juni 1998.
 De blev udmeldt af a-kassen med virkning fra den 1. marts 1999.
 De har den 22. februar 2001 udfyldt en ansøgning om overgang til  

 efterløn pr. 17. juni 1998. A-kassen modtog denne den 5. marts  

 2001.
 Den 3. maj 2001 traf a-kassen afgørelse om, at De ville have haft  

 ret til efterløn fra den 17. juni 1998, da De fyldte 60 år.  

 A-kassen skriver, at De ikke søgte om efterløn i juni  

 måned 1998, da Deres mand, Bent Krone, ved udrejsen til Spanien den 1.  

 oktober 1997 havde fået afgørelse om, at efterløn ikke  

 kunne medtages til Spanien efter de dagældende regler.
Det fremgår endvidere af a-kassens afgørelse, at før  

 De rejste til Spanien modtog De dagpenge og var stadig dagpengeberettiget  

 på det tidspunkt, hvor De fyldte 60 år.
De kunne på det  

 tidspunkt have gået på efterløn, hvis reglerne havde  

 været anderledes på dagældende tidspunkt.
Den 3. maj 2001 sendte a-kassen sagen til direktoratet.
Det fremgår  

 af sagen, at De ikke har oppebåret nogen løn, pensioner eller  

 anden form for indtægter i perioden fra 17. juni 1998 og frem til  

 dato.
 I brev af 9. maj 2001 bad direktoratet a-kassen om at oplyse  

 "ansøgningstidspunktet" (Deres henvendelse til a-kassen), samt om alle  

 betingelser efter loven for ret til efterløn var opfyldt på  

 dette tidspunkt (eller på grundlag af forholdene på et tidligere  

 tidspunkt, evt. tidspunktet hvor De trak Dem tilbage fra arbejdsmarkedet).  

 Direktoratet omtalte herunder betingelsen om at være til  

 rådighed.
Den 19. juni 2001 skrev a-kassen til direktoratet.
A-kassen  

 anførte, at Deres sag bør behandles på samme måde  

 som Deres ægtefælles sag, da det for det første ikke var  

 til at forudse, at en afgørelse kunne få en så  

 væsentlig betydning for Deres ret til efterløn.
For det andet  

 mener a-kassen ikke at det bør diskvalificere Deres muligheder for at  

 få efterløn med tilbagevirkende kraft, at det kun er mandens  

 navn, der står på den afgørelse som a-kassen traf i 1997.  

 I sådan et tilfælde spørger man vel ikke om noget, som man  

 på forhånd kender svaret på, og som ens mand desuden har  

 fået på tryk.
 For det tredje anfører a-kassen, at De har oplyst, at hvis De og  

 Deres ægtefælle havde vidst, at det kunne få betydning for  

 Deres efterlønsret, ville De have ventet med at rejse til Spanien, til  

 De fyldte 60 år i juni måned 1998.
 Den 12. juli 2001 bad direktoratet a-kassen om at træffe  

 afgørelse i sagen, jf. direktoratets anmodning i brev af 9. maj  

 2001.
 Den 27. juli 2001 skrev a-kassen, at a-kassen var af den opfattelse at De  

 opfyldte alle betingelser efter a-loven for ret til efterløn, herunder  

 rådighedsbestemmelsen på Deres 60 års dag, idet De ikke  

 ville være rejst til Spanien den 1. oktober 1997, hvis De havde haft  

 mulighed for at kunne tage Deres efterløn med den 17. juni 1998, hvor  

 De fyldte 60 år.
Endvidere skriver a-kassen, at De opfylder betingelserne for ret til  

 efterløn, herunder rådighedsbestemmelsen ved henvendelsen til  

 a-kassen den 21. januar 2001. A-kassen vedlagde Deres redegørelse fra  

 24. juli 2001 vedr.
Deres rådighed på de to tidspunkter.
Endelig skriver a-kassen, at da De var i Spanien på Deres 60  

 års dag, var De selvfølgelig ikke til rådighed på  

 det tidspunkt.
A-kassen mener dog, at det er irrelvant, idet De ville  

 være blevet i Danmark indtil Deres 60 års dag og dermed have  

 været til rådighed, hvis De havde haft mulighed for at tage  

 efterlønnen med til Spanien.
 Det fremgår af Deres brev til a-kassen den 24. juli 2001:
at De ville have kunnet være til rådighed og aktivt  

 arbejdssøgende til et lønarbejde på fuldtid ved overgang  

 til efterløn den 17. juni 1998, at De ikke har været syg i perioden fra 30. september 1997 til 17. juni  

 1998, og at De ville have kunnet stå til rådighed for arbejdsmarkedet  

 på samme måde i januar 2001, hvis De ikke, i lyset af den  

 oprindelige lovgivning, var rejst til Spanien." Sekretariatet er enig i fremstillingen.
2. Arbejdsdirektoratets afgørelse Direktoratet traf den 7. januar 2002 denne afgørelse:
 "De kan ikke overgå til efterløn med virkning fra den 17.  

 juni 1998 eller den 5. marts 2001.
Begrundelse Lov om arbejdsløshedsforsikring mv. (loven) blev ændret med  

 virkning fra den 1. juli 2000, ved lov nr. 397 af 31. maj 2000. Ved  

 lovændringen blev lovens § 75 b, stk. 1, nr. 4, udvidet til hele  

 EØS-området, således at der efter den 1. juli 2000 kan  

 udbetales efterløn under ophold i hele EØS-området uden  

 nogen tidsmæssig begrænsning.
 Det er forudsat i bemærkningerne til lovforslaget, at loven skulle  

 have en vis tilbagevirkende kraft, idet det også skulle gælde for  

 personer, der havde fået afslag på efterløn på grund  

 af bopælskravet, og hvor kravet ikke er forældet efter dansk rets  

 almindelige regler.
 Begrundelsen for at De ikke kan overgå til efterløn med  

 tilbagevirkende kraft den 17. juni 1998 (hvor De fyldte 60 år) eller  

 den 5. marts 2001 (hvor a-kassen modtog Deres henvendelse/"ansøgning"  

 om efterløn) er, at De ikke på disse tidspunktet opfyldte de  

 almindelige betingelser for at overgå til efterløn.
Det fremgår af lovens § 75 a, stk. 1, at efterløn ydes efter  

 ansøgning til ældre medlemmer, der helt eller delvist forlader  

 arbejdslivet før det fyldte 67 år.
Overgang til efterløn  

 kan ske fra beskæftigelse, delpension eller ledighed.
 Af lovens § 75 b, stk. 1, nr. 1, fremgår, at overgang til  

 efterløn tidligst kan ske fra det fyldte 60. år.
 Det fremgår af endvidere af lovens § 75 b, stk. 1, nr. 3, at  

 én af betingelserne for ret til efterløn er, at medlemmet  

 opfylder betingelserne for ret til dagpenge.
 Direktoratet finder ikke, at De den 17. juni 1998 eller den 5. marts 2001  

 er berettiget til at modtage efterløn, idet De har trukket Dem tilbage  

 fra arbejdsmarkedet den 1. oktober 1997.
De har således ikke på noget tidspunkt efter den 1. oktober  

 1997 været i beskæftigelse, på delpension, ledig eller  

 på anden måde direkte eller indirekte tilkendegivet at De fortsat  

 ville stå til rådighed for arbejdsmarkedet.
De kan derfor ikke  

 overgå til efterløn.
De opfylder den 17. juni 1998 og den 5.  

 marts 2001 ikke betingelserne for ret til dagpenge, allerede fordi De ikke  

 har været til rådighed for arbejdsmarkedet.
Det følger af direktoratets praksis, som beskrevet i vejledning nr.  

 63 af 15. maj 2001 om overgang til, udtræden af og genindtræden i  

 efterlønsordningen samt optjening af præmie, at har et medlem  

 bopæl i et andet EØS-land, skal det vurderes om medlemmet efter  

 en konkret vurdering ville kunne anses for at stå til rådighed  

 for det danske arbejdsmarked, hvis medlemmet havde ophold i Danmark.
Det  

 fremgår endvidere, at der kan være tvivl om rådigheden i  

 tilfælde, hvor et medlem er udrejst, og hvor udrejsen ikke er begrundet  

 i medlemmets eller ægtefællens arbejdsmæssige forhold.
I  

 disse tilfælde bør der foretages en nærmere  

 undersøgelse af årsagen til medlemmets udrejse.
I vurderingen  

 kan f.eks. indgå, om medlemmet må anses for varigt at have  

 trukket sig tilbage fra arbejdsmarkedet.
 Det er direktoratets vurdering, at De ikke kan anses for at stå til  

 rådighed for arbejdsmarkedet den 17. juni 1998 eller den 5. marts 2001,  

 idet De allerede den 1. oktober 1997 har trukket Dem tilbage fra  

 arbejdsmarkedet.
 Det er således de almindelige betingelser for ret til  

 efterløn og ikke bopælskravet der forhindrer, Dem i at  

 overgå til efterløn pr. 17. juni 1998 eller pr. 5. marts 2001.
Direktoratet finder endvidere ikke, at De har modtaget fejlagtig  

 vejledning vedrørende bopælskravet i perioden 1997 - 1999, idet  

 reglerne vedrørende bopælskravet på daværende  

 tidspunkt var et krav om bopæl i Danmark." 3. Klagen til ankenævnet De har den 28. januar 2002 anført følgende:
 " Jeg har modtaget Deres afslag på min ansøgning om  

 efterløn, og må indrømme, at jeg ikke helt forstår  

 Deres argumentation.
Som jeg ser det, bygger Deres argumentation på den gamle lov om  

 efterløn, som De efterfølgende sætter i relation til min  

 daværende situation.
Men situationen var jo, at hele mit  

 adfærdsmønster, alle mine handlinger skete i lyste af, at jeg  

 aldrig efter gældende lov kunne opnå retten til efterløn.  

 Hvilket blandt andet betød, at vi kunne fremme vor afrejse til  

 Spanien.
Hvis jeg/vi havde haft den mindste anelse om , at en ny lov var på  

 trapperne, havde vi selv klart sørget for, at alle vore handlinger  

 faldt ind under den gamle lovs betingelser for at opnå efterløn,  

 hvorefter alle Deres argumenter ville havde været  

 imødegået.
Vi mener ikke, at det er i lovens ånd, at vi  

 skal straffes at for reagere efter en gammel lov uvidende om, at en ny var  

 lige om hjørnet.
De forstår sikkert, at afgørelsen i sagen, har stor betydning  

 for et pensionistægtepar, så vi anmoder Dem venligst om en  

 revurdering af sagen." 4. Arbejdsdirektoratets bemærkninger til klagen Direktoratet har den 17. april 2002 anført følgende:
"Der er ikke kommet nye oplysninger, der giver direktoratet anledning til  

 at ændre afgørelsen.
Direktoratet er således forsat af den opfattelse, at medlemmet ikke  

 kan anses for at opfylde de almindelige betingelser for at overgå til  

 efterløn, idet hun ikke kan anses for at have været til rådighed for  

 arbejdsmarkedet, da hun har trukket sig tilbage fra arbejdsmarkedet den 1. oktober 1997, hvilket er  

 mere end 8 måneder inden hun fyldte 60 år.
Direktoratet skal endvidere bemærke, at et medlem i relation til de  

 alminde- lige regler om rådighed efter en konkret vurdering vil kunne anses  

 for at stå til rådighed, uden forinden at have været tilmeldt AF og  

 være arbejdssøgen- de, hvis medlemmet er ophørt med sin beskæftigelse og i en  

 periode herefter ikke ønsker at stå til rådighed for arbejdsmarkedet, fx  

 fordi medlemmet modtager en fratrædelsesgodtgørelse, ventepenge eller  

 lignende, jf.  herved bemærkningerne til § 22, stk. 1, i bekendtgørelse nr. 1355 af  

 20. december 2000 om rådighed, jf. pkt.
B, 1.3, i vejledning nr. 189 af 20.  

 december 2000.
Direktoratet finder ikke, at ovenstående kan finde anvendelse i  

 denne sag, idet der ikke er tale om, at Jonna Krone i en periode ikke ønskede  

 at stå til rådighed, men derimod permanent trak sig tilbage fra arbejdsmarkedet  

 inden 60 års dagen.
Direktoratet skal henvise til sagerne xxx og xxx som på tilsvarende måde omhandler spørgsmålet om  

 rådighed ved et medlemmets 60 årsdag.
Sagerne er ligeledes  

 oversendt til ankenævnet i dag.
Direktoratet skal afslutningsvis bemærke, at direktoratet i  

 afgørelsen af 7. januar 2002 alene har taget stilling til, hvorvidt  

 Jonna Krone opfyldte kravet om rådighed i forbindelse med 60  

 årsdagen og dagen for "ansøgning" om efterløn.  

 Direktoratet har således ikke taget stilling til de øvrige  

 betingelser for ret til efterløn med tilbagevirkende kraft." 5. Nyt efter klagen Intet nyt fremkommet.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001 § 75 a.
Efterløn ydes efter ansøgning til ældre  

 medlemmer, der helt eller delvist forlader arbejdslivet før det fyldte  

 67. år.
Overgang til efterløn kan ske fra beskæftigelse,  

 delpension eller ledighed.
 Stk. 2. ..
§ 75 b.
Ret til efterløn har medlemmer af anerkendte  

 arbejdsløshedskasser, Stk. 2. ..
 § 75 b, stk. 1, nr. 4, fik ovennævnte formulering ved lov nr. 397 af  

 31. maj 2000 om ændring af lov om arbejdsløshedsforsikring m.v.  

 og lov om Arbejdsmarkedets Tillægspension (ændring af  

 bopælskravet i efterlønsordningen) hvor ordene  "eller i et  

 andet EØS-land" blev indføjet.
 Ændringsloven trådte i kraft den 1. juli 2000.
 Af bemærkninger til ikrafttrædelsesbestemmelsen  

 fremgår:
 .....
Til § 3 Det foreslås, at loven træder i kraft den 1. juli 2000.
Lovforslaget indebærer, at arbejdsløshedsforsikringsloven  

 bringes i overensstemmelse med de synspunkter, Kommissionen har givet udtryk  

 for vedrørende efterlønsordningens forhold til EU-retten.
De  

 krav på efterløn, som nu hjemles, følger af EF-traktatens  

 artikel 39 og artikel 7 i Rådets forordning nr. 1612/68 om  

 arbejdskraftens frie bevægelighed, således som disse bestemmelser  

 er fortolket af Kommissionen.
 Et krav om efterløn, som under henvisning til EU-retten måtte  

 blive rejst over for danske myndigheder i overensstemmelse med  

 bestemmelserne, vil derfor medføre, at også personer, der  

 før lovens ikrafttræden har fået afslag på  

 efterløn på grund af bopælskravet, har krav på  

 efterløn i det omfang, dette krav ikke er forældet efter dansk  

 rets almindelige regler, og nu kan dokumenteres.
Vejledning nr. 63 af 15. maj 2001 om overgang til, udtræden af og  

 genindtræden i efterlønsordningen samt optjening af  

 præmie Til § 3 Et medlem skal på tidspunktet for overgang til efterløn kunne  

 opfylde kravet om at være medlem af en dansk a-kasse og i øvrigt  

 have ret til dagpenge.
I kravet om ret til dagpenge ligger bl.a., at  

 medlemmet har ret til dagpenge efter lovens § 55, og at medlemmet skal kunne  

 stå til rådighed for arbejdsmarkedet.
Har medlemmet tidligere  

 fået udstedt et efterlønsbevis, kan medlemmet overgå, selv  

 om medlemmet er syg mv.
Med hensyn til dagpengeret henvises også til  

 bekendtgørelse om ret til efterløn for medlemmer, der har haft  

 forsikrings- eller beskæftigelsesperioder i udlandet, i Grønland  

 eller på Færøerne.
Har et medlem bopæl i et andet EØS-land, i Grønland  

 eller på Færøerne, skal a-kassen sikre sig, at medlemmet  

 efter en konkret vurdering ville kunne anses for at stå til  

 rådighed for det danske arbejdsmarked, hvis medlemmet havde ophold i  

 Danmark.
Vurderingen skal foretages såvel i forbindelse med udstedelse  

 af efterlønsbevis, som på tidspunktet for overgang til  

 efterløn, og skal foretages i forhold til det enkelte medlems aktuelle  

 situation.
 Er der f.eks. tale om et medlem, som er i fuldtidsarbejde i et andet  

 EØS-land, i Grønland eller på Færøerne,  

 eller som er udrejst til det andet land, fordi medlemmets  

 ægtefælle eller samlever har overtaget arbejde i det  

 pågældende land, vil der som udgangspunkt ikke være tvivl  

 om medlemmets rådighed, med mindre medlemmets oplysninger eller sagens  

 omstændigheder i øvrigt måtte skabe en sådan tvivl.  

 Det samme gælder grænsegængere mv., som har bopæl i  

 et andet EØS-land og beskæftigelse i Danmark.
Modsat kan der være tvivl om rådigheden i tilfælde, hvor  

 et medlem er udrejst, og hvor udrejsen ikke er begrundet i medlemmets eller  

 ægtefællens eller samleverens arbejdsmæssige forhold.
I  

 disse tilfælde bør der foretages en nærmere  

 undersøgelse af årsagen til medlemmets udrejse.
I vurderingen  

 kan f.eks. indgå, om medlemmet må anses for varigt at have  

 trukket sig tilbage fra arbejdsmarkedet, eller om medlemmet midlertidigt  

 holder fri for egen regning, og med hensigt om igen at stille sig til  

 rådighed for arbejdsmarkedet.
Er medlemmet i ledighedsperioder tilmeldt  

 den offentlige arbejdsanvisning i bopælslandet, kan dette  

 tillægges vægt i forbindelse med rådighedsvurderingen.
 Rådighedsvurderingen skal foretages på grundlag af reglerne i  

 bekendtgørelse om rådighed.
