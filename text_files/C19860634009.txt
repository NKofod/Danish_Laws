1. Generelle bemærkninger Det meddeles herved, at der i tilslutning til overenskomsten pr. 1. april  

 1985 vedrørende læger ansat som lektorer ved visse højere læreanstalter under  

 undervisningsministeriet er indgået vedlagte protokollat af 7. april 1986  

 mellem finansministeriet og Foreningen af Speciallæger, der for denne  

 organisations og denne overenskomsts vedkommende træder i stedet for det med  

 finansministeriets cirkulære af 12. april 1984 (LP.nr. 066/84) udsendte  

 protokollat af 26. marts 1984.
 Opmærksomheden henledes på, at der mellem finansministeriet og Foreningen  

 af Speciallæger er indgået hovedaftale af 26. april 1983 - LP.nr. 029/83.
 Det bemærkes, at lov nr. 575 af 27. oktober 1982 om begrænsning af  

 lønstigninger og om ændring af takt- og dyrtidsregulering m.v., som ændret  

 ved lov nr. 237 af 23. maj 1984, bestemmer, at dyrtidsreguleringen på  

 grundlag af reguleringspristallet for januar 1983 og følgende pristal til og  

 med reguleringspristallet for januar 1987 bortfalder.
 Hvor intet andet er nævnt, er tillæg i protokollatet anført med de pr. 1.  

 oktober 1984 gældende grundbeløb.
2. Bemærkninger til merarbejdsaftalen (pkt.
D) Merarbejde bør så vidt muligt undgås.
Såfremt nødvendigt merarbejde  

 imidlertid får et sådant omfang, at det er muligt at konvertere overtiden til  

 stillinger, bør forslag herom fremsættes.
Det bemærkes herved, at dette  

 forudsætter, at der opnås en besparelse, som optages på tillægsbevillingslov  

 for det anførte finansår.
 Det er undervisningsministeriet eller den enkelte styrelse, der  

 fastsætter, i hvilket omfang der skal ydes godtgørelse for merarbejde.  

 Finansministeriet skal dog efter drøftelse med organisationen vejledende  

 udtale, at merarbejdet, for så vidt det er afstørre omfang, kan godtgøres med  

 erstatningsfrihed af samme varighed som det præsterede merarbejde med tillæg  

 af 50 pct., hvor tillægget før 1. april 1982 udgjorde 33 1/3pct.
Såfremt denne erstatningsfrihed ikke kan gives, vil merarbejdet kunne  

 honoreres på grundlag af en timesats, der beregnes som 1/2080 (fra 1. januar  

 1987 1/20281 af den pågældendes årsbruttoløn (excl. rådighedstillæg m.v.) med  

 tillæg af 50 pct.
Der bortses herved fra det tillæg, som er nævnt i  

 forbindelse med erstatningsfrihed.
 På områder, hvor man hidtil har fulgt tjenestemændenes regler om opgørelse  

 af arbejdstid under tjenesterejser i indlandet, kan rejsetiden medregnes på  

 tilsvarende måde som for tjenestemænd, jfr. finansministeriets cirkulære af  

 16. juni 1981 (LP.nr. 004/ 81).
I finansministeriets skrivelse af 21. november 1977 (j.nr. 1.kt. 760/77)  

 om anvendelse af gældende regler om godtgørelse for merarbejde er  

 understreget vigtigheden af, at de muligheder for dokumentation og kontrol,  

 som de gældende regler og de faktiske forhold tillader, udnyttes bedst  

 muligt.
Følgende formkrav bør således i alle tilfælde efter  

 finansministeriets opfattelse være opfyldt:
 De anførte vejledende retningslinier vedrører alene fastsættelse af  

 godtgørelse for et konstateret og attesteret antal timers præsteret tjeneste.  

 De vejledende retningslinier er ikke til hinder for, at der ved udøvelsen af  

 skønnet over et udført merarbejde tages hensyn til, at en del af det opgivne  

 bruttotimetal ikke er udbragt i form af effektiv tjeneste, men som  

 rådighedstjeneste, rejsetid under tjenesterejser i Danmark o.lign.
Yderligere eksemplarer af protokollatet kan rekvireres af vedkommende  

 ministerier i finansministeriet, lønnings- og pensionsdepartementets  

 betjentstue, H.C.
Andersens Boulevard 43, 1553 København V., telefon (01) 11  

 12 33, lokal 4202 og 4286.
 Tvivlsspørgsmål vedrørende protokollatet forventes forelagt  

 finansministeriet.
 P.M.V.
 E.B.
J.
Broberg Protokollat I tilslutning til overenskomsten pr. 1. april 1985 vedrørende læger ansat  

 som lektorer ved visse højere læreanstalter under undervisningsministeriet,  

 forhandlet mellem finansministeriet på den ene side og Foreningen af  

 Speciallæger på den anden side, er aftalt følgende:
A.
Almindelige bestemmelser 1. Der er mellem parterne enighed om, at de i økonomi-  

 og budgetministeriets cirkulæreskrivelse nr. 35 af 26. februar 1973 (j.nr.  

 1.L. 115/73) og skrivelse af 18. september 1981 (j.nr.1.kt. 477/81) til  

 justitsministeriet indeholdte retningslinier for ansættelsesformer i visse  

 stillinger, der forudsætter akademisk uddannelse, finder anvendelse i  

 overenskomstperioden.
 Dette er ikke til hinder for, at de anførte retningslinier i nævnte  

 periode kan ændres eller fraviges efter aftale mellem parterne.
 2. Overenskomstens parter kan aftale, at  

 overenskomsten også gælder for personer med anden uddannelse.
 3. Overenskomstansatte på Færøerne, der er omfattet af  

 finansministeriets forhandlingskompetence, følger de til enhver tid for  

 overenskomstansatte i Danmark gældende regler om dyrtidsregulering.
 Aftale af 21. januar 1985 om særligt tillæg til visse overenskomstansatte  

 akademikere på Færøerne, jfr. finansministeriets cirkulære af 25. januar 1985  

 (LP.nr. 007/85) er fortsat gældende.
B.
Tillæg 1. Ansatte, som i henhold til pkt.
I.1. i cirkulæret  

 til overenskomsten af 1981 med Foreningen af yngre Læger vedrørende lægers  

 ansættelse i statens tjeneste oppebærer ikke-pensionsgivende tillæg, bevarer  

 dette tillæg efter 1. april 1983. Tillægget aftrappes fortsat som anført i  

 pkt.
I.1.
 2. Til heltidsansatte lektorer, som varetager hvervet  

 som rektor ved Danmarks farmaceutiske højskole, Københavns Tandlægehøjskole  

 og Århus Tandlægehøjskole ydes der et særligt tillæg på 36.675,27 kr. i  

 årligt grundbeløb.
 3. Til heltidsansatte lektorer, der varetager hvervet  

 som prorektor ved en af de nedennævnte læreanstalter, ydes der nedennævnte  

 tillæg.
 Prorektortillægget påvirker ikke størrelsen af et eventuelt personligt  

 tillæg til udligning af lønnedgang ved bortfald af internt lektorat.
 4. Tillæg til overenskomstansatte lektorer ved  

 universiteter og visse højere uddannelsesinstitutioner under  

 undervisningsministeriet ydes efter de i protokollat af 1. august 1984 mellem  

 finansministeriet og Foreningen af Speciallæger samt Foreningen af yngre  

 Læger fastsatte regler.
 5. Fratræder en lektor, der under sin ansættelse  

 oppebar tillæg i henhold til overenskomstens § 8, stk. 5, ydet af pulje, kan  

 det aftales, at tillægget skal ydes til en anden/andre lektor/lektorer ansat  

 ved de i overenskomstens § 1, stk. 1, nævnte institutioner - så vidt muligt  

 inden for samme institution - under forudsætning af, at den pågældende efter  

 hidtidig praksis ville kunne opnå tillæg i forbindelse med fordelingen af en  

 pulje.
Eventuel genanvendelse af sådanne tillæg forhandles mellem overenskomstens  

 parter to gange årlig pr. 1. april og 1. oktober.
Ordningen kan opsiges af  

 enhver af parterne med 3 måneders varsel, hvorefter ordningen er bortfaldet.
C.
Decentralisering af aftaler om puljetillæg 1. Finansministeriet kan overlade indgåelsen af  

 aftaler om fordeling af puljetillæg og genanvendelse af ledigblevne  

 puljetillæg ved de højere uddannelsesinstitutioner under  

 undervisningsministeriet m.v. til undervisningsministeriet.
 2. Vedkommende organisation kan overlade indgåelsen af  

 aftaler om fordeling af puljetillæg og genanvendelse af ledigblevne  

 puljetillæg til de enkelte tillidsrepræsentanter.
 Stk. 2.  I det omfang undervisningsministeriet m.v.  

 overlader indgåelsen af aftaler til de enkelte uddannelsesinstitutioner og  

 institutter, overlader Foreningen af Speciallæger i videst muligt omfang  

 indgåelsen af aftaler til de enkelte tillidsrepræsentanter.
 3. Afsættelse af puljebeløb til decentral forhandling  

 sker ved forhandling mellem finansministeriet og Foreningen af Speciallæger  

 og med et samlet beløb til undervisningsministeriet.
 4. Oversigter over ledigblevne puljetillæg og  

 tidspunktet for genanvendelse af disse tillæg tilvejebringes ved forhandling  

 mellem finansministeriet og Foreningen af Speciallæger.
 5. Undervisningsministeriet m.v. og  

 tillidsrepræsentanter kan ved højere uddannelsesinstitutioner omfattet af  

 protokollat af 1. august 1984 om ændret stillingsstruktur ved højere  

 uddannelsesinstitutioner under undervisningsministeriet og inden for de  

 rammer, der følger af §§ 3 og 4, indgå aftaler om forhøjelse af  

 lektortillægget til 43.021,91 kr., 48.848,34 kr. og 56.807,65 kr. i årligt  

 grundbeløb (niveau oktober 1984) til lektorer, der har erhvervet doktorgraden  

 eller som har ydet særlig fremragende videnskabelig indsats på tilsvarende  

 niveau.
 6. Hvis undervisningsministeriet m.v. og  

 tillidsrepræsentanter ikke er blevet enige om fordelingen af puljen eller om  

 genanvendelsen af ledigblevne puljetillæg senest 9 måneder efter det  

 tidspunkt, fra hvilket de, kan disponeres over puljen eller de ledigblevne  

 tillæg, fordeles beløbet eller restbeløbet ved aftale mellem  

 finansministeriet og Foreningen af Speciallæger.
D.
Godtgørelse for merarbejde 1. Til læger, der er ansat i henhold til denne  

 overenskomst, og for hvem der ikke er fastsat en højeste tjenestetid, kan der  

 ydes godtgørelse for merarbejde efter de nedenfor under pkt. 2-7 anførte  

 regler.
 Stk. 2.  Aftalen finder kun anvendelse for personale med  

 undervisning og/eller forskning ved universiteter og højere læreanstalter  

 under stillingsstrukturen, såfremt arbejdet er pålagt, jfr. herved pkt. 2, og  

 såvel merarbejdets som det normale arbejdes omfang er kontrollabelt.
 2. Godtgørelse kan alene ydes for tjenstligt  

 merarbejde, som er af midlertidig karakter, og som er pålagt den ansatte i  

 henhold til særlig ordre eller ifølge en godkendt tjenestefordeling eller i  

 øvrigt har været en forudsætning for den forsvarlige varetagelse afde med  

 stillingen forbundne tjenstlige pligter.
 Stk. 2.  Godtgørelse kan endvidere kun ydes, såfremt  

 merarbejdet har været af større omfang og har strakt sig over en periode, der  

 normalt ikke må være mindre end 4 uger.
 Stk. 3.  For personer, der er beskæftiget i stillinger,  

 som i henhold til cirkulæret om ansættelsesformer i princippet besættes på  

 tjenestemandsvilkår, henvises til reglerne for tjenestemænd i økonomi- og  

 budgetministeriets cirkulære af 10. november 1971.
 Stk. 4.  Til ansatte, der i medfør af indgåede aftaler  

 oppebærer tillæg som godtgørelse for overarbejde m.v., kan godtgørelse kun  

 ydes, såfremt det samlede merarbejde væsentligt overstiger det overarbejde,  

 der anses som godtgjort gennem tillægget.
3. For at godtgørelse kan ydes, skal den pågældende  

 til sin foresatte afgive en indberetning om grundlaget for merarbejdet og  

 dettes omfang.
Sådan indberetning afgives ved merarbejdets ophør eller, hvis  

 merarbejdet strækker sig over længere tid, mindst hvert kvartal.
4. Godtgørelse for merarbejde ydes så vidt muligt i  

 form af tjenestefrihed, hvis længde fastsættes under hensyn til merarbejdets  

 omfang.
 Stk. 2.  Sådan tjenestefrihed bør normalt være tildelt  

 den ansatte inden udløbet af det kvartal, der ligger umiddelbart efter det  

 tidspunkt, da merarbejdets omfang er opgjort, jfr. pkt. 3. Stk. 3. Meddelelse  

 om tjenestefrihed gives den ansatte med passende varsel, der normalt ikke bør  

 være mindre end 14 dage.
 5. Såfremt tjenestefrihed ikke kan ydes, godtgøres  

 merarbejdet med betaling, hvis størrelse fastsættes under hensyn til  

 merarbejdets omfang og den ansattes lønmæssige placering.
6. Godtgørelse for merarbejde fastsættes af  

 undervisningsministeriet.
Fastsættelsen sker på grundlag af en efter  

 forudgående drøftelse med den pågældende afgivet indstilling fra den  

 institution, hvori den pågældende gør tjeneste.
 7. Aftalen finder ikke anvendelse for personale, der  

 er omfattet af særskilte overtids- eller merarbejdsordninger, aftalt mellem  

 overenskomstens parter.
E.
Lønfradrag og lønberegning Med virkning fra overenskomstens udsendelse gælder de for tjenestemænd  

 fastsatte regler om lønfradrag og lønberegning, for tiden cirkulære af 24.  

 maj 1985 om lønfradrag/-beregning for tjenestemænd (LP.nr. 029/85). Der  

 indbetales dog sædvanlige pensionsbidrag af årsbruttolønnen, hvor en ansat  

 afholder ferie med feriegodtgørelse fra en tidligere arbejdsgiver eller  

 afholder ferie uden ret til ferie med løn eller feriegodtgørelse.
 Ved fradrag i forbindelse med 1. hele fraværsdag i en sygeperiode  

 (karensdag) finder bestemmelserne i finansministeriets cirkulære af 5.  

 oktober 1984 (LP.nr. 117/84), pkt. 7, anvendelse.
F.
Ekstraordinær lønregulering Pr. 1. oktober 1985 og 1. oktober 1986 foretages eventuel ekstraordinær  

 lønregulering af den aktuelle løn i overensstemmelse med de for tjenestemænd  

 gældende regler.
G.
Forhandlinger i overenskomstperioden 1. Ændringer i karakteren af pensionskassens ydelser  

 skal, forinden de iværksættes, drøftes mellem overenskomstens parter.
2. Såfremt de for tjenestemænd gældende regler  

 vedrørende fridage eller konstitution ændres, kan Foreningen af Speciallæger  

 begære optaget forhandling om en eventuel indførelse af andre bestemmelser  

 for så vidt angår overenskomstansatte.
Det er aftalt, at der ikke kan  

 etableres arbejdsstandsning, såfremt enighed ikke opnås.
 3. Der kan i overenskomstperioden optages  

 forhandlinger om følgende spørgsmål:
 Opnås der ikke enighed om nye regler m.v., gælder de hidtidige regler.
H.
Tillidsmandsregler Parterne er enige om, at den med Akademikernes Centralorganisation  

 indgåede aftale af 9. februar 1979 om tillidsmandsregler fortsat er gældende  

 for lektorer med lægevidenskabelig eksamen (cand.med.) ansat ved  

 universiteter og højere læreanstalter, som er omfattet af protokollat af 1.  

 august 1984 om ændret stillingsstruktur ved de højere  

 uddannelsesinstitutioner under undervisningsministeriet.
I.
Opsigelse af protokollat Dette protokollat kan af de underskrivende parter hver for deres  

 vedkommende opsiges samtidig med overenskomsten og efter de i denne fastsatte  

 regler.
København, den 7. april 1986 Foreningen af Speciallæger Peer Wendelin / Vagn Sele Finansministeriet P.M.V.
 E.B.
