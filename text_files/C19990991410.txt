 Cirkulæreskrivelse om meddelelse om, at  

 fratrædelsesgodtgørelse medførte fradrag i  

 dagpengene.
 Kommentar m.v.:
En åremålsansat tjenestemand fik efter aftale mellem kommunen  

 og den faglige organisation udbetalt 1,25 mio. kr. til fuld og endelig  

 afgørelse af forholdene mellem parterne, da han var blevet afskediget  

 uansøgt af kommunen.
Denne fratrædelsesgodtgørelse skulle  

 medføre fradrag i dagpengene.
 Meddelelse om afgørelsen:
Det er oplyst, at medlemmet blev ledig den 1. april 1998. Han havde  

 været ansat som sekretariatschef i en kommune fra den 1. januar 1997  

 til den 31. marts 1998. På ledighedserklæringen svarede han ja  

 til spørgsmålet, om han selv havde sagt op.
Han henviste herved  

 til et vedlagt brev fra DJØF.
Der er tale om et brev af 9. marts 1998 fra DJØF til medlemmet,  

 hvoraf det fremgår, at der var indgået en aftale mellem  

 DJØF og kommunen om en fratrædelsesgodtgørelse på  

 1,25 mio. kr. i forbindelse med hans opsigelse.
Medlemmet var ansat som  

 sekretariatschef i henhold til kapitel 1 i rammeaftale om  

 åremålsansættelse.
Ifølge rammeaftalen kan en  

 åremålsansat afskediges efter ansøgning efter § 25 i  

 tjenestemandsregulativet.
 På grundlag heraf blev der indgået en aftale mellem medlemmet  

 og kommunen om, at han selv opsagde sin stilling til fratræden med  

 udgangen af marts måned 1998. Parterne var enige om, at der til fuld og  

 endelig afgørelse af forholdene omkring medlemmets fratræden  

 blev ydet ham en fratrædelsesgodtgørelse på 1,25 mio. kr.  

 Godtgørelsen skulle udbetales med udgangen af marts 1998.
 A-kassen var herefter af den opfattelse, at  

 fratrædelsesgodtgørelsen på 1,25 mio. kr. skulle  

 træde i stedet for løn.
Beløbet skulle derfor medføre fradrag i dagpengene.
Med  

 udgangspunkt i medlemmets seneste lønudbetaling for marts 1998  

 på 57.984,97 kr. har a-kassen beregnet, at de 1,25 mio. kr.  

 dækker lønudbetaling indtil den 18. december 1999. Medlemmet var  

 derfor først berettiget til dagpenge fra dette tidspunkt.
Direktoratet bemærkede i sin afgørelse, at  

 bestemmelsen i § 2 i bekendtgørelse nr. 966 af 1. december 1994  

 handler om udbetalinger, der træder i stedet for løn.
Navnet  

 på ydelsen er derfor ikke afgørende i forholdet til udbetaling  

 af dagpenge.
Det er derimod afgørende, om det udbetalte beløb  

 kan anses for at træde i stedet for løn mv. i en periode.
Det var direktoratets opfattelse, at der utvivlsomt er hjemmel i  

 arbejdsløshedsforsikringslovens § 58, stk. 1, nr. 3, litra a og b, til  

 at fastsætte reglerne i § 2 i bekendtgørelsen.
Ordene "i  

 ledighedsperioden" går naturligvis ikke alene på, om den  

 pågældende indtægt har relation til tiden før  

 ledighedsperioden, men også på, om indtægten skal tjene som  

 indtægtsgrundlag eller forsørgelse i ledighedsperioden.
Ankenævnet fandt, at fratrædelsen trådte i stedet  

 for løn i en periode.
Det afgørende var ikke tidspunktet for  

 udbetalingen af ydelsen, men ydelsens karakter.
Det var derfor  

 afgørende, om fratrædelsesgodtgørelsen skulle tjene som  

 indtægtsgrundlag eller forsørgelse i ledighedsperioden.
 Ankenævnet fandt også, at  

 fratrædelsesgodtgørelsen ikke kunne betragtes som en arbejdsfri  

 indtægt.
Det var også ankenævnets opfattelse, at en  

 formålsfortolkning af arbejdsløshedsforsikringslovens § 58  

 støtter, at beløb, der skal tjene som indtægtsgrundlag  

 eller forsørgelsesgrundlag i ledighedsperioden, kan medføre  

 fradrag i dagpengene.
Reglerne søger at undgå, at der udbetales  

 dagpenge for en periode, som allerede er dækket af en anden ydelse.  

 Nævnet har også lagt vægt på, at § 58 er en meget  

 bred bemyndigelsesbestemmelse, og at direktoratets bekendtgørelse  

 ligger inden for rammerne af denne.
 Ankenævnet tiltrådte derfor direktoratets  

 afgørelse.
