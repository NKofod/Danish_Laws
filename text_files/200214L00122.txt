Betænkning afgivet af Boligudvalget den  

 21. november 2002 Betænkning over Forslag til lov om fremme af privat  

 udlejningsbyggeri [af økonomi- og erhvervsministeren (Bendt  

 Bendtsen)] 1. Ændringsforslag Der er stillet ét ændringsforslag af  

 økonomi- og erhvervsministeren til lovforslaget.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 12. november 2002. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 9. oktober 2002 dette udkast til udvalget, jf. alm. del - bilag  

 14. Den 6. november 2002 sendte økonomi- og erhvervsministeren de  

 indkomne høringssvar, og den 8. november 2002 sendte økonomi-  

 og erhvervsministeren et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Borgmesteren i Roskilde, Jydske Grundejerforeninger og PensionDanmark.
 Økonomi- og erhvervsministeren har over for  

 udvalget kommenteret de skriftlige henvendelser til udvalget.
Deputationer Endvidere har PensionDanmark mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 6 spørgsmål til  

 økonomi- og erhvervsministeren til skriftlig besvarelse, som denne har  

 besvaret med undtagelse af spørgsmål 5 og 6. Disse  

 spørgsmål forventes besvaret af økonomi- og  

 erhvervsministeren inden 2. behandling af lovforslaget.  To af udvalgets  

 spørgsmål og ministerens svar herpå er optrykt som bilag 2  

 til betænkningen.
3. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse med det af ministeren stillede  

 ændringsforslag.
Socialdemokraterne ønsker at påpege, at det  

 var den socialdemokratisk ledede regering, der i efteråret 2001 fik sat  

 temaet om flere private udlejningsboliger på den boligpolitiske  

 dagsorden.
Det var tydeligt for enhver, at der var og stadig er behov for at  

 få gang i byggeriet af private udlejningsboliger.
Den tidligere  

 regering havde et forslag på bordet, som på grund af valget ikke  

 blev gennemført, og der er hermed forhandlet en aftale på plads  

 med den nuværende regering.
For Socialdemokratiet har det været  

 afgørende, at de private udlejningsboliger skal have en husleje, der  

 er til at betale, og at der derfor er en øvre grænse for  

 anskaffelsessummen.
Det lå i det gamle forslag, og det er også  

 med her, og vi håber, at det ender med boliger, der er til at betale  

 sig fra.
Ligeledes er vi glade for, at der er begrænsninger i  

 huslejestigningerne, og at man skal vælge, om man vil have en  

 regulering ved prisniveauet, eller man vil vælge en såkaldt  

 trappeleje.
Det har også været afgørende for Socialdemokratiet, at  

 det ikke skal være den rene guldgrube for bygherrerne på  

 skatteydernes regning.
Socialdemokraterne forventer, at der bliver bygget det  

 aftalte antal boliger inden for den økonomiske ramme, som er givet.  

 Det vil Socialdemokratiet selvfølgelig følge meget tæt  

 gennem de næste år.
Socialdemokratiet har noteret sig, at  

 ministeren i besvarelsen af Boligudvalgets spørgsmål nr. 3 af  

 18. november 2002, jf.
L 57   bilag 9, bekræfter, at der omkring  

 årsskiftet 2003/2004 skal foretages en vurdering af, om de opstillede  

 tildelingskriterier har fungeret efter hensigten.
Socialdemokraterne  

 lægger vægt på, at forligskredsen deltager i denne  

 vurdering.
Det har været en forudsætning, at fordelingen af nye  

 udlejningsboliger på pensionskassebyggeri og selskabsbyggeri bliver  

 på henholdsvis 75 pct. og 25 pct.
Socialdemokratiet har lagt vægt  

 på, at ordningen kører i en forsøgsperiode på 5  

 år.
I forslaget mangler helt klart en målsætning om, at også  

 de boliger, som jo får et betydeligt statstilskud, også skal tage  

 deres del af det sociale ansvar.
Vi havde gerne set, at kommunerne fik  

 anvisningsret til nye private lejligheder ligesom i andre former for  

 støttet byggeri.
Det lå i den tidligere regerings forslag.
Med lovforslaget gives også mulighed for fri husleje ved indretning  

 af tagboliger i private udlejningsejendomme.
I Socialdemokratiet er vi  

 positivt indstillet over for ideen med at udnytte tagetagen til boliger  

 dér, hvor et flertal af lejere synes, det er en god idé. Vi  

 forventer samtidig, at kommunerne sikrer, at bygningsreglementet overholdes,  

 og at man så vidt muligt ikke giver dispensation fra bestemmelserne om  

 tilgængelighed.
For Socialdemokratiet er det af stor betydning, at indsatsen for  

 tilgængelige byer fortsættes for ikke at udelukke mennesker med  

 handicap.
Der kan selvfølgelig være enkelte steder, hvor det er  

 helt umuligt, men dispensationer bør være undtagelsen frem for  

 reglen.
 Et mindretal i udvalget (EL og SF) indstiller  

 lovforslaget til forkastelse ved 3. behandling, men vil stemme for det  

 af ministeren stillede ændringsforslag.
Enhedslistens medlem af udvalget mener ikke, at  

 pensionskasser og private udlejere skal motiveres til at bygge boliger med et  

 voldsomt skattefradrag som lokkemad.
Private udlejere og ejerforeninger skal  

 ikke indrette tomme tagetager til boliger med fri husleje, hvilket heller  

 ikke vil tømme ret meget ud i de lange ventelister.
 Der er hverken tale om at hjælpe kommunerne med  

 anvisningsmuligheder eller den almindelige lønmodtager med et maksimum  

  på m2-indretningsprisen.
 Lovforslaget viser ikke vilje til at løse  

 problemerne for de mange boligsøgende.
 Lovforslaget er et udslag af en perspektivløs  

 boligpolitik, der blot cementerer de uligheder, der de senere år er  

 blevet alt for tydelige.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
4. Ændringsforslag med bemærkninger Ændringsforslag Af økonomi- og erhvervsministeren,  

 tiltrådt af udvalget:
Til § 8 1) Efter nr. 4 indsættes som nyt nummer:
» » [Udvidelse af huslejenævnets kompetence] Bemærkninger Til nr. 1 Det foreslås, at huslejenævnet gøres  

 kompetent til at afgøre sager vedrørende udlejerens ret til at  

 råde over lokaler i loftsetagen i forbindelse med indretning af  

 tagboliger efter den foreslåede ordning.
Hermed sikres en hurtig  

 behandling af sager, hvor en lejer gør indsigelse imod det rum, som  

 udlejeren anviser til erstatning af det rum, lejeren hidtil har haft i  

 loftsetagen.
Forholdene omkring udlejerens mulighed for at råde over  

 tagetagen med henblik på indretning af tagboliger vil dermed hurtigt  

 blive afklaret, og tvister herom vil dermed ikke udgøre en barriere  

 for anvendelse af den foreslåede ordning.
 En oversigt over Folketingets sammensætning er optrykt i  

 betænkningen.
Inge-Lene Ebdrup (V)  

  Rikke Hvilshøj (V)  

  Ulrik Kragh (V) nfmd.  Gudrun Laub (V)  

  Freddie H.
Madsen (DF)  Anita Knakkergaard (DF)  

 Carina Christensen (KF)  Helle Sjelle (KF)  

  Tove Videbæk (KRF)  Carsten Bo Jensen (S)  

  Jytte Andersen (S)  Lars Kramer Mikkelsen (S)  

  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 57 Bilagsnr.
Titel 1 Høringssvar, fra økonomi- og erhvervsministeren 2 Meddelelse om tidsplan for udvalgets arbejde med lovforslaget 3 Høringsnotat, fra økonomi- og erhvervsministeren 4 Meddelelse om revideret tidsplan for udvalgets arbejde med lovforslaget 5 Henvendelse af 13/11-02 fra Jydske Grundejerforeninger 6 Spm. 1 om kommentar til henvendelse af 13/11-02 fra Jydske  

 Grundejerforeninger, til økonomi- og erhvervsministeren 7 Henvendelse af 13/11-02 fra Jydske Grundejerforeninger 8 Spm. 2 om kommentar til henvendelse af 13/11-02 fra Jydske  

 Grundejerforeninger, til økonomi- og erhvervsministeren 9 Spm. 3 om fordeling af første års kvote på 1 mia. kr.  

 mellem pensionsinstitutter og selskaber, til økonomi- og  

 erhvervsministeren 10 Henvendelse af 24/10-02 fra borgmesteren i Roskilde 11 Kommentar til henvendelse af 24/10-02 fra borgmesteren i Roskilde, fra  

 økonomi- og erhvervsministeren 12 Svar på spm. 1 om kommentar til henvendelse af 13/11-02 fra Jydske  

 Grundejerforeninger, fra økonomi- og erhvervsministeren 13 Svar på spm. 2 om kommentar til henvendelse af 13/11-02 fra Jydske  

 Grundejerforeninger, fra økonomi- og erhvervsministeren 14 Svar på spm. 3 om fordeling af første års kvote  

 på 1 mia. kr. mellem pensionsinstitutter og selskaber, fra  

 økonomi- og erhvervsministeren 15 Ændringsforslag, fra økonomi- og erhvervsministeren 16 Henvendelse af 20/11-02 fra PensionDanmark 17 Spm. 4 om kommentar til henvendelse af 20/11-02 fra Pension Danmark, til  

 økonomi- og erhvervsministeren 18 1. udkast til betænkning 19 Spm. 5 om statens/kommunernes støtte til almene  

 beboelseslejligheder i Aalborg Kommune, til økonomi- og  

 erhvervsministeren Spm. 6 om, hvad staten/kommunen giver i skattemæssigt fradrag til en  

 pensionskasse, til økonomi- og erhvervsministeren 20 Kopi af Skatteudvalgets 1. udkast til betænkning over lovforslag nr.  

 L 68 21 2. udkast til betænkning 22 Svar på spm. 4 om kommentar til henvendelse af 20/11-02 fra Pension  

 Danmark, fra økonomi- og erhvervsministeren Bilag 2 Nogle af udvalgets spørgsmål til  

 økonomi- og erhvervsministeren og dennes svar herpå Spørgsmålene er optrykt efter ønske  

 fra S.
 Spørgsmål 3:
 Når ministeren kender den endelige fordeling af  

 første års kvote på 1 mia. kr. mellem pensionsinstitutter  

 og selskaber, vil ministeren så være indstillet på med  

 forligskredsen at vurdere, om de opstillede tildelingskriterier har fungeret  

 efter hensigten, således at væsentlige provenumæssige  

 afvigelser, i forhold til det i lovforslaget forudsatte, kan blive justeret,  

 såfremt dette måtte være tilfældet.
 Svar:
 Jeg kan bekræfte, at jeg vil være villig til  

 omkring årsskiftet 2003/2004 at foretage en vurdering af, om de  

 opstillede tildelingskriterier har fungeret efter hensigten.
 Spørgsmål 4:
Ministeren bedes kommentere henvendelsen af 20. november  

 2002 fra PensionDanmark, jf.
L 57   bilag 16.
 Svar:
 PensionDanmark peger på, at den foreslåede  

 kvotetildeling vil kunne stille sig i vejen for en mere langsigtet  

 planlægning af boligbyggeri og dermed den reduktion af  

 anskaffelsesomkostningerne, som er nødvendig, hvis huslejeniveauet  

 skal være rimeligt.
 Byggerier, der opføres i medfør af  

 forslaget, bør kunne tilrettelægges, så de bidrager til en  

 effektiv byggesektor.
Der er intet i vejen for, at der inden for rammerne af  

 udbudsreglerne etableres et forpligtende samarbejde mellem bygherren og de  

 valgte entreprenører.
Der kan i den forbindelse henvises til  

 mulighederne for partneringaftaler og gentagelsesarbejde.
De gældende bevillingsretlige regler giver ikke  

 mulighed for at give en bygherre tilsagn om andel i investeringsrammen for  

 senere finansår.
Det er heller ikke inden for de gældende regler  

 muligt på forhånd at tilkendegive, at der vil blive ydet tilsagn  

 for senere finansår, hvis der vedtages en finanslov for det  

 pågældende år, som gør det muligt.
Hertil kommer, at  

 man med forslaget om en fordeling af investeringsrammen på to  

 årlige ansøgningsrunder har tilsigtet dels at få en  

 geografisk spredning af projekterne dels at undgå spild af  

 investeringsramme i videst muligt omfang.
Investorer, der indgår i et strategisk samarbejde,  

 og som ønsker at få andel i investeringsrammen i flere år,  

 er derfor henvist til at søge om andel hvert år.
I denne  

 forbindelse henledes opmærksomheden på, at der med 2 årlige  

 ansøgningsrunder er mulighed for med korte mellemrum at søge om  

 andel i rammen.
 Da bestræbelserne på at etablere langsigtede,  

 strategiske samarbejdsaftaler med positive effekter for byggepriserne i en  

 byggepolitisk sammenhæng er meget relevante, vil det på baggrund  

 af erfaringerne efter ordningens 1. år blive vurderet, om ordningen  

 hindrer etablering af sådanne aftaler.
