(Til rektorerne for samtlige  

 gymnasieskoler) Baggrund for forsøgsordningen.
 Ifølge lov af 19. december 1984 om eliteidrættens fremme skal der  

 etableres uddannelsesmæssige støtteforanstaltninger for eliteidrætsudøvere.
 Da det er et problem for mange eliteidrætsudøvere indenfor det almindelige  

 gymnasieforløb at få tid nok til både uddannelse og idrætstræning er  

 direktoratet indstillet på at godkende et begrænset antal forsøg med 4-årigt  

 gymnasieforløb for eliteidrætsudøvere.
 Alle merudgifter som følge af ordningen dækkes efter konkret aftale i  

 hvert enkelt tilfælde af Institutionen til Fremme af Dansk Eliteidræt (TEAM  

 DANMARK).
 Forsøgsmodellen.
Der kan etableres to modeller for et 4-årigt forløb, nemlig enten for hele  

 hold eller for enkeltelever.
I begge tilfælde skal man følge den model, som  

 er opstillet i vejledningen fra TEAM DANMARK »Eliteidræt og  

 Uddannelse«.
Der er således alene tale om en anden fordeling af  

 timetallene i fagene; på alle andre områder følges de normale regler.
 Procedure for forsøgsordningen.
1. Ansøgning om godkendelse af forsøgsordningen  

 indsendes af skolen til direktoratet inden den 1. september året forud for  

 forsøgets påtænkte iværksættelse.
Samtidig hermed fremsendes kopi til  

 amtskommune (for offentlige skolers vedkommende) og til TEAM DANMARK.
 Inden direktoratet tager stilling til ansøgningen optages der  

 forhandlinger mellem direktoratet, vedkommende amtskommune/-kommune og TEAM  

 DANMARK.
 Godkendelse gives indtil videre for eet forløb ad gangen.
 2. Skoler, der har fået forsøget godkendt, indhenter  

 særskilte blanketter (vedlagt) fra de elever, som søger optagelse på det  

 4-årige forløb og fremsender disse senest en måned forud for  

 tilmeldingsfristen til ungdomsuddannelserne til TEAM DANMARK.
 3. TEAM DANMARK vurderer, hvilke elever der opfylder  

 de idrætslige kriterier for at kunne optages på et 4-årigt gymnasieforløb og  

 underretter skolen og ansøgerne skriftligt herom inden udløbet af  

 ansøgningsfristen til ungdomsuddannelserne.
 4. Elever søger optagelse i gymnasiet efter gældende  

 regler, idet det anføres at der søges optagelse på et 4-årigt forløb.  

 Ansøgningen bilægges en erklæring fra TEAM DANMARK om opfyldelse af de  

 idrætslige kriterier.
 5. De således indkomne ansøgninger behandles som andre  

 ansøgninger, jfr. bekendtgørelse om optagelse i gymnasiet.
Særlige forhold for elever som deltager i forsøgsordningen.  

  Eleverne er omfattet af de almindelige mødepligtsregler.
I særlige tilfælde.  

 f.eks. hvor eleverne har deltaget i længerevarende konkurrencer og af den  

 grund har forsømt undervisningen, kan der efter aftale mellem skolen og TEAM  

 DANMARK etableres en undervisning svarende til sygeundervisning, jfr.  

 bekendtgørelse af 18. november 1987.
 Direktoratet er indstillet på efter ansøgning at tillade flytning af  

 eksamenstidspunkt m.v. for elever, der er omfattet af forsøgsordningen, hvis  

 eksamen falder sammen med en vigtig idrætsbegivenhed.
 P.d.v.
Steffen Jensen undervisningsinspektør Det udfyldte skema afleveres til den ansøgte gymnasieskole, der fremsender  

 skemaet til udtalelse i TEAM DANMARK senest 1 måned før ansøgningsfristen til  

 ungdomsuddannelserne.
