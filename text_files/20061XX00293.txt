Skriftlig fremsættelse (28. februar 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af forskellige lovbestemmelser om forældelse af fordringer m.v.  

 (Ændringer  

 som følge af en ny lov om forældelse af fordringer, ophævelse af købelovens  

 reklamationsfrister ved visse køb m.v.).
(Lovforslag nr.
L 166).
 Hovedformålet med lovforslaget er at gennemføre de ændringer  

 af forældelsesregler mv. i anden lovgivning, som det samtidig fremsatte  

 forslag  

 til lov om forældelse af fordringer (forældelsesloven) (L 165) giver  

 anledning  

 til.
 Ved forslaget til ny forældelseslov, der skal erstatte de  

 gældende forældelsesregler i Danske Lov 5-4-14 fra 1683 og i lov nr. 274 af  

 22.  

 december 1908 om forældelse af visse fordringer, foreslås som lovgivningens  

 almindelige ordning indført en forældelsesfrist på 3 år, der suspenderes ved  

 utilregnelig uvidenhed om fordringen eller skyldneren, kombineret med en  

 absolut forældelsesfrist på 10 år.
Lovforslaget indeholder bl.a. ændringer af  

 forsikringsaftalelovens forældelsesregler.
Dette forslag bygger på et  

 lovudkast  

 fra Justitsministeriets udvalg om revision af forsikringsaftaleloven, jf.  

 betænkning  

 nr. 1423/2002 om forsikringsaftaleloven, idet der dog er foretaget de  

 nødvendige  

 tilpasninger til den foreslåede nye forældelseslov.
Forslaget indebærer en  

 forbedring af forsikringstageres retsstilling, idet der bl.a. vil være tale  

 om  

 en forlængelse af forældelsesfristerne ved krav i anledning af  

 forsikringsaftaler, og idet forældelsen af sådanne krav forslås afbrudt  

 allerede ved anmeldelse af kravet til forsikringsselskabet.
Endvidere indeholder lovforslaget en ændring af  

 retsplejeloven, som indebærer, at der i tilfælde, hvor der er afgivet en  

 insolvenserklæring, kan gennemføres udlægsforretning med henblik på at  

 afbryde  

 forældelsen, uden at fordringshaveren behøver at give møde i fogedretten.  

 Forslaget har til formål at sikre, at fordringshaver ikke forpligtes til at  

 give møde i fogedretten med henblik på at afbryde forældelsen, selv om mødet  

 ikke tjener noget andet formål, når det tidligere er konstateret, at skyldner  

 er insolvent.
Forslaget skal ses i lyset af, at muligheden for at afbryde  

 forældelsen ved påmindelse, f.eks. ved udsendelse af et kontoudtog, foreslås  

 ophævet ved det samtidig fremsatte forslag til ny forældelseslov.
Desuden indeholder lovforslaget en række tilpasninger af  

 skatteforvaltningslovens regler, som er foranlediget af forslaget til ny  

 forældelseslov.
Det foreslås, at de nye forældelsesregler som udgangspunkt  

 også  

 skal gælde for skatte- og afgiftskrav.
Dog foreslås, at forældelsesfristen  

 fastsættes til 5 år for skattekrav ved såkaldte Transfer  

 Pricing-transaktioner,  

 dvs. ved koncerninterne transaktioner på tværs af landegrænser.
Endvidere  

 foreslås, at told- og skatteforvaltningens skatteansættelse eller  

 afgiftsfastsættelse samt varsel om ændring af en skatteansættelse, et  

 afgiftstilsvar mv. udløser en tillægsfrist på 1 år regnet fra myndighedens  

 meddelelse om afgørelsen.
Endelig foreslås, at skatte- og afgiftskrav afledt  

 af  

 en ekstraordinær ansættelse ikke er undergivet den 3-årige forældelsesfrist,  

 men alene den absolutte forældelsesfrist på 10 år.
Med forslaget opnås en  

 enklere og mere ensartet regulering af forældelsen af skatte- og afgiftskrav.
Lovforslaget indeholder endvidere ændringer af en række  

 love, der regulerer såkaldt blandede tilskudsordninger, som giver mulighed  

 for  

 finansiering ved såvel nationale støttemidler som EU-midler.
Det foreslås, at  

 krav på tilbagesøgning af uberettiget udbetalt national medfinansiering  

 forældes  

 efter de samme regler, som gælder for tilbagesøgningskrav vedrørende  

 uberettiget udbetalte EU-midler.
Herved sikres bl.a. mulighed for en mere  

 koordineret kontrolindsats, idet de relevante myndigheder ikke vil skulle  

 planlægge deres kontrol efter forskellige forældelsesfrister.
Herudover indeholder lovforslaget visse ændringer af  

 købelovens reklamationsregler. Ændringerne, der vil medføre en forbedring af  

 forbrugernes retsstilling, bygger delvis på forslag fra Justitsministeriets  

 udvalg om forbrugerbeskyttelse ved erhvervelse af byggematerialer, jf.  

 betænkning nr. 1433/2003 om forbrugerbeskyttelse ved erhvervelse af  

 byggematerialer.  

 Det foreslås herved, at der ikke længere skal gælde en absolut  

 reklamationsfrist ved køb af byggematerialer.
Endvidere forslås, at  

 købelovens  

 absolutte reklamationsfrist ikke skal finde anvendelse ved køb af genstande,  

 som i henhold til et påbud skal tilbagekaldes eller destrueres, fordi de  

 udgør  

 en fare.
Begge disse forslag vil indebære, at købers krav i sådanne tilfælde  

 først vil bortfalde endeligt ved forældelse.
Efter forslaget til ny  

 forældelseslov vil den absolutte forældelsesfrist for disse krav være 10 år.  

 Det foreslås desuden, at en aftale i et tidligere salgsled om fravigelse af  

 reklamationsfristerne til skade for køberen generelt ikke skal kunne gøres  

 gældende over for en senere køber, hvis denne handler uden for sit erhverv.
 Lovforslaget indeholder endvidere forslag til mere tekniske  

 ændringer af et større antal lovregler på Justitsministeriets og andre  

 ministeriers områder som konsekvens af forslaget til ny forældelseslov.
Endelig indeholder lovforslaget visse mindre ændringer af  

 renteloven og kreditaftaleloven, som ikke er foranlediget af forslaget til ny  

 forældelseslov.
Der er alene tale om præciseringer af visse formuleringer,  

 som  

 i praksis har givet anledning til tvivl.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
