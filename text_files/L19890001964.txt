 I henhold til allerhøjeste resolution af 7. december 1988, og efter at  

 Folketinget den 29. november 1988 havde meddelt sit samtykke dertil, har  

 Danmark ratificeret en af Rådet for De Europæiske Fællesskaber den 24. juni  

 1988 vedtaget afgørelse om ordningen for Fællesskabernes egne indtægter.
Afgørelsen vedrører først og fremmest indførelsen af en ny, supplerende  

 indtægtskilde for Fællesskaberne bestående af indbetalinger fra  

 medlemslandene i forhold til deres andel af Fællesskabernes samlede  

 bruttonationalindkomst.
Endvidere fastlægges et samlet loft over de egne  

 indtægter udtrykt som en procentsats af Fællesskabernes  

 bruttonationalindkomst samt foretages tilpasninger i beregningsmåden for den  

 særlige kompensationsordning til fordel for Det Forenede Kongerige.
Der  

 henvises til De Europæiske Fællesskabers Tidende nr.
L 185, s. 24, af 15.  

 juli 1988, hvor afgørelsen er optrykt i sin fulde ordlyd.
 Danmarks ratifikationsinstrument deponeredes hos generalsekretæren for  

 Rådet for De Europæiske Fællesskaber den 16. december 1988.
 Afgørelsen trådte i kraft den 1. februar 1989 og har virkning fra 1.  

 januar 1988.
 Forbundsrepublikken Tyskland har i forbindelse med deponering af  

 ratifikationsinstrumentet erklæret, at afgørelsen også skal finde anvendelse  

 på Land Berlin med virkning fra den dato, da den træder i kraft for  

 Forbundsrepublikken Tyskland.
Afgørelsen ophæver med visse forbehold den af Rådet for De Europæiske  

 Fællesskaber den 7. maj 1985 trufne afgørelse om Fællesskabernes ordning med  

 egne indtægter, hvis fulde tekst er gengivet i De Europæiske Fællesskabers  

 Tidende nr.
L 128 af 14. maj 1985, jf.
Udenrigsministeriets bekendtgørelse  

 nr. 18 af 24. februar 1986, Lovtidende C.
