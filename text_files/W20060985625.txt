Landsskatteretskendelse vedr.
Skattefri ophørsspaltning Klagen vedrører afslag af 30.  

 juni 2005 på tilladelse til skattefri ophørsspaltning, jf.  

 fusionsskattelovens  

 § 15 a.
Landsskatterettens afgørelse Det daværende Told- og  

 Skattestyrelsen har meddelt afslag på en anmodning om tilladelse til  

 skattefri  

 ophørsspaltning af A A/S.
 Det meddelte afslag  

 stadfæstes.
Sagens oplysninger Ved ansøgning af 26. november  

 2004 blev der anmodet om tilladelse til skattefri ophørsspaltning af A A/S  

 pr.  

 1. oktober 2004. Ansøgningen var vedlagt årsrapport for 2002/2003 samt udkast  

 til fælles regnskabsopstilling.
Selskabet har en aktiekapital  

 på nom. 1.084.000 kr. (108.400 kr.
A-aktier og 975.600 kr.
B-aktier), og  

 selskabets aktionærer er B og hans 3 børn, C, D og E.
B har en aktiepost på  

 nom. 634.000 kr. (108.400 kr.
A-aktier og 525.600 kr.
B-aktier), som svarer  

 til  

 en ejer- og stemmeandel på ca. hhv. 58 % og 79 %. De 3 børn ejer hver en  

 B-aktiepost på nom. 150.000 kr.
Forskellen på A- og B-aktier  

 er alene stemmevægt.
Det er om årsagen til de to aktieklasser oplyst, at  

 børnene først skulle oparbejde erfaringer, inden de fik indflydelse.  

 Generationsskiftet skulle ske glidende.
Om tidligere ændringer  

 foreligger oplyst, at A A/S i 1982 blev omdannet fra anpartsselskab til  

 aktieselskab  

 med en aktiekapital på nom. 500.000 kr. (100.000 kr.
A-aktier og 400.000 kr.  

 B-aktier.). Efter omdannelsen var B ejer af A-aktierne og nom. 100.000 kr.  

 B-aktier, mens de resterende B-aktier var ejet af hans 3 børn (hver nom.  

 100.000  

 kr.). I 1987 blev nom. 50.000 kr. af A-aktierne ændret til B-aktier, og samme  

 dag som ændringen erhvervede de 3 børn hver nom. 50.000 kr.
B-aktier af B.
Af  

 akiekapitalen på nom. 500.000 kr. (50.000 kr.
A-aktier og 450.000 kr.  

 B-aktier)  

 var B herefter ejer af A-aktierne, mens B-aktierne var ejet af de 3 børn  

 (hver  

 nom. 150.000 kr.). I 1995 blev A A/S (som modtagende selskab) fusioneret med  

 selskaber, som B var ejer af, og aktiekapitalen blev forhøjet ved fusionen  

 med  

 nom. 584.000 kr. (58.400 kr.
A- aktier og 525.600 kr.
B-aktier) til nom.  

 1.084.000 kr. (108.400 kr.
A-aktier og 975.600 kr.
B-aktier). Fordelingen af  

 aktiekapitalen har siden været uændret.
A A/S sælger herre-, drenge-,  

 dame- og pigetøj i detailleddet på det danske marked.
Strategien er at sælge  

 smart tøj til fornuftige priser, og varesortimentet består både af egne  

 varemærker og øvrige kendte varemærker, der afsættes i 26 afdelinger fordelt  

 over hele Danmark.
Bs 3 børn deltager alle i  

 den daglige drift af selskabet.
E er administrerende direktør i selskabet,  

 mens  

 D og C er indkøbschefer.
Selskabet ejer en portefølje  

 af ejendomme.
Disse anvendes alle til brug for selskabets forretninger, og i  

 den udstrækning, der er overskydende kvadratmeter, udlejes disse til eksterne  

 lejere.
Videre ejer selskabet en stor beholdning af værdipapirer.  

 Værdipapirporteføljen er opstået som følge af overskydende likviditet fra  

 driften over tid.
Ifølge ansøgningen af 26.  

 november 2004 ønskes der foretaget en spaltning af A A/S med spaltningsdato  

 pr.  

 1. oktober 2004. Spaltningen ønskes foretaget som en ophørsspaltning, hvor  

 aktiviteten med salg af tøj inklusiv ejendommene udspaltes til et nystiftet  

 selskab, F A/S, mens værdipapirporteføljen udspaltes til et andet nystiftet  

 selskab, G A/S.
Vederlaget ved spaltningen ydes fuldt ud i aktier i de to nye  

 selskaber, og der oprettes alene en aktieklasse i hvert af de udspaltede  

 selskaber.
Ved spaltningen er en opdeling af stemmerettighederne ikke længere  

 nødvendig, idet børnene nu er klar til at overtage ansvaret, og idet  

 aktiviteterne nu henføres til forskellige selskaber.
A A/S´s regnskabsår løber fra  

 den 1. oktober til den 30. september.
De modtagende selskaber stiftes med et  

 regnskabsår, der begynder den 1. oktober 2004. Spaltningsdatoen er således  

 sammenfaldende med skæringsdatoen for de modtagende selskabers  

 regnskabsår.
Efter spaltningen vil det ene  

 modtagende selskab, G A/S, være 100 % ejet af B, og det andet modtagende  

 selskab, F A/S, vil være ejet 10 % af B og 90 % af  

 de 3 børn (hver 30 %). Ombytningsforholdet  

 ved spaltningen baseres på handelsværdier.
Det vil blive sikret, at værdien  

 af  

 aktionærernes aktier efter spaltningen svarer til værdien af deres aktier i  

 det  

 indskydende selskab.
Det er af revisor lagt til grund, at værdien af A- og  

 B-aktier i A A/S er den samme, da de to aktieklasser alene adskiller sig fra  

 hinanden ved stemmevægten, således at ophævelsen af de forskellige  

 aktieklasser  

 ikke indebærer formueforskydninger, jf.
LV S.G.2.3.1.2.
Ifølge ansøgningen er  

 baggrunden for spaltningen, at der gennem de senere år løbende har været  

 overvejelser omkring generationsskifte af selskabet.
Med spaltningen vil det  

 planlagte generationsskifte af tøjsalgsaktiviteten være næsten fuldført, idet  

 børnene opnår den bestemmende indflydelse i F A/S, mens B opnår ejerskab til  

 værdipapirselskabet.
Børnene er klar til at overtage det fulde ansvar for  

 driften af F A/S.
B ønsker at nedtrappe sin erhvervsmæssige indsats blandt  

 andet som følge af sin høje alder.
B er 73 år, og det er derfor  

 hensigtsmæssigt  

 at lade nye kræfter komme til samtidig med, at B kan være til stede i  

 virksomheden og fortsat bibringe den ekspertise, han har oparbejdet siden  

 etableringen af A A/S.
I overensstemmelse hermed er B fratrådt sin stilling  

 som  

 administrerende direktør i 2004 og er nu bestyrelsesformand.
Det har længe været  

 hensigten, at det daglige ansvar for driften af tøjsalgsaktiviteten i A A/S  

 skulle varetages af børnene.
De nye kræfter er på nuværende  

 tidspunkt  

 gennemprøvet i praksis, idet børnene har været medejere i en lang årrække, og  

 de har en solid og mangeårig erfaring med driften af tøjsalgsaktiviteten.  

 Spaltningen af A A/S i tøjsalgsaktiviteten og investeringsaktiviteten giver  

 børnene  

 et forøget selvstændigt råderum i det fremtidige driftsselskab til brug ved  

 fremtidige beslutninger om forretningsmæssige forhold, herunder eksempelvis  

 nye  

 tiltag i form af ændrede forretningskoncepter, mulighed for medinvestorer i  

 tøjsalgsaktiviteten m.v.
Med opdelingen af de to forretningsområder er der  

 således skabt en bedre mulighed for, at der kan iværksættes nye initiativer  

 vedrørende tøjaktiviteten uden, at det indebærer en risiko for at påvirke  

 værdipapirporteføljen.
Der er dermed skabt en struktur, der tilgodeser  

 aktionærernes forskellige interesser.
 Ifølge ansøgningen er det på  

 nuværende tidspunkt ikke fastlagt, hvordan Bs aktiepost på 10 % af  

 aktierne i  

 F A/S overdrages til børnene.
Det er supplerende under  

 sagens behandling for styrelsen bl.a. anført, at det findes nødvendigt at  

 justere ejersammensætningen, fordi det i de senere år  i takt med, at  

 børnene  

 har oparbejdet deres egne erfaringer  bliver stadigt mere markant, at  

 driften  

 styres af to interessegrupper, dels den ældre generation repræsenteret ved B,  

 og dels den yngre generation repræsenteret ved hans børn.
Konstellationen  

 medfører, at der til tider vil opstå uenighed om forretningsmæssige tiltag,  

 som  

 resulterer i, at der ikke kan handles, hvilket kan hæmme driften.
Som et  

 konkret eksempel nævnes for så vidt selskabet i dag har 26 butikker, at den  

 yngre generation ønsker at modernisere disse og udvide antallet, men der har  

 ikke kunnet nås til enighed herom.
Ved at gennemføre spaltningen udskillelses  

 alle de driftsfremmede aktiver.
Hermed vil der kunne iværksættes  

 forretningsmæssige tiltag for driften, uden at der skal tages særlige hensyn  

 til risikoen i forhold til de opsparede værdier.
Dette vil udligne nogle af  

 ejerkredsens forskellige interesser og muliggøre en større fokusering på  

 driften, og der vil være skabt mere stabile ledelsesmæssige forhold for  

 driften.
Ændringen sker ikke  som det  

 formodes var tilfældet i SKM2004.73.TSS  som led i en planlagt fuld  

 udtræden  

 for Bs vedkommende.
Der er netop lagt vægt på, at B skal forblive i  

 ejerkredsen, fordi han fortsat spiller en vigtig rolle for driften via sine  

 erfaringer og kontakter m.v.
Transaktionen foretages ud fra forsvarlige  

 økonomiske betragtninger, fordi det er hensynet til driften og problemerne  

 hermed, der har udløst ønsket om at gennemføre spaltningen.
Sagen har  

 afgørende  

 lighedspunkter med SKM2004.147.TSS, men dog sådan, at A A/S er mere  

 forretningsmæssigt begrundet, fordi der søges en løsning på nogle konkrete og  

 aktuelle forretningsmæssige problemer.
Der foreligger ikke ved spaltningen af  

 A  

 A/S konkrete planer om, at B skal afhænde sine driftsaktier.
Såvel børnene  

 som  

 B ønsker at fortsætte driften, og det er blot betingelserne for den fortsatte  

 samdrift, der ønskes ændret.
Der er i øvrigt henvist til  

 afgørelsen i TfS  

 2002.1039 LSR.
Ansøgningen om spaltningen af  

 A A/S har ved brev af 19. januar 2005 været suppleret ved ansøgning om  

 yderligere skattefri omstruktureringer i koncernen pr. 1. oktober 2005,  

 bestående af aktionærernes ombytning af deres aktier i F A/S med aktier i et  

 nyt holdingselskab samt efterfølgende ophørsspaltning af holdingselskabet  

 efter  

 reglerne i fusionsskatteloven.
Heraf fremgår bl.a., at B kan tænkes at  

 engagere  

 sig i andre forretningsmæssige udfordringer, men da arten eller omfanget  

 heraf  

 ikke på daværende tidspunkt er hverken konkret eller i planlægningsfasen, er  

 det ikke på daværende tidspunkt muligt at beskrive typen eller omfanget  

 heraf.  

 Ligeledes kan det ikke afvises, at B efterfølgende ønsker at strukturere sine  

 aktiebesiddelser i en mere enkel struktur, jf. nærmere brevet af 19. januar  

 2005. Regionen har ved en afgørelse af 8. april 2005 givet tilladelse til  

 aktieombytningen med anmeldelsesvilkår.
Told- og Skattestyrelsen har ikke  

 taget  

 stilling til ophørsspaltningen, jf. nærmere under Styrelsens  

 afgørelse.
 Det er under sagens  

 behandling for Landsskatteretten oplyst, at det som følge af det påklagede  

 afslag  

 af spaltningen af A A/S for nærværende er fravalgt at gennemføre den  

 efterfølgende aktieombytning og spaltning, som er omtalt i brevet af 19.  

 januar  

 2005.
Det er videre oplyst, at der  

 undervejs i ansøgningsprocessen er blevet aflagt endnu et regnskab, som  

 viser,  

 at den driftsmæssige stagnation fortsætter.
Parterne har derfor besluttet  

 samtidig med klagen til Landsskatteretten at indsende en ny ansøgning til  

 Told-  

 og Skattestyrelsen om tilladelse til skattefri spaltning, hvor vederlaget  

 fordeles anderledes, men denne spaltning imødekommer dog ikke parternes ønske  

 i  

 fuldt omfang som den spaltning, som der er modtaget afslag på.
Der er  

 fremlagt  

 kopi af ansøgning af 14. juli 2005 til Told- og Skattestyrelsen, hvor de  

 forretningsmæssige tiltag er beskrevet mere detaljeret.
Det er i øvrigt bl.a. oplyst,  

 at A A/S´s virksomheden er baseret på et sortiment, der henvender sig til et  

 bredt publikum med fornuftige varer til konkurrencedygtige priser.
Dette  

 marked  

 har i mange år været grundlaget for en god forretning, og der er i selskabet  

 oparbejdet en væsentlig værdipapirportefølje ved investering af  

 overskudslikviditet fra driften, således at A A/S i dag nærmest må anses for  

 at  

 have to aktiviteter, dels salg af tøj og dels investering og formuepleje,  

 hvor  

 tøjsalgsaktiviteten dog fortsat utvivlsomt anses for det primære og  

 væsentligste forretningsområde for A A/S.
A A/S´ drift har i længere  

 tid stagneret som følge af den øgede konkurrence på markedet.
De to  

 generationer  

 har ikke kunnet nå til en enighed, der gjorde det muligt at iværksætte nye  

 tiltag.
Den yngre generation er villige til at tage de nyinvesteringer og  

 forøgede risici, som en væsentlig omlægning af driften indebærer.
B står alt  

 andet lige for at skulle pensioneres inden for en årrække, og han er derfor  

 mindre villig til at påføre selskabet  herunder den opsparede formue i  

 selskabet  nye forretningsmæssige risici.
Omstruktureringen vil skabe  

 en  

 selskabsstruktur, som tilgodeser de modstridende interesser, sådan at der kan  

 iværksættes  

 initiativer indenfor tøjsalgsaktiviteten uden risici for den opsparede  

 kapital.
 Der er for Landsskatteretten  

 - udover årsrapport for A A/S for 2003/2004 - fremlagt 2 oversigter, som  

 viser  

 udvikling i omsætning set i forhold til forbrugerprisindeks for A A/S og en  

 konkurrerende virksomhed (H A/S). Disse oversigter er nærmere kommenteret i  

 indlæg til Landsskatteretten af 14. november 2005.
 Årsrapporten for A A/S med  

 status pr. 30. september 2004 viser et årsresultat på 32.265.598 kr.,  

 herunder  

 resultat af primær drift 5.333.096 kr. og finansielle indtægter 30.231.610  

 kr.  

 Selskabets har en egenkapital 230.986.517 kr., herunder udgør beholdningen af  

 værdipapirer 169.228.321 kr. af aktiver i alt 294.230.759 kr.
Styrelsens afgørelse Ansøgningen om skattefri  

 spaltning af A A/S i henhold til fusionsskattelovens § 15 a og b kan ikke  

 imødekommes.
Der er bl.a. henvist til EU-fusionsdirektiv artikel 11, stk. 1,  

 litra a, og EF-Domstolen i Leur-Bloem sagen.
Efter en konkret vurdering af  

 sagen, jf. nærmere afgørelsens side 7-8, findes hovedformålet med spaltningen  

 ikke at være begrundet i forretningsmæssige hensyn, men hensynet til den ene  

 aktionærs, B´s, udtræden af driften.
Det findes således ikke godtgjort, at  

 den  

 ønskede skattefri ophørsspaltning har den fornødne forretningsmæssig  

 begrundelse.
 Told- og Skattestyrelsen  

 finder ikke, at afgørelsen TfS2002.1039 LSR kan medføre et andet resultat.  

 Der  

 er i øvrigt henvist til SKM2004.73.TSS.
 Styrelsen har ikke taget  

 stilling til, hvorvidt betingelsen i fusionsskattelovens § 15 a, stk. 2 om  

 vedlæggelse  

 til selskabsdeltagerne i samme forhold som hidtil, er opfyldt.
 Videre har styrelsen ikke  

 taget stilling til anmodningen om skattefri ophørsspaltning af 19. januar  

 2005  

 af et ved skattefri aktieombytning af aktierne i F A/S stiftet holdingselskab  

 pr. 1. oktober 2005, idet styrelsen har forstået, at en tilladelse til  

 skattefri spaltning af A A/S er en forudsætning for den videre  

 omstrukturering  

 i koncernen.
Klagerens påstand og argumenter Der er nedlagt påstand om, at  

 der er krav på at gennemføre den skattefri spaltning pr. 1. oktober 2004, jf.  

 fusionsskattelovens § 15 a, da spaltningen utvivlsomt er forretningsmæssigt  

 begrundet.
Tilladelse til skattefri  

 omstrukturering forudsætter, at transaktionen er begrundet i andet og mere  

 end  

 en skattemæssig fordel for en af aktionærerne.
Det er også tilfældet for  

 spaltningen af A A/S.
Spaltningen ønskes gennemført for at få en løsning på  

 interessemodsætningerne, som bestemmer de forretningsmæssige beslutninger,  

 som  

 der konkret er et driftsmæssigt begrundet behov for at dække.
Det er således  

 en  

 konkret driftsmæssig begrundelse, der er den udslagsgivende grund til, at  

 omstruktureringen  

 ønskes gennemført.
Det er klart, at hensynet til  

 B også indgår, fordi de skattemæssige konsekvenser er af betydning for,  

 hvorvidt han ønsker at medvirke til omstruktureringen.
Hvis  

 generationsskiftet  

 alene kan gennemføres som et skattepligtigt salg, må det antages, at B ikke  

 ønsker at gennemføre generationsskiftet i levende live.
Dermed vil de  

 nuværende  

 forhold med begrænsningerne i de driftsmæssige beslutninger fortsætte og på  

 sigt  efter alt at dømme  få alvorlige konsekvenser for  

 tøjsalgsaktiviteten.  

 Skulle B af hensyn til driften vælge at overdrage sine aktier skattepligtigt  

 til børnene, så vil der også være det problem, at børnene ikke har midler til  

 at finansiere driften.
Den ønskede omstrukturering er derfor også en metode  

 til, at børnene kan opnå indflydelse på driften, ligesom tilfældet er, når et  

 selskab ønskes slanket ved en skattefri omstrukturering med henblik på  

 inddragelse af medarbejdere i ejerkredsen.
Som i TfS 2002.1039 LSR  

 (anført som TfS 2002.1030 LSR) adskilles driftsfremmed kapital fra driften  

 ved  

 spaltningen af A A/S for at sikre den hidtil optjente egenkapital og for at  

 give den nye generation  der kan sidestilles med medarbejdere   

 mulighed for  

 at opnå indflydelse på driften.
Derudover ønskes spaltningen af A A/S også  

 gennemført for at løse problemet med de modstridende interesser, dvs. et  

 problem, som allerede har manifesteret sig konkret, idet det ikke har været  

 muligt at tage tilstrækkelige initiativer til at imødegå den øgede  

 konkurrence  

 m.v. på markedet.  

 Spaltningen  

 er i høj grad forretningsmæssigt begrundet,  

 fordi den ønskes gennemført for at forbedre og udvide driftens muligheder  

 både  

 i relation til de bestående og til kommende forretningsmæssige udfordringer,  

 herunder at sikre, at virksomheden kan fortsætte efter generationsskiftet.  

 Det  

 er derfor forkert at konkludere, at spaltningen udelukkende ønskes gennemført  

 af hensyn til B.
Ved denne konklusion bortser man fra de positive effekter,  

 som  

 spaltningen har for driften og for de øvrige aktionærer (børnene) i  

 selskabet.  

 Det fremgår klart, at spaltningens hovedformål ikke er baseret på  

 skatteundgåelse m.v., men derimod på at løse de forretningsmæssige problemer.
 Spaltningen har tillige som  

 konsekvens, at aktierne i det selskab, som ved spaltningen modtager  

 investeringsaktiviteterne, ikke efterfølgende vil kunne overdrages med  

 skattemæssig succession til børnene efter aktieavancebeskatningslovens § 11,  

 fordi der er tale om et pengetank-selskab.
For så vidt Told- og  

 Skattestyrelsen har henvist til SKM2004.73.TSS indgår det ikke som led i  

 omstruktureringen  

 af A A/S, at B skal sælge aktier tilbage til udstedende selskab.
Ved  

 omstruktureringen er der netop lagt vægt på, at B fortsat skal være  

 tilknyttet  

 driftsselskabet efter spaltningen, fordi man anerkender hans kompetencer på  

 dette område, og det vil fortsat kræve en aktiv indsats at pleje  

 værdipapirinvesteringerne.
 Når omstruktureringen i  

 SKM2004.147.TTS anerkendes som forretningsmæssig, må spaltningen af A A/S  

 også  

 anerkendes som forretningsmæssig, jf. nærmere klagen til  

 Landsskatteretten.
Landsskatterettens bemærkninger og begrundelse Klagen angår, om afslag af  

 30. juni 2005 på tilladelse til skattefri spaltning af A A/S pr. 1. januar  

 2004  

 er i strid med artikel 11, stk. 1, litra a i fusionsdirektiv 90/434/EØF.
Ifølge fusionsdirektivets  

 artikel 11, stk. 1, litra a kan en medlemsstat fravige direktivet, når  

 hovedformålet  

 eller et af hovedformålene bag en af de transaktioner, direktivet dækker,  

 herunder spaltning, er skattesvig eller skatteunddragelse.
Videre fremgår, at  

 såfremt en transaktion ikke foretages uf fra forsvarlige økonomiske  

 betragtninger, såsom omstrukturering eller rationalisering af aktiviteterne i  

 de selskaber, der deltager i transaktionen, kan dette skabe en formodning om,  

 at hovedformålet eller et af hovedformålene med transaktionen er skattesvig  

 eller skatteunddragelse.
Ved afgørelsen af, om den påtænkte transaktion som  

 hovedformål eller et af hovedformålene har skattesvig eller  

 skatteunddragelse,  

 skal foretages en samlet undersøgelse af den konkrete transaktion, jf. herved  

 EF-domstolens dom af 17. juli 1997 i Leur-Bloem sagen offentliggjort i SU  

 1997.257.
Om baggrunden for spaltningen  

 er det bl.a. oplyst, at generationsskifte af selskabet nu ønskes gennemført.  

 Børnene er klar til at overtage det fulde ansvar for driften af F A/S.
B  

 ønsker  

 at nedtrappe sin erhvervsmæssige indsats blandt andet som følge af sin høje  

 alder.
Med opdelingen af de to forretningsområder er der skabt en bedre  

 mulighed for, at der kan iværksættes nye initiativer vedrørende  

 tøjaktiviteten  

 uden, at det indebærer en risiko for at påvirke værdipapirporteføljen.
Der er  

 dermed skabt en struktur, der tilgodeser aktionærernes forskellige  

 interesser,  

 og generationernes interessemodsætninger udlignes, hvilket forbedrer  

 mulighederne for, at der kan iværksættes nye forretningsmæssige tiltag, som  

 kan  

 ændre den stagnation, som driften er inde i.
Sagen må afgøres ud fra en  

 samlet bedømmelse, hvor der  udover de oplyste formål  tillige må  

 henses til  

 sagens faktiske forhold i øvrigt.
De oplyste formål kan således ikke i sig  

 selv  

 medføre, at der skal gives tilladelse til den ønskede omstrukturering, hvis  

 de  

 faktiske forhold i sagen, herunder bl.a. det oplyste om gennemførelsen af  

 omstruktureringen, indikerer, at udskydelse af aktieavancebeskatning med  

 deraf  

 følgende skattebesparelse må anses som et af hovedformålene.
 Ud fra en samlet vurdering af  

 sagens oplysninger anses den ansøgte omstrukturering at have som et  

 hovedformål  

 at opnå en udskydelse af aktieavancebeskatning ved Bs afståelse af  

 aktier i  

 driftsselskabet A A/S med deraf følgende skattebesparelse.
Ved den ønskede spaltning af  

 A A/S med spaltningsdato pr. 1. oktober 2004, udspaltes aktiviteten med salg  

 af  

 tøj inklusiv ejendommene til et nystiftet selskab, F A/S, mens  

 værdipapirporteføljen udspaltes til et andet nystiftet selskab, G A/S.
G A/S  

 vil efter spaltningen være 100 % ejet af B, og F A/S, vil være ejet 10 % af B  

 og 90 % af  

 de 3 børn (hver 30 %). Det er  

 ikke på nuværende tidspunkt fastlagt, hvordan Bs aktiepost på 10 % af  

 aktierne  

 i F A/S overdrages til børnene.
Selskabet havde regnskabsmæssigt pr. 30.  

 september  

 2004 en egenkapital på 230.986.517 kr., herunder en beholdning af  

 værdipapirer  

 på 169.228.321 kr.
Disponeringen må anses at ske  

 som led i Bs udtræden af driften af tøjsalgsaktiviteten.
B, som  

 forinden  

 spaltningen har en ejerandel i det hidtidige driftsselskab A A/S på ca. 58 %,  

 får således alene en ejerandel på 10 % i F A/S, hvortil driftsaktiviteten  

 udspaltes, og samtidig får han en ejerandel på 100 % i G A/S, hvortil  

 værdipapirporteføljen udspaltes.
 Den omstændighed, at B  

 bevarer en ejerandel på 10 % i driftsselskabet samt sagens oplysninger i  

 øvrigt, giver ud fra en helhedsvurdering grundlag for at antage, at  

 hovedformålet eller et af hovedformålene med transaktionen er at opnå en  

 udskydelse af aktieavancebeskatning ved Bs afståelse af aktier i  

 driftsselskabet A A/S med deraf følgende skattebesparelse.
 Det påklagede afslag på  

 tilladelse til skattefri spaltning ses herefter ikke at være i strid med  

 fusionsdirektivet  

 artikel 11, stk. 1, litra a.
 Den påklagede afgørelse  

 stadfæstes derfor.
