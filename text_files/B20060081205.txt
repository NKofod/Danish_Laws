Bekendtgørelse om delegation af visse opgaver til Fødevarestyrelsen I medfør af § 5, stk. 2 i lov om foderstoffer, jf.  

 lovbekendtgørelse nr. 762 af 29. juni 2006, og efter forhandling med  

 ministeren  

 for familie og forbrugeranliggender, fastsættes:
 § 1.  

  

 Følgende  

 beføjelser tillagt ministeren for fødevarer, landbrug og fiskeri i henhold  

 til foderstoflovgivningen  

 og forskrifter udstedt i medfør heraf udøves af Fødevarestyrelsen over for de  

 fødevarevirksomheder, der også er godkendt eller registreret som  

 foderstofvirksomheder  

 i henhold til bekendtgørelse om foder og foderstofvirksomheder, fordi de  

 sælger  

 biprodukter til brug som foder:
 1)  

 	  

 Kontrol med overholdelse  

 af artikel 6 og 7 og med bilag II i Europa-Parlamentets og Rådets forordning  

 (EF) nr. 183/2005 af 12. januar 2005 om krav til foderstofhygiejne.
 2)  

 	  

 Afgørelser, herunder  

 påbud og forbud, jf. § 2, stk. 4 i lov om foderstoffer, ved overtrædelse af  

 reglerne  

 nævnt i nr. 1.
 3)  

 	  

 Adgang uden  

 retskendelse, der er nødvendig for varetagelsen af kontrollen og tilsynet i  

 henhold  

 til nr. 1, jf. § 3, stk. 1 i lov om foderstoffer.
 4)  

 	  

 Fastsættelse af straf  

 med bøde, jf. § 6 i lov om foderstoffer, for overtrædelse af reglerne nævnt i  

 nr.  

 1.
 5)  

 	  

 Tilkendegivelse af at  

 en sag kan afgøres uden retslig forfølgning ved vedtagelse af bødeforelæg,  

 jf. §  

 7 i lov om foderstoffer, ved overtrædelse af bestemmelserne i nr. 1.
 6)  

 	  

 Offentliggørelse af  

 kontrol- og analyseresultater, jf. § 1, stk. 3, nr. 10 og stk. 4 i lov om  

 foderstoffer,  

 som følge af overtrædelse af bestemmelserne i nr. 1.
 7)  

 	  

 Opkrævning af  

 betaling for kontrol med overholdelse af bestemmelserne i stk. 1, nr. 1, jf.  

 den til enhver tid gældende bekendtgørelse om betaling for foderstofkontrol.
 Stk. 2.  

  

 Fødevarestyrelsen  

 har adgang til alle de oplysninger, der er nødvendige for udøvelsen af  

 kontrollen og tilsynet efter stk. 1 og kan vederlagsfrit udtage prøver til  

 undersøgelse, jf. § 3 i lov om foderstoffer.
 Stk. 3.  

  

 Fødevarestyrelsen kan delegere beføjelserne efter stk. 1 og 2 til  

 fødevareregionerne.
§ 2.  

  

 Afgørelser truffet af Fødevarestyrelsen i medfør af § 1, stk. 1, kan påklages  

 til direktøren for Plantedirektoratet.
Afgørelser truffet af direktøren for  

 Plantedirektoratet kan påklages til ministeren for fødevarer, landbrug og  

 fiskeri.
 § 3.  

  

 Bekendtgørelsen træder i kraft den 1. august 2006.
