Fremsat den 14. december 2004 af  

 Villy Søvndal (SF),  

 Aage Frandsen (SF) og Ole Sohn (SF) Forslag til folketingsbeslutning om  

 et kontant løft til økonomisk dårligt stillede børnefamilier Idet Folketinget konstaterer, at titusinder af børn lever i  

 økonomisk meget dårligt stillede familier, hvor der ikke er mulighed for at  

 deltage i børnefødselsdage og idræts-  

 eller  

 andre foreningsaktiviteter, pålægger Folketinget regeringen at fremsætte de  

 nødvendige lovforslag og foretage de nødvendige ændringer af administrative  

 forskrifter m.v., der sikrer, at de børnefamilier, der lever under EUs  

 fattigdomsgrænse, får et månedligt økonomisk løft på gennemsnitligt 1.000 kr.
Bemærkninger til forslaget Forslagsstillerne finder, at samfundets kvalitet skal bedømmes  

 på den livskvalitet, som de svageste i samfundet har, og den virkelighed, at  

 90.000 børn i Danmark lever under EUs fattigdomsgrænse, er et udtryk  

 for, at  

 noget er galt i den måde, vi behandler de dårligst stillede børnefamilier på.
Ifølge en undersøgelse fra Red Barnet og Socialforskningsinstituttet  

 lever 90.000 børn i økonomisk dårligt stillede familier, hvor der ikke er råd  

 til at deltage i børnefødselsdage og idræts- eller andre  

 foreningsaktiviteter.  

 For disse børn og familier er der fare for social isolation.
Derfor må der  

 gøres noget for at hjælpe disse familier.
Statsministeren erkendte på Venstres landsmøde, at der bør gøres  

 noget for at sikre, at børn og unge vokser op under forhold, der gør det  

 muligt  

 at bryde den negative sociale arv.
Dette er forslagsstillerne enige i.
I  

 betragtning  

 af, at de sociale uligheder i samfundet er vokset under VK-regeringen, og at  

 det i særlig grad har ramt en lang række børnefamilier, er der meget at tage  

 fat på.
Eksempelvis har regeringen indført en særlig lav ydelse  kaldet  

 starthjælp  til en række af de fattigste familier, mens en række meget  

 velstillede familier har fået skattelettelser.
Dette ønsker forslagsstillerne  

 at rette op på.
 Forslagsstillerne forestiller sig, at løftet på 1.000 kr. pr.  

 måned til de dårligst stillede børnefamilier sker ved at sikre bedre SU for  

 studerende med børn, forhøje førtidspensionen for forsørgere, forhøje  

 børnetilskuddet og/eller boligstøtten til enlige forsørgere med lav indkomst  

 samt sikre friplads til børnepasning for flere.
 Til formålet afsættes 750 mio. kr., idet det skønnes, at de  

 90.000 børn lever i godt 60.000 familier, hvilket giver mulighed for et løft  

 pr.  

 familie på gennemsnitligt 1.000 kr. pr. måned.
 Finansieringen af forslaget kan ske ved, at børnechecken for de  

 højeste indkomster aftrappes.
 Ses forslaget i sammenhæng med det af forslagsstillerne  

 fremsatte forslag om et »fritidsklippekort«  til en værdi af 2.000 kr.  

 årligt  

 til børn af økonomisk dårligt stillede familier, som giver adgang til, at  

 børn  

 kan deltage omkostningsfrit i idrætsaktiviteter eller andre  

 foreningsaktiviteter  

 for børn og unge, vil det alt i alt give børn fra økonomisk dårligt stillede  

 familier bedre mulighed for at deltage i gode sociale aktiviteter sammen med  

 venner og kammerater.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et kontant løft til økonomisk dårligt stillede  

 børnefamilier.
(Beslutningsforslag nr.
B 91).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
