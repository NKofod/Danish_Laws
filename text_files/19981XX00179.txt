Skriftlig fremsættelse (17. december 1998) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om indgåelse af  

 tillægsaftale til den dansk-grønlandske  

 dobbeltbeskatningsaftale.
(Lovforslag nr.
L 148).
 Lovforslaget går ud på at bemyndige regeringen  

 til at tiltræde en tillægsaftale om ændring af den  

 dansk-grønlandske dobbeltbeskatningsaftale.
 Tillægsaftalen ændrer  

 dobbeltbeskatningsaftalens regler for beskatning af vederlag for personligt  

 arbejde i tjenesteforhold, som udføres om bord på et  

 luftfartøj, der anvendes i international trafik. Ændringen  

 medfører, at vederlaget kan beskattes i den del af riget, i hvilken  

 foretagendets virkelige ledelse har sit sæde.
 Lovforslaget skønnes ikke at have  

 nævneværdige erhvervsøkonomiske, provenumæssige  

 eller administrative konsekvenser.
 Idet jeg i øvrigt henviser til lovforslagets  

 bemærkninger, skal jeg anbefale forslaget til Folketingets velvillige  

 behandling.
