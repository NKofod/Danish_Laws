(Tillæg som følge af stigning i  

 kommuneskat) (Til samtlige kommuner og amter) Folketinget har den 3. december 1996 vedtaget * L 68 - Forslag til lov om ændring af lov om social pension (Tillæg som  

 følge af stigning i kommuneskat).
Lovforslaget L 68 som vedtaget ved 3. behandling vedlægges til  

 orientering. (* 1) Det vedtagne lovforslag træder i kraft den 1. januar 1997.
1. Ændring af pensionslovens § 72 c Ændringen er blot en præcisering af, at det er enlige (reelt enlige), der  

 er berettiget til tillægget på 59 kr.
Som enlige (reelt enlige) anses  

 personer, der ikke lever i et samlivsforhold, hvor parterne gennem kontante  

 bidrag, arbejde i hjemmet eller på anden måde bidrager til den fælles  

 husførelse, og hvor samlivet kan føre til ægteskab efter dansk ret.
2. Tillæg i 1997 som følge af stor skattestigning fra  

 1996 til 1997 Den vedtagne lovændring medfører, at der i 1997 udbetales et tillæg til  

 pensionister, som den 1. januar 1997 er bosiddende i kommuner, hvor summen af  

 kommune-, amts- og kirkeskatteprocenten fra 1996 til 1997 er steget med mere  

 end 0,5 procentpoint.
Det er dog yderligere en betingelse, at den samlede  

 skatteprocent er steget til mere end 30,0 pct. efter afrunding til en  

 decimal.
Tillægget udgør 60 kr. for enlige og 35 kr. for andre for hver 0,1  

 procentpoint, som den samlede skatteprocent stiger med mere end 0,5  

 procentpoint til mere end 30,0 pct.
For de første 0,5 procentpoint af  

 skattestigningen beregnes der ikke tillæg, og der beregnes kun tillæg for den  

 del af skattestigningen, som bringer den samlede skatteprocent over 30,0 pct.
 Hvis tillægget udgør mindre end 100 kr. for enlige og 50 kr. for andre,  

 udbetales det ikke.
 For så vidt angår begrebet enlige henvises til ovenfor.
Tillægget udbetales som et engangsbeløb for 1997 sammen med den sociale  

 pension.
Tillæggets størrelse er uafhængig af pensionistens øvrige indtægter,  

 og tillægget indgår ikke i den skattepligtige indkomst.
Opfylder pensionisten også betingelserne for at modtage et tillæg efter  

 pensionslovens § 72 c, udbetales alene det højeste af de to tillæg.
Efter §  

 72 c udbetales tillæg, hvis summen af kommune- , amts- og  

 kirkeskatteprocenten er mere end 31,8 pct.
Finansiering Udgiften til tillægget finansieres af staten.
Udgiften konteres og  

 anmeldes på de eksisterende pensionskonti med 100 pct. statsrefusion.
Det vil  

 sige henholdsvis 8.52.01 Folkepension, 8.52.03 Højeste og mellemste  

 førtidspension med 100 pct. refusion og 8.52.05 Almindelig og forhøjet  

 almindelig førtidspension med 100 pct. refusion.
Med venlig hilsen Leif Sondrup (* 1) Lovforslaget L 68 udelades her.
