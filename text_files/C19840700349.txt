 Formålet med skibenes tjeneste er:
At være redningsskibe på Jyllands vestkyst, i Nordsøen, Skagerrak og  

 Østersøen over for besætningerne på fiskerfartøjer, såvel kystfartøjer som  

 søgående og andre fiskerfartøjer, og således 1. komme fiskerfartøjer til hjælp, når disse er i nød,  

 ikke tør foretage landing på kysten eller ikke ved egen hjælp kan nå land  

 eller havn, 2. indbjerge fartøjer, som under indtrædende isforhold  

 måtte have ophold henholdsvis i farvandet ved Esbjerg eller omkring Hornsrev  

 og i nærheden af Thyborøn kanal, og som ikke ved egen hjælp kan søge havn  

 eller komme til søs, 3. yde assistance i øvrigt til fiskerne under  

 udøvelsen af fiskeriet, herunder foretage bjergning af forladt fartøj eller  

 materiel og lignende.
§ 2 Anmodning om assistance rettes til redningsskibets fører, der afgør,  

 hvorvidt de fremkomne begæringer vil kunne opfyldes, samt hvor mange fartøjer  

 der kan bugseres samtidig, og i hvilken rækkefølge assistance skal udføres,  

 uanset i hvilken rækkefølge begæringerne indkommer.
Han kan fordre, at  

 skibene efter evne selv bidrager til assistancen, uden at bugserpenge af  

 denne grund beregnes lavere.
 Redningsskibet overtager ingen risiko for de skibe, som bugseres eller på  

 anden måde ydes assistance.
§ 3 For assistance ydet i henhold til § 1, punkt 2, ydes ikke betaling.
 For assistance ydet i henhold til § 1, punkt 1, ydes alene betaling, jfr.  

 de i §§ 4 - 6 fastsatte takstbestemmelser, når der ikke i det pågældende  

 tilfælde har foreligget nogen faresituation.
 Ved faresituation forstås:
 Ved bedømmelsen af, om en sådan situation har foreligget, tages hensyn  

 til, om fartøjet har været manøvreringsudygtigt på grund af havari af motor  

 eller andre skader, som ikke har kunne udbedres på søen uden særlig  

 sagkundskab, om fartøjet har lidt overlast, som har nedsat dets sødygtighed,  

 og til øvrige forhold, som har gjort sig gældende, herunder vejrforholdene.
 Assistance til indbugsering af fiskerfartøjer vil normalt kunne ydes uden  

 bugserafgift, når det pågældende fartøj på grund af motorhavari eller anden  

 uforskyldt årsag har været ude af stand til at manøvrere ved Jyllands  

 vestkyst inden for et område begrænset af en linie trukket fra Helgoland til  

 punkt ER 13 i Esbjerg ruten, derfra til position 55 grader 53 minutter n.br.  

 6 grader 58 minutter ø.lg. derfra til 55 grader 53 minutter n.br. 7 grader 45  

 minutter ø.lg., og derfra 15 sømil fra kysten til position 57 grader 22  

 minutter 30 sekunder n.br. 8 grader 37 minutter ø.lg. (15 søvil retvisende  

 nord af Hanstholm), idet en faresituation normalt må anses at foreligge eller  

 at kunne opstå, når fartøjet ikke er manøvreringsdygtigt i dette område.
 Betaling må dog også inden for ovennævnte område forventes opkrævet:
 For assistance ydet i henhold til § 1, punkt 3, vil der blive opkrævet  

 betaling, medmindre fiskeriministeriet måtte finde anledning til at frafalde  

 betaling på grund af særlige omstændigheder.
§ 4 1. For bugsering betales for hver påbegyndt sømil fra  

 stedet for bugseringens påbegyndelse til havn af danske skibe i fiskerifart kr. 75,00.
 Distancen beregnes fra det sted, hvor bugseringen påbegyndes og til  

 bestemmelsesstedet.
 2. For assistance til grundstødte skibe eller for  

 ydelse af anden hjælp, der ikke kan beregnes efter punkt 1, betales for sådan  

 assistance for hver påbegyndt 1/4 time:
 Af danske skibe i fiskerifart: kr. 75,00.
 Af andre skibe: kr. 1.000,00.
Tiden regnes fra redningsskibets afgang fra og til dets ankomst til  

 udgangspunktet, dog ikke under 1 time, og for sejladsen m.v., indtil der er  

 etablering slæbeforbindelse, betales af danske skibe i fiskerifart kr. 75,00.
 Af andre skibe kr. 1.000 pr. 1/4 time.
 Når skibet er flotbragt, betales under eventuel videre bugsering som under  

 punkt 1.
 Hvadenten taksten beregnes efter punkt 1 eller 2, betales tillige  

 erstatning for udlæg til havnepenge samt andre ved benyttelsen foranledigede  

 ekstraudgifter.
3. For brugen af redningsskibenes trosser betales af danske skibe i fiskerifart: kr. 15,00 pr. sømil.
 For brugen af redningsskibenes trosser ved flotbringelse af grundstødte  

 skibe og fartøjer forhøjes trosseafgiften med 50% og beregnes for hver  

 påbegyndt 1/4 time.
4. Udføres bugsering m.v. eller sejlads i forbindelse  

 dermed inden for tiden fra kl. 18 til kl. 6, betales der af den, for hvem  

 bugseringen m.v. udføres (herfra dog undtaget danske fiskerfartøjer), en  

 tillægsafgift af kr. 100 pr. påbegyndt 1/4 time.
Afgiften beregnes for hele  

 den tid, i hvilken redningsskibet er i virksomhed som følge af det pågældende  

 arbejde.
§ 5 Når bugsering eller anden assistance er påbegyndt efter vedkommende skibs  

 udtrykkelige begæring, er bugserpengene m.v. forfaldne til betaling, selv om  

 det ikke måtte lykkes at fuldføre den krævede assistance.
Det samme gælder,  

 hvis en krævet assistance afbestilles så sent, at der af redningsskibet  

 allerede er truffet forberedelser til at udføre den.
Mindstebeløbet udgør 500  

 kr.
§ 6 Et fartøj, som modtager assistance fra et redningsskib, er pligtig at  

 erstatte det materiel, som måtte blive beskadiget eller gå tabt under  

 assistancen, uden at dette kan tilregnes redningsskibet.
§ 7 Anmodning om bugsering eller anden assistance fremsættes til  

 redningsskibets fører.
Betalingen erlægges til føreren af redningsskibet ved  

 assistancens afslutning.
I mangel af kontant betaling kan føreren fordre  

 anvisning for beløbet hos det assisterede skibs reder eller dennes  

 repræsentant.
Betjenes flere skibe samtidig, betales de under § 4, punkt 1 og 3, nævnte  

 takster af hvert skib for den distance, det enkelte skib bugseres.
Den under  

 § 4, punkt 4, nævnte tillægsafgift vil, når flere skibe betjenes samtidig  

 være at betale for den for hvert skib medgåede tid.
 Danske skibe i fiskerifart, der bugseres, er ikke pligtige at tage lods.  

 Andre skibe bugseres gennem Thyborøn kanal, Sælhundeholm løb og over Esbjerg  

 barre kun med lods om bord.
§ 8 Redningsskibets fører skønner, hvorvidt indbugsering skal ske til nærmeste  

 havn eller redningsskibets stationshavn.
 Skønnet foretages udelukkende ud fra hensynet til, hvad der bedst tjener  

 redningstjenestens varetagelse.
§ 9 Når der af redningsskibene er foretaget bugsering eller ydet anden  

 assistance, påhviler det føreren af vedkommende redningsskib snarest muligt  

 at foretage indberetning til fiskeriministeriet indeholdende oplysning om  

 alle relevante forhold i forbindelse med den ydede assistance, herunder især  

 sådanne, som kan antages at få betydning ved afgørelse af, hvorvidt betaling  

 skal kræves i det enkelte tilfælde.
Af indberetningen udleveres en genpart til føreren af det fartøj, der har  

 modtaget assistance, med anmodning til den pågældende om inden 14 dage at  

 fremkomme med sine bemærkninger til de i indberetningen indeholdte  

 oplysninger.
Disse bemærkninger, der eventuelt kan påføres ovennævnte  

 genpart, indsendes direkte til fiskeriministeriet.
Såfremt bemærkninger ikke  

 fremkommer inden ovennævnte frist, tages dette som udtryk for, at føreren af  

 det pågældende fartøj ikke har haft indvendinger mod de af redningsskibets  

 fører givne oplysninger.
 Føreren og mandskabet om bord i fiskerfartøjer, der modtager assistance af  

 redningsskibene, er i øvrigt pligtige til så vel over for føreren af  

 vedkommende redningsskib som over for fiskeriministeriet på opfordring at  

 fremkomme med alle dem bekendte oplysninger af betydning for bedømmelsen af  

 betalingsspørgsmålet, og fremsættelse af urigtige eller mangelfulde  

 oplysninger vil kunne medføre betalingspligt for den ydede assistance, selv  

 om denne efter ovenstående regler i øvrigt ville kunne være ydet gratis.
 Afgørelsen af spørgsmålet om, hvorvidt betaling skal ydes, træffes i hvert  

 enkelt tilfælde af fiskeriministeriet.
§ 10 Tilkaldelse af redningsskibenes assistance forpligter fartøjets ejer til  

 at underkaste sig bestemmelserne i nærværende reglement.
§ 11 Nærværende reglement er udarbejdet den 14. februar 1953 og efter ændringer  

 af 5. april 1966 og november 1984 trådt i kraft den 1. januar 1985.
