Fremsat den 25. marts 2003 af  

 Anne Grete Holmsgaard (SF), Anne Baastrup (SF),  

 Aage Frandsen (SF) og  

  

 Kamal Qureshi (SF) Forslag til folketingsbeslutning om flere kvinder i toppen Ministeren for ligestilling opfordres til at indgå aftaler  

 med erhvervslivets organisationer og de faglige organisationer om en  

 forpligtende indsats for at få flere kvinder i ledelse og for at styrke  

 opdyrkningen af den kvindelige talentmasse.
Aftalerne indgås for en 3-4-årig  

 periode med opstilling af klare pejlemærker for:
en væsentlig forøgelse  

 af kvindeandelen i topposter i organisationer og virksomheder, en væsentlig forøgelse  

 af kvindeandelen i bestyrelser, en systematisk  

 opdyrkning og styrkelse af den kvindelige talentmasse i medlemsvirksomheder  

 og  

 organisationer.
Bemærkninger til forslaget Den danske ligestillingspolitik var i 1980erne og i hvert  

 fald en del af 1990erne kendt for at være blandt de mest progressive og  

 offensive i den vestlige verden.
De tilgængelige undersøgelser og tal peger  

 imidlertid klart på, at indsatsen har mistet fremdrift, og på, at der er  

 store  

 huller i indsatsen.
 Dette beslutningsforslag sætter fokus på et af de områder,  

 hvor resultaterne er helt utilfredsstillende: andelen af kvinder med  

 topposter  

 i henholdsvis private erhvervsvirksomheder og faglige organisationer.
Børsens Nyhedsmagasin har i sit martsnummer 2003  

 beskæftiget sig grundigt med kvinder i ledelse, især i private virksomheders  

 ledelse, men også i de faglige organisationers ledelse.
Billedet, der tegnes,  

 peger entydigt på, at der må sættes kraftigt ind, hvis det skal lykkes at få  

 nedbrudt kønsbarriererne og få gavn af den store, men dårligt udnyttede  

 kvindelige talentmasse.
Tallene fra Børsens Nyhedsmagasin viser bl.a., at kun 7 pct. af alle  

 danske virksomheder bevidst arbejder med at rekruttere kvinder til ledelse, blandt store  

 virksomheder er andelen 12 pct., blandt 28.500 danske  

 virksomheder har kun 2.500, dvs. knap 9 pct., en kvinde i direktionen, at der er et  

 betydeligt regionalt spænd med Vestjylland i den laveste ende og  

 København/hovedstadsområdet i den højeste, Danmark ligger langt  

 nede på en liste over kvindeandelen blandt erhvervsledere, lovgivere og  

 topembedsmænd: nr. 14 efter USA, Canada, Irland, Storbritannien, Spanien,  

 Portugal, Sverige, Østrig, Holland, Finland, Tyskland, Australien og Norge.
Det sidste er et klart tegn på, at Danmark  

    

 har mistet pusten i indsatsen for at få flere  

 kvinder i ledelse.
En »renset« opgørelse ville sandsynligvis give et  

    

 mere negativt billede, da Danmark har en  

 relativt høj kvindeandel i politik i forhold til flere af de lande, der er på  

 listen.
Siden 1980erne har det været et omdrejningspunkt for  

 ligestillingspolitikken, at den offentlige sektor skulle gå foran og gennem  

 det  

 gode eksempels magt trække det private område med.
Indsatsen i den offentlige  

 sektor har ganske vist skabt resultater, selv om der stadig er lang vej igen  

 til et tilfredsstillende resultat.
På nuværende tidspunkt er andelen af  

 kvindelige topledere i den offentlige sektor ca. 15 pct.
Politikken med den  

 offentlige sektor som trækkraft kan derfor ikke betragtes som en succes.
Det  

 peger naturligvis på, at strategien må lægges om, så der satses direkte og  

 målrettet inden for de enkelte sektorer.
 I oktober 2002 advarede den norske erhvervsminister, Ansgar  

 Gabrielsen (H), norsk erhvervsliv om, at han er parat til at gå  

 lovgivningsvejen for at sikre en kvindeandel på 40 pct. i aktieselskaberne,  

 hvis de ikke selv har klaret målsætningen inden 2005. Advarslen kom i  

 forlængelse af en kraftig opfordring til virksomhederne om at sikre, at der  

 mindst udpeges én kvinde til hver bestyrelse på generalforsamlingerne i 2003.
 Forslagsstillerne mener, at det i den forbindelse kunne  

 være fristende at gennemføre en lovgivning med fastlæggelse af, hvilke mål  

 virksomheder og organisationer skulle opfylde, men har i første omgang  

 fravalgt  

 lovgivningsvejen, dels fordi forslagsstillerne finder det rimeligt, at  

 virksomhederne og organisationerne først får et klart politisk signal om at  

 rykke i spørgsmålet om kvinder i ledelse, dels fordi virksomhederne og  

 organisationerne har så stor en egeninteresse i at aktivere den uudnyttede  

 talentmasse blandt kvinderne, at det bør kunne få dem til at handle uden  

 lovgivning.
Kvinders høje uddannelsesniveau og kvinders høje  

 erhvervsfrekvens peger entydigt på, at virksomheder og organisationer   med  

 få  

 undtagelser   går glip af såvel talent som den dynamik, der ligger i at få  

 begge køn til tops.
Når dette potentiale alligevel ikke udnyttes, skyldes det  

 en kombination af flere forhold: Der er ikke et tilstrækkeligt pres på  

 virksomhederne til at handle.
Mange har ikke erkendt, hvad de mister.  

 Virksomhedskulturerne er ofte konserverende frem for fornyende.
Kvinders  

 selvforståelse.
Mænds ditto.
Dertil kommer manglende viden om, hvordan man  

 griber sagen an m.v.
Skal den konserverende cirkel brydes, er det nødvendigt  

 at  

 gå langt mere direkte til værks end der p.t. er lagt op til.
Det er, som  

 foreslået af ministeren for ligestilling, en god ting at arbejde med  

 erfaringsudveksling, oplysningsmaterialer om »best practise« m.v.
Men mange  

 års  

 indsats viser, at det ikke er sandsynligt, at denne indsats i sig selv  

 flytter  

 nok.
Virksomheders og organisationers ledelse må i langt højere grad  

 forpligtes  

 og involveres i at få skabt de positive cirkler og den ændrede bevidsthed,  

 der  

 er afgørende for at få brudt barriererne.
Forslagsstillerne er naturligvis bevidste om, at der er  

 forskellige spilleregler i henholdsvis virksomheder, hvor lederne ansættes,  

 og  

 de faglige organisationer, hvor lederne vælges af medlemmerne.
Der er  

 imidlertid ikke noget, der taler for, at man f.eks. skulle udelade de faglige  

 organisationer fra arbejdet med at indgå frivillige aftaler, blot man  

 erkender,  

 at aftalerne vil have forskellig karakter.
Dette er faktisk hele kernen i  

 metoden med at indgå frivillige aftaler: at man bygger på, at  

 organisationerne  

 selv er med til at opstille de forpligtende mål, vælge metoderne til at  

 realisere dem og vælge, hvordan der følges op.
Skriftlig fremsættelse Anne Grete Holmsgaard  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om flere kvinder i toppen.
(Beslutningsforslag nr.
B 122).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
