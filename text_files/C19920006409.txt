(Til skatte- og  

 ejendomsvurderingsmyndighederne) Indholdsfortegnelse Kapitel 1. Regelgrundlaget Kapitel 2. De frigørelsesafgiftspligtige Kapitel 3. Opgørelse af frigørelsesafgiften Kapitel 4. Betaling af frigørelsesafgiften Kapitel 5. Kommunens købepligt Kapitel 6. Tilbagebetaling af frigørelsesafgift Kapitel 7. Afgiftens ansættelse m.v.
 Kapitel 8. Ikrafttrædelsesbestemmelse m.v.
Regelgrundlaget Frigørelsesafgiftsloven 1.1. Loven om frigørelsesafgift m.v. af fast ejendom trådte i  

 kraft den 1. januar 1970, jf. lov nr. 324 af 18. juni 1969, samtidig med lov  

 om by- og landzoner, jf. lov nr. 315 af 18. juni 1969.
 Frigørelsesafgiftsloven er senest bekendtgjort ved skatteministeriets  

 lovbekendtgørelse nr. 549 af 9. juli 1991.
 Med hjemmel i loven har skatteministeren udstedt bekendtgørelse nr. 271 af  

 22. april 1992 om frigørelsesafgift af fast ejendom  

 (frigørelsesafgiftsbekendtgørelsen).
Frigørelsesafgiftsloven indeholdt oprindelig bestemmelser om både  

 frigørelsesafgift og afståelsesafgift.
Bestemmelserne om afståelsesafgift er  

 ophævet ved lov nr. 246 af 9. juni 1982 med virkning fra den 1. juli 1982.
Lov om planlægning 1.2. Frigørelsesafgiftsloven må ses i sammenhæng med lov nr. 388  

 af 6. juni 1991 om planlægning, hvorefter hele landet er opdelt i byzoner,  

 sommerhusområder og landzoner.
Loven trådte i kraft den 1. januar 1992.
 Lov om planlægning erstatter bl.a. lov om by- og landzoner, jf.  

 lovbekendtgørelse nr. 919 af 22. december 1989, som ændret ved lov nr. 138 af  

 7. marts 1990.
Vurderingsloven og ligningsloven 1.3. Frigørelsesafgiftsloven har endvidere særlig sammenhæng med §  

 4 A og § 33, stk. 2 i vurderingsloven, jf. lovbekendtgørelse nr. 550 af 9.  

 juli 1991, samt § 4 A, § 17 A og § 17 B i ligningsloven, jf.  

 lovbekendtgørelse nr. 735 af 5. november 1991, med senere ændringer.
De frigørelsesafgiftspligtige De afgiftspligtige ejendomme 2.1. Efter § 1, stk. 1 kan frigørelsesafgift kun pålignes  

 ejendomme og arealer, der af de skattelignende myndigheder anses for  

 benyttet til landbrug, gartneri, planteskole eller frugtplantage på  

 tidspunktet for ejendommenes eller arealernes inddragelse fra en landzone til  

 en byzone eller et sommerhusområde.
 Det samme gælder ejendomme, der den 1. august 1969 blev benyttet til  

 landbrug, gartneri, planteskole eller frugtplantage, men som efter dette  

 tidspunkt er blevet tilplantet uden at arealet er undergivet fredskovspligt,  

 eller ikke længere benyttes, jf. § 1, stk. 2.
 Overgår en ejendom, der har været benyttet til landbrug m.v., til anden  

 anvendelse i strid med gældende bestemmelser, herunder landbrugsloven, skal  

 de skattelignende myndigheder bortse fra denne anden anvendelse og stadig  

 anse ejendommen for benyttet til landbrug m.v.
 Ved de skattelignende myndigheders afgørelse af, om en ejendom eller et  

 areal benyttes til landbrug m.v., vil vurderingsmyndighedernes afgørelse i  

 henhold til § 33, stk. 1 i vurderingsloven kunne være vejledende.
Tidspunktet for afgiftspligtens indtræden 2.2. Pligt til at svare frigørelsesafgift af en af de ovenfor  

 omtalte ejendomme indtræder, når ejendommen inddrages helt eller delvis fra  

 en landzone til en byzone eller et sommerhusområde, jf. § 1, stk. 1, 1. pkt.
 Afgiftspligten anses for indtrådt fra og med datoen for kommunens første  

 bekendtgørelse af en endeligt vedtaget lokalplan i lokale dagblade eller  

 ugeaviser, der har almindelig udbredelse i kommunen, jf.  

 frigørelsesafgiftsbekendtgørelsens § 1.
Inddrages kun en del af en fast ejendom under en byzone eller et  

 sommerhusområde, skal der kun svares frigørelsesafgift af denne del, jf. § 1,  

 stk. 1, 2. pkt.
Afgiften beregnes i disse tilfælde på grundlag af en  

 fordeling af ejendomsværdier m.v.
Fordelingen foretages af vurderingsrådet,  

 jf. vurderingslovens § 4A og § 33, stk. 2.
 Inddrages en ejendom fra et sommerhusområde til en byzone, indtræder ingen  

 pligt til at svare frigørelsesafgift.
Der skal heller ikke svares frigørelsesafgift, hvor en ejendom i en  

 landzone - uden nogen samtidig zoneinddragelse - ved tilladelse fra den  

 relevante myndighed overgår til bymæssig benyttelse eller til benyttelse som  

 sommerhus.
En eventuel senere inddragelse af en sådan ejendom under en byzone  

 eller et sommerhusområde udløser heller ingen pligt til at svare  

 frigørelsesafgift.
Eventuel fortjeneste eller tab ved afhændelse af en sådan  

 ejendom beskattes efter de almindelige regler herom, jf.  

 ejendomsavancebeskatningslovens § 1.
 Frigørelsesafgift skal ikke svares af en ejendom eller et areal, der på  

 tidspunktet for inddragelsen under en byzone eller et sommerhusområde er  

 undergivet jordrentepligt, jf. § 1, stk. 3. Eventuel fortjeneste eller tab  

 ved afhændelse af en sådan ejendom beskattes efter de almindelige regler  

 herom, jf. ejendomsavancebeskatningslovens § 1.
De afgiftspligtige ejere 2.3. Som hovedregel påhviler pligten til at svare  

 frigørelsesafgift den, der på det tidspunkt, hvor en landbrugsejendom m.v.  

 inddrages under en byzone eller et sommerhusområde, har tinglyst adkomst på  

 ejendommen, jf. § 1, stk. 4, 2. pkt.
Tinglysning af adkomst kan opnås, når  

 vedkommende har ubetinget skøde på ejendommen eller betinget skøde, hvor  

 betingelsen alene vedrører købesummens betaling, jf. tinglysningslovens § 10,  

 stk. 5. Hvis skødet er betinget af andet, f.eks. udstykningsapprobation,  

 afvises det fra tinglysning.
Ovennævnte hovedregel gælder dog ikke, hvor ejendommen på tidspunktet for  

 zoneinddragelsen ved en endelig og bindende aftale er afstået til en anden,  

 herunder f.eks. ved slutseddel eller skøde betinget af andet end købesummens  

 betaling, jf. § 1, stk. 4, 3. pkt.
I disse tilfælde påhviler afgiftspligten  

 erhververen, uanset at denne ikke ved afgiftspligtens indtræden har fået  

 tinglyst adkomst på ejendommen.
Såfremt handelen senere hæves, påhviler  

 afgiftspligten i almindelighed den, der på tidspunktet for zoneinddragelsen  

 havde tinglyst adkomst på ejendommen.
Om tidspunktet for erhvervelse og  

 afståelse af fast ejendom henvises i øvrigt til punkt 21 i  

 Skattedepartementets cirkulære nr. 216 af 17. december 1982 om beskatning af  

 fortjeneste ved afståelse af fast ejendom.
Frigørelsesafgift svares af personer, selskaber, foreninger m.v. og  

 dødsboer, uanset om de er skattepligtige her i landet.
Staten og kommunerne  

 skal ligeledes svare frigørelsesafgift.
 Der skal svares frigørelsesafgift, selv om de frigørelsesafgiftspligtige  

 ejendomme er erhvervet som led i næring.
Opgørelse af frigørelsesafgiften Opgørelsesmetoden 3.1. Frigørelsesafgiften beregnes af en frigørelsesværdi, der  

 opgøres efter § 2 og § 3. Frigørelsesværdien, der beregnes for hver enkelt  

 afgiftspligtig ejendom for sig og uden sammenlægning, udgør det beløb,  

 hvormed et slutbeløb overstiger et basisbeløb.
Slutbeløbet 3.2. Slutbeløbet udgør efter § 2, stk. 1, 3. pkt., det  

 beløb,hvortil ejendommen er ansat til ejendomsværdi ved den første vurdering  

 efter inddragelsen under en byzone eller et sommerhusområde.
Der skal altid i  

 forbindelse med zoneovergang finde en omvurdering sted, jf. vurderingslovens  

 § 4 A.
Basisbeløbet 3.3.1. Basisbeløbet opgøres efter hovedreglen i § 2, stk.  

 1, 4. pkt., jf. punkt 3.3.2. Den afgiftspligtige kan dog vælge i stedet at  

 anvende særreglerne i § 2, stk. 2-4, jf. punkt 3.3.3.
Basisbeløb - hovedregel 3.3.2. Hovedreglen i § 2, stk. 1, 4. pkt., er, at  

 basisbeløbet beregnes ved at formindske den afgiftspligtige ejendoms  

 ejendomsværdi ved den sidste vurdering før inddragelsen under en byzone eller  

 et sommerhusområde med et eventuelt differencebeløb i henhold til  

 vurderingslovens § 14, stk. 6, og forhøje det herefter fremkomne beløb med 50  

 pct.
 Det omtalte differencebeløb ansættes af vurderingsrådet som forskellen  

 mellem det beløb, hvortil grundværdien for en af de i vurderingslovens § 33,  

 stk. 1, omtalte ejendomme (landbrug, gartnerier, planteskoler eller  

 frugtplantager) ville være blevet ansat i medfør af vurderingslovens § 16  

 (handelsværdien), og det beløb, hvortil grundværdien for de omtalte ejendomme  

 ansættes i medfør af samme lovs § 14, stk. 5 (»bondegårdsreglen«).
 Efter sidstnævnte bestemmelse skal de i vurderingslovens § 33, stk. 1  

 omtalte ejendomme, der ligger i en landzone, ansættes til grundværdi efter  

 reglerne i vurderingslovens § 14, stk. 1-4. Der ses således ved vurderingen  

 bort fra den højere værdi, der er en følge af forventninger om ejendommens  

 overgang til anden zonestatus.
Basisbeløb - særregler 3.3.3. Særreglerne i § 2, stk. 2-4 er:
 Hvor kun en del af en fast ejendom er erhvervet inden den 15. marts 1969,  

 kan den afgiftspligtige kun anvende sin anskaffelsessum eller ejendomsværdien  

 ved 13. alm. vurdering for denne del af ejendommen som basisbeløb.
Forbedringer 3.4. Frigørelsesværdien nedsættes med udgifter, der dokumenteres  

 at være afholdt til forbedringer af den afgiftspligtige ejendom efter den  

 vurdering, der danner grundlag for basisbeløbet, men inden den vurdering, der  

 danner grundlag for slutbeløbet, jf. § 3, stk. 1, 1. pkt.
 Har den afgiftspligtige valgt at anvendes anskaffelsessummen, jf. § 2,  

 stk. 2-3, eller afløsningssummen for jordrentebrug, jf. § 2, stk. 4, som  

 basisbeløb, skal udgiften være afholdt efter tidspunktet for ejendommens  

 erhvervelse.
 Vedligeholdelsesudgifter kan ikke tages i betragtning ved beregning af  

 frigørelsesværdien.
Udstykninger og sammenlægninger 3.5. Er der imellem de ovenfor under punkt 3.4. nævnte basis- og  

 sluttidspunkter sket udstykning, matrikulering, arealoverførsel eller  

 sammenlægning, beregnes basis- og slutbeløbet på grundlag af en fordeling af  

 ejendomsværdier m.v., jf. § 3, stk. 1, 2. pkt.
 Fordelingen af ejendomsværdierne foretages af vurderingsrådet, jf.  

 vurderingslovens § 4A og § 33, stk. 2. Vurderingsrådets afgørelse kan  

 påklages til skyldrådet, jf. vurderingslovens § 42.
Vejledende for fastsættelse af parcellernes andele af den ejendomsværdi,  

 som skal fordeles, er parcellernes indbyrdes værdiforhold.
Særlige værdier  

 henføres til den eller de dele af ejendommen, som værdierne vedrører.
Værditab på bygninger 3.6. Efter § 3, stk. 2 kan der ved opgørelse af frigørelsesværdien  

efter hovedreglen i § 2, stk. 1, jf. under punkt 3.3.2., på begæring  

 af den afgiftspligtige indrømmes et fradrag for værditab på bygninger m.v.,  

 der er opstået inden det tidspunkt, der er bestemmende for fastsættelsen af  

 basisbeløbet, jf. punkt 3.4.
Fastsættelsen af værditab foretages kun efter derom fremsat begæring af  

 den afgiftspligtige.
Begæringen fremsættes over for den kommunale  

 skattemyndighed, jf. punkt 7.1-2.
Vejledende for fradraget er den nedgang i eller bortfald af værdi af  

 bygninger, andre anlæg og beplantninger m.v., der kan indtræde inden  

 basisvurderingen som følge af, at muligheden for ejendommens overgang til  

 anden anvendelse medfører, at de økonomiske forudsætninger for den hidtidige  

 anvendelse af bygninger m.v. bortfalder.
Der skal derimod ses bort fra  

 værdinedgang på grund af ændringer i prisforholdene i øvrigt samt slid,  

 ejendommens aldersforringelse og lignende forhold.
Værditabet fastsættes af vurderingsrådet efter anmodning af den kommunale  

 skattemyndighed, jf. § 3, stk. 2, 2. pkt.
Vurderingsrådets afgørelse kan  

 påklages til skyldrådet.
 Såfremt der i perioden mellem basis- og sluttidspunktet er sket udstykning  

 af ejendommen, skal det ansatte værditab fordeles på de udstykkede parceller  

 og moderejendommen.
Beregning af frigørelsesafgiften 3.7. Den efter punkterne 3.1-6. opgjorte frigørelsesværdi afrundes  

 nedad til det nærmeste med 100 delelige kronebeløb, jf. § 4. Af det herefter  

 fremkomne beløb udgør frigørelsesafgiften 40 pct. af beløb på 200.000 kr.  

 eller derunder.
Af beløb, der overstiger 200.000 kr., udgør  

 frigørelsesafgiften 40 pct. af 200.000 kr. og 60 pct. af resten.
 Afgiftsbeløb under 100 kr. opkræves ikke.
Betaling af frigørelsesafgiften Meddelelse af frigørelsesafgiften 4.1. Underretning om den ansatte frigørelsesafgift gives  

 skriftligt ved anbefalet brev.
Underretningen skal oplyse den afgiftspligtige  

 om de basis- og slutbeløb, der danner grundlag for frigørelsesværdiens  

 beregning, størrelsen af frigørelsesværdien og den på grundlag heraf  

 beregnede frigørelsesafgift, jf. frigørelsesafgiftsbekendtgørelsens § 4, stk.  

 3. Underretningen skal tillige oplyse om mulighederne og betingelserne for at  

 opnå henstand med betaling af frigørelsesafgiften.
Forfaldstidspunkt 4.2. Afgiften forfalder efter § 5 til betaling månedsdagen efter,  

 at den afgiftspligtige har modtaget meddelelse om afgiftens beregning.
 Betaling senest månedsdagen efter forfaldsdagen anses for rettidig.  

 Betales beløbet ikke rettidigt, forrentes det med 6 pct. p.a. fra  

 forfaldsdagen at regne.
 Klage over beregning af frigørelsesafgift eller de vurderinger, der er  

 lagt til grund herfor, udskyder ikke forfalds- eller betalingstidspunktet.
Henstand med afgiftens betaling 4.3. Begæring om henstand med afgiftens betaling afgøres af den  

 kommune, hvis skattemyndighed har foretaget ansættelsen, jf. punkt 4.4. og  

 7.1.
 Begæringen skal fremsættes inden udløbet af den under punkt 4.2. nævnte  

 betalingsfrist, jf. § 6, stk. 1. Der kan bortses fra en fristoverskridelse,  

 når fristoverskridelsen skønnes at være undskyldelig og omstændighederne i  

 øvrigt taler derfor.
 Klage over afgiftens beregning eller de vurderinger, der er lagt til grund  

 herfor, udskyder ikke fristen for indgivelse af begæring om henstand.
Det beløb, hvormed der gives henstand, er efter § 6, stk. 2 rentefrit i 4  

 år fra forfaldsdagen at regne, jf. punkt 4.2., og forrentes derefter med 6  

 pct. p.a.
Renten betales halvårsvis den 1. april og den 1. oktober for det da  

 forløbne halvår.
Det er efter § 6, stk. 3 normalt en betingelse for, at henstand kan ydes,  

 at der til sikkerhed for betaling af henstandsbeløbet tinglyses et  

 skadesløsbrev med oprykkende prioritet på den afgiftspligtige ejendom.
Skal  

 afgiften svares af en afgiftspligtig, der har erhvervet ejendommen, men ikke  

 har fået tinglyst adkomst på tidspunktet for afgiftspligtens indtræden, kan  

 henstand ydes på betingelse af, at skadesløsbrev tinglyses så snart adkomsten  

 er berigtiget.
Skadesløsbrevets pålydende med tillæg af restgælden på  

 foranstående prioriteter må ikke overstige den ved den senest foretagne  

 vurdering ansatte ejendomsværdi af den afgiftspligtige ejendom.
 Henstand kan dog også indrømmes, såfremt der stilles anden betryggende  

 sikkerhed.
Henstandskompetence 4.4. Skatteministen har ved § 3, stk. 1, nr. 7, i bekendtgørelse  

 nr. 417 af 6. juni 1991 om henlæggelse af visse beføjelser til de kommunale  

 skattemyndigheder, told- og skatteregionerne, Told- og Skattestyrelsen m.fl.  

 henlagt henstandskompetencen efter frigørelsesafgiftslovens § 6, stk. 1 og §  

 7, stk. 4 til de kommunale skattemyndigheder, dvs. den kommune, hvis  

 skattemyndighed har foretaget ansættelsen, jf. punkt 7.1.
 Kommunens afgørelse kan efter bekendtgørelsens § 14, stk. 1 påklages til  

 told- og skatteregionen, hvis afgørelse efter § 14, stk. 5 ikke kan  

 indbringes for anden administrativ myndighed.
Henstandsbeløbets betaling 4.5. Henstandsfristen udløber efter § 7, stk. 4 senest 12 år efter  

 forfaldsdagen, jf. punkt 4.2. Efter den afgiftspligtiges ansøgning herom kan  

 kommunen dog i særlige tilfælde indrømme yderligere henstand, hvor  

 byudviklingen inden for en byzone forløber i et langsommere tempo end  

 forudberegnet ved fastlæggelsen af zonen, og hvor ejendommen derfor endnu en  

 tid kan forventes anvendt som landbrug m.v.
 Henstandsbeløbet forfalder i øvrigt til betaling i henhold til  

 henstandsmeddelelsen.
 Henstandsbeløbet forfalder endvidere til betaling inden for 12-årsfristen  

 i nedennævnte to tilfælde:
Afstås kun en del af ejendommen, forfalder en forholdsmæssig del af  

 henstandsbeløbet.
Henstandsbeløbet forfalder dog ikke, hvis erhververen er  

 den afgiftspligtiges ægtefælle.
Det samme gælder, hvis ejendommen er  

 erhvervet i et dødsbo af afdødes ægtefælle, jf. § 7, stk. 2.
Overgår kun en del af ejendommen til anden anvendelse, forfalder en  

 forholdsmæssig del af henstandsbeløbet.
Beløbet forfalder til betaling 6  

 måneder efter tidspunktet for den vurdering, hvor den ændrede benyttelse  

 konstateres, jf. § 7, stk. 3.
Opkrævning og inddrivelse 4.6. Opkrævning og inddrivelse af frigørelsesafgift foretages af  

 den kommune, hvis skattemyndighed har foretaget ansættelsen, jf.  

 frigørelsesafgiftsbekendtgørelsens § 5 og punkt 7.1.
 Om fremgangsmåden henvises til punkt 7.4.
Kommunens købepligt 5.1. Efter § 8 skal kommunen på den afgiftspligtiges forlangende  

 overtage den afgiftspligtige ejendom for et beløb, der svarer til det beløb,  

 hvortil ejendommen er ansat til ejendomsværdi efter vurderingsloven ved den  

 første vurdering efter ejendommens inddragelse under en byzone eller et  

 sommerhusområde (slutbeløbet), jf. punkt 3.2.
 Er kun en del af en ejendom inddraget under en byzone eller et  

 sommerhusområde, kan kommunens købepligt kun gøres gældende for denne dels  

 vedkommende.
 Begæring om kommunens overtagelse af den afgiftspligtige ejendom skal  

 fremsættes inden 4 år efter tidspunktet for ejendommens inddragelse under en  

 byzone eller et sommerhusområde.
 Kommunens købepligt er betinget af, at ejendommen på tidspunktet for  

 begæringens fremsættelse fortsat benyttes som landbrug m.v.
 Tvister i sager om ejendomsoverdragelse efter § 8 behandles ikke efter  

 skattestyrelsesloven, jf. punkt 7.3., men som en almindelig civilretlig sag  

 for domstolene.
Tilbagebetaling af frigørelsesafgift Tilbageførelse af zonestatus 6.1. Efter § 45 i lov om planlægning kan kommunalbestyrelsen i  

 visse tilfælde tilbageføre et areal fra byzone eller sommerhusområde til  

 landzone.
 Tilbageføres således en afgiftspligtig ejendom eller en del heraf fra  

 byzone eller sommerhusområde til landzone, tilbagebetales frigørelsesafgiften  

 til den afgiftspligtige, hvis denne er ejer af ejendommen på tidspunktet for  

 ejendommens tilbageførelse, jf. § 8 A, stk. 1.
 Tilbageføres kun en del af den afgiftspligtige ejendom, tilbagebetales kun  

 en forholdsmæssig del af frigørelsesafgiften.
 Tilbagebetalingspligten omfatter ikke ejendomme, der tilhører staten eller  

 kommunerne, jf. § 8 A, stk. 5.
Ejerskifte 6.2. Frigørelsesafgiften tilbagebetales ikke, hvis ejendommen har  

 skiftet ejer efter frigørelsesafgiftens indtræden, uanset om ejerskiftet er  

 sket før ejendommens tilbageførelse til landzone.
 Tilbagebetaling finder dog sted, hvis ejendommen eller en del af denne er  

 overdraget til en person, der på overdragelsestidspunktet var den  

 afgiftspligtiges ægtefælle eller beslægtet eller besvogret med den  

 afgiftspligtige i op- eller nedstigende linie, og den pågældende er ejer på  

 tidspunktet for ejendommens tilbageførelse, jf. § 8 A, stk. 2.
 Er en del af den tilbageførte afgiftspligtige ejendom overdraget til andre  

 end de nævnte familiemedlemmer, tilbagebetales kun en forholdsmæssig del af  

 frigørelsesafgiften.
Bortfald af henstandsbeløb 6.3. Er der efter § 6 ydet henstand med betaling af  

 frigørelsesafgiften, bortfalder henstandsbeløbet, jf. § 8 A, stk. 4, 1. pkt.  

 (evt. kun en forholdsmæssig del, jf. punkt 6.1.).
 Det samme er tilfældet, hvor henstandsperioden ekstraordinært er forlænget  

 ud over 12 år, jf. § 7, stk. 4.
 Henstandsbeløbet bortfalder på tidspunktet for kommunalbestyrelsens  

 beslutning efter planlovens § 45, stk. 1 eller 2, om at tilbageføre  

 ejendommens zonestatus.
Tilbagebetaling af henstandsrenter 6.4. Tilbageføres ejendommens zonestatus, tilbagebetales halvdelen  

 af betalte henstandsrenter, jf. § 8 A, stk. 4, 2. og 3. pkt.
 Tilbagebetalingen foretages til den, der er ejer af ejendommen på  

 tidspunktet for henstandsbeløbets bortfald, jf. punkt 6.3.
 Er frigørelsesafgiften betalt tillige med henstandsrenter, tilbagebetales  

 henstandsrenterne dog kun, hvis ejendommens ejer har krav på tilbagebetaling  

 af frigørelsesafgiften, jf. punkt 6.1-2.
Forrentning 6.5. Frigørelsesafgiften tilbagebetales med tillæg af en rente på  

 4 pct. p.a. fra betalingsdagen, jf. § 8 A, stk. 3.
Skattefrihed 6.6. Beløb, der udbetales eller forrentes efter § 8 A, stk. 1-4 er  

 skattefri, jf. ligningslovens § 17 B, stk. 1. Det samme gælder bortfald af  

 henstandsbeløb efter § 8 A, stk. 4.
 Afgiftens ansættelse m.v.
Ansættelseskompetence 7.1. Ansættelse af frigørelsesafgift foretages af den kommunale  

 skattemyndighed i den kommune, hvor den afgiftspligtige ejendom ligger.
I de tilfælde, hvor en ejendom ligger i flere kommuner, ansættes  

 frigørelsesafgiften af den kommunale skattemyndighed i den kommune, hvor  

 inddragelse under en byzone eller et sommerhusområde finder sted.
Sker  

 inddragelse af arealer fra en ejendom til byzone eller sommerhusområde i  

 flere kommuner, ansættes frigørelsesafgiften af den kommunale skattemyndighed  

 i den kommune, hvor det største areal inddrages, jf.  

 frigørelsesafgiftsbekendtgørelsens § 2.
Underretning om afgiftspligtens indtræden 7.2. Snarest efter, at et vurderingsråd har vurderet en  

 afgiftspligtig ejendom, jf. vurderingslovens § 4 A, giver vurderingsrådet den  

 kommunale skattemyndighed i den kommune, hvor ansættelse af  

 frigørelsesafgiften efter frigørelsesafgiftsbekendtgørelsens § 2 skal  

 foretages, meddelelse herom.
Den kommunale skattemyndighed giver herefter  

 uden ufornødent ophold meddelelse om afgiftspligten til den, der ifølge  

 tingbogen havde adkomst til ejendommen på tidspunktet for afgiftspligtens  

 indtræden, og vedlægger et særligt skema til brug for beregning af  

 frigørelsesafgiften.
Den, der har modtaget meddelelse om afgiftspligt skal, hvis ejendommen på  

 tidspunktet for afgiftspligtens indtræden var afstået til en anden, snarest  

 mulig tilbagesende skemaet til den kommunale skattemyndighed og samtidig  

 oplyse, hvem der har erhvervet ejendommen.
Den kommunale skattemyndighed skal  

 herefter give erhververen den nævnte meddelelse om afgiftspligtens indtræden.
 Den afgiftspligtige skal i skemaet redegøre for, hvornår den  

 afgiftspligtige ejendom er erhvervet, hvilke af de i § 2 omtalte basisbeløb,  

 der ønskes anvendt, hvilke udgifter til forbedringer, der efter § 3, stk. 1,  

 1. pkt., ønskes taget i betragtning, samt om der begæres fradrag for værditab  

 på bygninger efter § 3, stk. 2.
 Senest en måned efter skemaets modtagelse skal den afgiftspligtige  

 tilbagesende skemaet i udfyldt stand til den kommunale skattemyndighed, jf.  

 frigørelsesafgiftsbekendtgørelsens § 3.
 Ansættelse, klage, revision m.m.
 7.3. Bestemmelserne i skattestyrelsesloven om skatteansættelse,  

 klage, revision m.m. finder tilsvarende anvendelse på ansættelse af  

 frigørelsesafgift, for så vidt de er forenelige med frigørelsesafgiftsloven  

 og de i frigørelsesafgiftsbekendtgørelsen givne bestemmelser, jf.  

 frigørelsesafgiftsbekendtgørelsens § 4, stk. 1.
Ligningsfristen efter skattestyrelseslovens § 3, stk. 4 gælder ikke ved  

 ansættelse af frigørelsesafgift.
Den kommunale skattemyndighed skal have  

 foretaget ansættelsen af frigørelsesværdi og beregning af frigørelsesafgift  

 så tidligt, at meddelelse om afgiften er afsendt til den afgiftspligtige  

 senest 6 måneder efter udløbet af den i frigørelsesafgiftsbekendtgørelsens §  

 3, stk. 4 nævnte frist, jf. bekendtgørelsens § 4, stk. 2.
 En eventuel klage til skyldrådet over en vurderingsrådsafgørelse, der  

 indgår i grundlaget for fastsættelsen af frigørelsesafgiften, har ikke  

 opsættende virkning.
 Et skatteankenævns afgørelse af en klage over frigørelsesafgift skal  

 foreligge senest 2 måneder efter udløbet af fristen for den afgiftspligtiges  

 indgivelse af klagen, jf. frigørelsesafgiftsbekendtgørelsens § 4, stk. 4.
Supplerende bestemmelser 7.4. I øvrigt finder de for den almindelige indkomstskat til  

 staten gældende bestemmelser anvendelse på frigørelsesafgiften, for så vidt  

 de er forenelige med frigørelsesafgiftsloven og de i  

 frigørelsesafgiftsbekendtgørelsen givne bestemmelser, jf.  

 frigørelsesafgiftsbekendtgørelsens § 6.
 Ikrafttrædelsesbestemmelse m.v.
 8.1. Cirkulæret træder i kraft den 15. juni 1992.
 8.2. Samtidig ophæves:
