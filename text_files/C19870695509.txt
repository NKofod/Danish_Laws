Bemærkninger OVERENSKOMST § 1.  Ansættelse § 2.  Løn og lønanciennitet § 3.  Særlig lønregulering § 4.  Lønberegning/-fradrag § 5.  Lønudbetaling § 6.  Kvalifikationstillæg § 7.  Arbejdstid § 8.  Overarbejde § 9.  Ferie § 10.  Opsigelsesvarsel, løn under sygdom, værnepligt m.v.
§ 11.  Graviditet § 12.  Gruppelivsforsikring § 13.  Afskedigelse § 14.  Befordringsgodtgørelse samt time- og dagpenge § 15.  Tjenesterejser i udlandet § 16.  Tjenestefrihed m.v.
§ 17.  Diskretionspligt § 18.  Valg af tillidsrepræsentant § 19.  Forsikring mod arbejdsløshed § 20.  Faglig strid § 21.  Ikrafttræden og opsigelse BILAG I Ansættelsesbrev II Cirkulæreskrivelse vedr.
afskedigelsesregler Aftale vedr. afskedigelsesregler III Protokollat IV Lønoversigt CIRKULÆRE Det meddeles herved, at Finansministeriet og Dansk Metalarbejderforbund  

 den 9. december l987 har indgået medfølgende overenskomst, der afløser  

 overenskomst af 29. april l986 vedrørende ingeniørassistenter ved Københavns  

 Universitet og Danmarks Tekniske Højskole.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.  

 Derfor er ændringer i forhold til den hidtidige overenskomst ikke markeret  

 med streger i margenen.
Bemærkninger til de enkelte paragraffer ad § l.
Ansættelse Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentlig kundskab.
Alt efter  

 stillingens art og tjenestestedets beliggenhed kan avertering ske gennem  

 Statstidende, dagspressen eller fagblade eller på anden måde, som findes  

 formålstjenlig.
 Det henstilles til styrelserne, at det ved opslag af stillinger anføres,  

 at ansættelse finder sted i henhold til nærværende overenskomst.
 Parterne er enige om at anbefale, at det som bilag I til nærværende  

 overenskomst vedhæftede ansættelsesbrev anvendes.
ad § 2, stk. 3. Løn og lønanciennitet Opmærksomheden henledes på, at der ved overgang fra en håndværkerstilling  

 til en stilling som ingeniørassistent kan optages forhandling mellem  

 Finansministeriet og Dansk Metalarbejderforbund i henhold til § 2, stk. 3.
ad § 6. Kvalifikationstillæg Tillæg ydet i henhold til § 6 er betinget af, at der på  

 overenskomstområdet afsættes puljemidler hertil.
ad § ll, stk. 6. Adoption Retten for den ansatte til fuld løn i indtil l4 uger under adoptionsorlov  

 har virkning for orlovsperioder eller dele deraf, der ligger efter l. april  

 l987. Adoptanter, der er i en løbende orlovsperiode, får løn for den del af  

 l4-ugers perioden, der falder efter l. april l987.
ad § l2. Gruppelivsforsikring På grundlag af udløst bonus pr. l. april l986 er forsikringssummen i  

 gruppelivsordningen i perioden l. april l986 - l. april l988 fastsat til  

 60.000 kr.
Evt. senere ændringer i forsikringssummen vil blive meddelt  

 særskilt.
ad § l3. Afskedigelse Det henstilles, at personalereduktioner, der agtes gennemført i  

 forbindelse med større rationaliseringsforanstaltninger og omlægning af  

 virksomheder/institutioner samt strukturrationaliseringer, der berører de i  

 virksomheden/institutionen ansatte, drøftes med repræsentanter for de berørte  

 faglige organisationer, forinden de pågældende foranstaltninger besluttes og  

 iværksættes, jf. herom tillige Finansministeriets cirkulære af 2l. november  

 l979 om samarbejde og samarbejdsudvalg i statens virksomheder og  

 institutioner.
ad § l3 og bilag II.
Afskedigelsesregler Om fremgangsmåden ved afskedigelser, lu,6 lu bortset fra afskedigelse af  

 tillidsrepræsentanter, henvises til aftale af 4. december l985 mellem  

 Finansministeriet og organisationer tilsluttet CO-STAT, optrykt som bilag II  

 til overenskomsten.
Ved afskedigelse af tillidsrepræsentanter gælder som  

 hidtil reglerne i overenskomstens § l0.
ad § l4. Befordringsgodtgørelse Med virkning fra l. april l988 bortfalder sats B, således at der herefter  

 kun er een sats.
 På given foranledning skal opmærksomheden henledes på, at  

 ingeniørassistenter og forskningsteknikere er omfattet af Økonomi- og  

 Budgetministeriets cirkulære af 26. januar l972 om understøttelse til  

 ikke-pensionssikret personale i statens tjeneste, jf. herved den ved  

 Finansministeriets cirkulæreskrivelse af l7. juni l977 udsendte vejledning om  

 tillæggelse af understøttelse.
 Endvidere henledes opmærksomheden på Ministeriet for Statens Lønnings- og  

 Pensionsvæsens cirkulæreskrivelse af 23. juni l97l om deltagelse i  

 uddannelseskurser for det i staten og folkekirken ansatte personale.
 Eventuelle tvivlsspørgsmål vedrørende overenskomsten forventes forelagt  

 Finansministeriet.
P.
M.
V.
E.
B.
Claus Nielsen OVERENSKOMST § 1.  Ansættelse Ingeniørassistenter, der efter aflagt svendeprøve inden for jern- og  

 metalindustrien i Danmark eller anden relevant grunduddannelse har erhvervet  

 en sådan praktisk og/eller teoretisk videreuddannelse, at de af institutionen  

 er erklæret for kvalificerede til selvstændigt at varetage funktioner inden  

 for undervisning og forskning med det formål at aflaste videnskabelige  

 medarbejdere, ansættes som funktionærer og aflønnes i overensstemmelse med de  

 i nærværende overenskomst indeholdte regler.
 Stk. 2.  Enhver ansættelse i henhold til nærværende  

 overenskomst skal meddeles Dansk Metalarbejderforbund.
 Ved ansættelse i stillinger af kortere varighed - f.eks. ved  

 beskæftigelsesfremmende foranstaltninger - skal ansættelsesbrevet indeholde  

 angivelse af ansættelsesperiodens længde.
 Stk. 3.  Til ingeniørassistenter udfærdiges et  

 ansættelsesbrev, der udleveres til den ansatte så vidt muligt forud for  

 tiltrædelsen, jfr. bilag I til overenskomsten.
§ 2.  Løn og lønanciennitet Lønnen udgør følgende årlige beløb:
 Stk. 2.  Ved overgang fra ansættelse som  

 ingeniørassistent ved en af de af overenskomsten omfattede institutioner til  

 en anden af overenskomsten omfattet institution bevares optjent  

 lønanciennitet.
 Stk. 3.  Hvis forholdene taler derfor, kan der mellem  

 Finansministeriet og forbundet træffes aftale om fastsættelse af anciennitet  

 efter andre regler.
 Stk. 4.  Ved umiddelbar overgang inden for den samme  

 institution fra ansættelse som håndværker til ansættelse som  

 ingeniørassistent indplaceres den pågældende på det trin på lønskalaen, på  

 hvilket årslønnen incl. almindeligt tillæg ligger nærmest over den  

 pågældendes hidtil oppebårne årsløn incl. eventuelle tillæg.
 Stk. 5.  For så vidt angår beregningen af lønanciennitet  

 optjent før l. april l983, sker denne fortsat i overensstemmelse med reglerne  

 i overenskomsten fra l98l.
§ 3.  Særlig lønregulering Den i § 2, stk. l angivne løn forhøjes pr. l. april l988, l989 og l990 med  

 den procentsats, som følger af § l4, stk. 2 i aftale af 27. marts l987 mellem  

 Finansministeriet og tjenestemændenes centralorganisationer om justering af  

 tjenestemandslønninger m.v. fra l. april l987.
§ 4.  Lønberegning/-fradrag Ved til- og fratræden på andre tidspunkter end ved normal  

 lønudbetalingsperiodes påbegyndelse eller afslutning beregnes lønnen som  

 l/2028 (fra l. september l988 som l/l976 og fra l. september l990 som l/l924)  

 af årslønnen for de timer, den ansatte er berettiget til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
§ 5.  Lønudbetaling Lønnen udbetales månedsvis bagud.
§ 6.  Kvalifikationstillæg Der kan i overenskomstperioden - efter forhandling mellem overenskomstens  

 parter - aftales kvalifikationstillæg til de af overenskomsten omfattede  

 medarbejdere, når kvalifikationer og/eller særlige arbejdsområder taler  

 herfor.
§ 7.  Arbejdstid De i § 2 fastsatte lønninger er beregnet på grundlag af en ugentlig  

 arbejdstid på 39 timer.
Med virkning fra l. september l988 nedsættes den  

 ugentlige arbejdstid til 38 timer og fra l. september l990 til 37 timer.  

 Timer derudover betragtes som overarbejde.
 Stk. 2.  Den ugentlige arbejdstid kan, hvis der mellem  

 institutionen og tillidsmanden/klubben er enighed herom, tilrettelægges  

 således, at arbejdstidsnedsættelsen opspares til senere afvikling.
§ 8.  Overarbejde Overarbejde bør undgås.
Eventuelt beordret overarbejde afspadseres inden  

 for 4 måneder efter dets udførelse, medmindre særlig aftale træffes mellem  

 institutionen og tillidsrepræsentanten.
 Stk. 2.  For overarbejde ydes en timebetaling på l/2028  

 (fra l. september l988 på l/l976 og fra l. september l990 på l/l924) af den  

 til enhver tid gældende årsløn med tillæg af 50%.
 Herudover ydes for overarbejde i tidsrummet fra l7-06 samt lørdage, søn-  

 og helligdage natpenge m.v. efter de for tjenestemænd gældende satser.
 Stk. 3.  For overarbejde ved tilkald og for overarbejde  

 uden tilslutning til normal arbejdstid ydes overarbejdsbetaling for mindst 4  

 timer.
§ 9.  Ferie De efter nærværende overenskomst ansatte er omfattet af ferieloven.
 Stk. 2.  Til ingeniørassistenter, der holder ferie med  

 løn, ydes en særlig feriegodtgørelse på l l/2 pct., der træder i stedet for  

 det i ferielovens § l4, stk. l, omhandlede ferietillæg.
 Godtgørelsen beregnes af samtlige de i optjeningsåret oppebårne  

 indkomstskattepligtige beløb for tjenstligt arbejde, men der bortses fra  

 udbetalt feriegodtgørelse.
 § l0.  Opsigelsesvarsel, løn under sygdom, værnepligt  

 m.v.
 De i funktionærloven omhandlede regler om opsigelse, løn under fravær på  

 grund af sygdom og afskedigelse som følge af sygdom, aftjening af værnepligt  

 samt efterløn finder anvendelse for ingeniørassistenter.
§ ll.  Graviditet Ingeniørassistenterne er omfattet af lov nr. 234 af 4. juni l980 om  

 barselorlov m.v. med senere ændringer.
 Stk. 2.  En ingeniørassistent, der er gravid, er pligtig  

 at give institutionen meddelelse om graviditeten senest 3 måneder før den  

 forventede fødsel.
 Stk. 3.  Til en ingeniørassistent, der har været ansat  

 under l år, ydes der under fravær som følge af graviditet og fødsel halv løn  

 i indtil 5 måneder i tiden fra uarbejdsdygtighedens indtræden, dog tidligst 3  

 måneder før fødslen, indtil 3 måneder efter fødslen.
 Stk. 4.  Såfremt en ingeniørassistent ved  

 uarbejdsdygtighedens indtræden har været uafbrudt ansat i statens tjeneste i  

 l år, ydes der fuld løn i tiden fra uarbejdsdygtighedens indtræden, dog  

 tidligst 8 uger før fødslen og indtil i alt l4 uger.
 Stk. 5.  En ingeniørassistent, der i forbindelse med  

 barnets ophold på sygehus genoptager tjenesten inden l4-ugers periodens  

 udløb, har i tilknytning til barnets udskrivelse ret til fravær fra tjenesten  

 i den del af perioden, der var tilbage ved genoptagelsen af tjenesten,  

 såfremt udskrivelsen finder sted inden 6 måneder fra fødslen.
Stk. 6.  En ansat der opfylder betingelserne i stk. 4,  

 har under fravær fra arbejdet på grund af adoption ret til sædvanlig løn i l4  

 uger i alt fra barnets modtagelse, såfremt det dokumenteres, at  

 adoptionsmyndigheden stiller krav om, at den ansatte i forbindelse med  

 adoptionen skal være ude af erhverv.
I øvrigt henvises for adoptanter til  

 reglerne i lov om barselorlov og dagpengeloven.
§ l2.  Gruppelivsforsikring Styrelsen indbetaler for den ansatte l9,03 kr. månedlig til Forenede  

 Gruppeliv som bidrag til den gældende gruppelivsordning, der hjemler en  

 sumudbetaling på 50.000 kr. til nærmeste pårørende i tilfælde af den ansattes  

 død inden udgangen af den måned, hvor den pågældende fylder 67 år.
§ l3.  Afskedigelse Det påhviler ansættelsesmyndigheden skriftligt at meddele enhver opsigelse  

 til den pågældende ingeniørassistent og Dansk Metalarbejderforbund.
Når  

 anmodning herom fremsættes, skal begrundelse for opsigelsen meddeles.
Stk. 2.  Skønner Dansk Metalarbejderforbund, at en  

 afskedigelse af en efter nærværende overenskomst ansat ingeniørassistent ikke  

 kan anses for rimeligt begrundet i pågældendes eller ansættelsesmyndighedens  

 forhold, kan forbundet inden for en frist af l måned efter opsigelsen kræve  

 spørgsmålet forhandlet med ansættelsesmyndigheden.
Opnås der ikke enighed ved  

 forhandling, kan spørgsmålet inden for en frist af l måned efter  

 forhandlingen af Dansk Metalarbejderforbund kræves gjort til genstand for  

 behandling i et i denne anledning nedsat nævn, der består af en repræsentant  

 valgt af hver af parterne samt en af vedkommende landsrets præsident blandt  

 rettens dommere udpeget formand.
Nævnet fastsætter selv sin forretningsorden.  

 For nævnet kan foretages afhøring af parter og vidner.
Nævnet afsiger en  

 motiveret kendelse, og i de tilfælde, hvor nævnet måtte finde, at den  

 foretagne opsigelse ikke er rimeligt begrundet i den pågældendes eller  

 ansættelsesmyndighedens forhold, kan det pålægges ansættelsesmyndigheden at  

 afbøde virkningerne af opsigelsen.
Det kan herved pålægges  

 ansættelsesmyndigheden, såfremt den pågældende og ansættelsesmyndigheden ikke  

 begge ønsker ansættelsesforholdet opretholdt, da at betale den pågældende en  

 erstatning, hvis størrelse fastsættes af nævnet og skal være afhængig af  

 sagens omstændigheder og pågældendes anciennitet ved ansættelsesmyndigheden.  

 Nævnets omkostninger i forbindelse med sagen fastsættes af nævnet og fordeles  

 mellem parterne eller pålægges den tabende part.
 Stk. 3.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 ingeniørassistent, som ikke har været uafbrudt beskæftiget i statens tjeneste  

 i mindst l år før afskedigelsen, eller ved opsigelse af en ingeniørassistent,  

 med hvem der er truffet aftale om, at arbejdet er af rent midlertid karakter,  

 og arbejdsforholdet ikke vedvarer ud over 2 år.
 Stk. 4.  Ingeniørassistenter afskediges med udgangen af  

 den måned, hvori de fylder 70 år.
§ l4.  Befordringsgodtgørelse samt time- og dagpenge Der tilkommer på tjenesterejser og ved udstationering ingeniørassistenter  

 befordringsgodtgørelse samt time- og dagpenge efter de for tjenestemænd til  

 en hver tid gældende regler og satser, således at ingeniørassistenter  

 henføres til sats B.
§ l5.  Tjenesterejser i udlandet Ved rejse til udlandet medregnes kun halvdelen af rejsetiden som  

 arbejdstid.
 Stk. 2.  Rejsetid mellem kl. 22 og kl. 8 medregnes ikke  

 som arbejdstid, såfremt der er stillet soveplads til rådighed for  

 medarbejderne.
 § l6.  Tjenestefrihed m.v.
 Der tilkommer den ansatte frihed efter de for tjenestemænd gældende  

 regler.
Stk. 2.  Såfremt det dokumenteres, at  

 adoptionsmyndighederne stiller krav om, at en ingeniørassistent i forbindelse  

 med adoption skal være ude af erhverv, kan der ydes tjenestefrihed uden løn i  

 indtil 24 uger.
Der henvises i øvrigt til bestemmelserne i § ll, stk. 6.
 Stk. 3.  Der kan af vedkommende minister eller den  

 han/hun bemyndiger dertil, gives ingeniørassistenter adgang til ekstraordinær  

 tjenestefrihed uden løn i tilfælde, hvor det ikke strider mod  

 ansættelsesmyndighedens interesse.
 Tjenestefrihed kan gives i indtil l år ad gangen, dog længst i 5 år, og  

 det er ansættelsesmyndighedens ansvar, at der er en stilling ledig til den  

 pågældende ved tjenestefrihedens ophør.
 Stk. 4.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 85l af 28. november l986 om ret for tjenestemænd til  

 tjenestefrihed uden løn til nærmere afgrænsede formål.
§ l7.  Diskretionspligt Den ansatte skal iagttage tavshed med hensyn til de forhold, som den  

 pågældende i sin stillings medfør bliver bekendt med, og hvis  

 hemmeligholdelse ifølge sagens natur er påkrævet eller bliver foreskrevet af  

 tjenestestedets ledelse.
Tavshedspligten ophører ikke med udtrædelse af  

 institutionens tjeneste.
§ l8.  Valg af tillidsrepræsentant Der kan vælges en tillidsrepræsentant, som varetager de ansattes  

 interesser over for institutionen.
§ l9.  Forsikring mod arbejdsløshed Institutionen er forpligtet til fortrinsvis at antage/beskæftige  

 medarbejdere, som er medlemmer af en statsanerkendt arbejdsløshedskasse.
§ 20.  Faglig strid Opstår der uenighed om forståelsen af nærværende overenskomst eller  

 uenighed af faglig karakter inden for overenskomstområdet, er der mellem  

 parterne enighed om at lade uoverensstemmelsen afgøre efter de inden for  

 jern- og metalindustrien til enhver tid gældende regler for faglig strid.
 Stk. 2.  Med hensyn til brud på overenskomsten og  

 varsling af lovlig arbejdsstandsning følges de normalt gældende bestemmelser  

 herom.
§ 2l.  Ikrafttræden og opsigelse Overenskomsten har virkning fra l. april l987 og kan af parterne opsiges  

 skriftligt med 3 måneders varsel til en 3l. marts, dog tidligst 3l. marts  

 l989.
 Stk. 2.  Overenskomstens bestemmelser om arbejdstidens  

 længde og særlig lønregulering kan dog tidligst opsiges til 3l. marts l99l.
 Stk. 3.  Selv om overenskomsten er udløbet, er parterne  

 dog forpligtet til at overholde dens bestemmelser, indtil anden overenskomst  

 træder i stedet eller arbejdsstandsning er iværksat.
København, den 9. december l987 DANSK METALARBEJDERFORBUND Erland Christiansen FINANSMINISTERIET P.
M.
V.
E.
B.
Claus Nielsen BILAG I ANSÆTTELSESBREV Med hensyn til løn- og arbejdsforhold er De undergivet den til enhver tid  

 gældende overenskomst mellem Finansministeriet og Dansk Metalarbejderforbund  

 vedrørende ingeniørassistenter.
 De er ansat som fuldtidsbeskæftiget og indplaceres pr. ...
 på .... trin i anciennitetsskalaen.
 De er forpligtet til ved sygdom straks at meddele forfald til Deres  

 arbejdsleder samt til på forlangende at indsende dokumentation for sygdom.
Til bekræftelse af, at De har modtaget ansættelsesbrevet, bedes De forsyne  

 vedlagte genpart heraf med Deres underskrift.
Genparten bedes herefter  

 tilbageleveret til ansættelsesmyndigheden.
BILAG II Cirkulæreskrivelse om ændring af aftale om afskedigelsesregler for ansatte  

 i henhold til overenskomster mellem staten og organisationer, tilsluttet  

 CO-STAT.
 Ved cirkulæreskrivelse af 24. juli l985 (LP. nr. 05l/85) udsendte  

 Finansministeriet aftale af 4. juli l985 vedrørende afskedigelsesregler for  

 ansatte i henhold til overenskomster mellem Finansministeriet og  

 organisationer, tilsluttet CO-STAT.
 Den l3. november l985 har CO-STAT over for Finansministeriet opsagt  

 aftalen for så vidt angår personer med beskyttelse som tillidsrepræsentant,  

 idet CO-STAT har henvist til, at en konsekvent anvendelse af reglerne i  

 aftalen på disse personer vil indebære en uhensigtsmæssig procedure.
 På baggrund heraf har Finansministeriet og CO-STAT indgået medfølgende  

 aftale af 4. december l985 vedrørende afskedigelsesregler, som adskiller sig  

 fra aftalen af 4. juli l985 derved, at den ikke omfatter afskedigelse af  

 personer med beskyttelse som tillidsrepræsentant.
 Ved afskedigelse af sådanne personer følges derfor fortsat de eventuelle  

 procedurer, som måtte være foreskrevet i de enkelte overenskomster mellem  

 staten og organisationer, tilsluttet CO-STAT.
 Aftalen af 4. december l985 er herefter alene gældende for ansatte uden  

 beskyttelse som tillidsrepræsentant og således, at eventuelle gældende  

 afskedigelsesregler inden for de organisationsområder, der er tilsluttet  

 CO-STAT, jfr. fortegnelsen side 2, er bortfaldet.
Aftalen af 4. december l985 gælder også for ansatte, der er omfattet af  

 overenskomster mellem organisationer, tilsluttet CO-STAT, og styrelser, som  

 af Finansministeriet er bemyndiget til at indgå overenskomst.
Dog omfatter  

 aftalen indtil videre ikke statsvirksomheden Bornholmstrafikken.
 Nærværende cirkulæreskrivelse afløser Finansministeriets cirkulære af 24.  

 juli l985 (LP. nr. 05l/85).
 Eventuelle tvivlsspørgsmål forelægges Finansministeriet.
P.
M.
V.
E.
B.
Thorkild Rotenberg Organisationer tilsluttet CO-STAT:
Blik- og Rørarbejderforbundet Dansk Beklædnings- og Textilarbejderforbund Dansk El-Forbund Dansk Metalarbejderforbund Gastronomisk Landsforbund Handels- og Kontorfunktionærernes Forbund i Danmark Husligt Arbejder Forbund Kvindeligt Arbejderforbund i Danmark Snedker- og Tømrerforbundet i Danmark Træindustriforbundet i Danmark 3.kt.j.nr. 1984-212/300-1 AFTALE mellem Finansministeriet og Centralorganisationen for overenskomstansatte i  

 staten (CO-STAT) vedrørende afskedigelsesregler for ansatte (bortset fra  

 tillidsrepræsentanter) i henhold til overenskomster mellem staten og  

 organisationer, tilsluttet CO-STAT.
l.
Det påhviler ansættelsesmyndigheden at meddele enhver opsigelse til den  

 ansatte skriftligt.
Såfremt den ansatte har været uafbrudt beskæftiget hos  

 ansættelsesmyndigheden i mere end l år, skal meddelelse om opsigelse  

 ligeledes gives til den pågældendes organisation.
 2. Skønner organisationen, at afskedigelsen af en  

 ansat ikke kan anses for rimeligt begrundet i den pågældendes eller  

 ansættelsesmyndighedens forhold, kan organisationen inden for en frist af l4  

 dage efter opsigelsen kræve spørgsmålet forhandlet med den lokale  

 ansættelsesmyndighed.
 3. Opnås der ikke ved forannævnte forhandling enighed  

 mellem organisationen og ansættelsesmyndigheden, kan organisationen inden for  

 en frist af l4 dage efter forhandlingen begære sagen forhandlet mellem  

 overenskomstens parter.
 4. Opnås der ikke enighed ved forhandlingen mellem  

 overenskomstens parter, kan sagen inden for en frist af l4 dage kræves gjort  

 til genstand for behandling i en i denne anledning nedsat voldgift, bestående  

 af 2 repræsentanter udpeget af henholdsvis Finansministeriet og CO-STAT samt  

 en af parterne valgt opmand.
 Kan enighed om valg af opmand ikke opnås, anmodes arbejdsrettens formand  

 om at udpege denne.
5. Voldgiftsretten afsiger en motiveret kendelse.
I de  

 tilfælde, hvor voldgiftsretten måtte finde, at den foretagne afskedigelse er  

 urimelig og ikke begrundet i arbejdstagerens eller ansættelsesmyndighedens  

 forhold, kan det pålægges ansættelsesmyndigheden at afbøde virkningerne af  

 opsigelsen.
Det kan herved pålægges ansættelsesmyndigheden, såfremt den  

 pågældende og ansættelsesmyndigheden ikke begge ønsker ansættelsesforholdet  

 opretholdt, at betale den pågældende en erstatning, hvis størrelse fastsættes  

 af voldgiftsretten og skal være afhængig af sagens omstændigheder og  

 pågældendes anciennitet ved staten.
 6. Voldgiftsrettens omkostninger i forbindelse med  

 sagen fastsættes af voldgiftsretten og fordeles mellem parterne eller  

 pålægges den tabende part.
 7. Bestemmelsen om afskedigelsessagens eventuelle  

 indbringelse for foranstående voldgiftsret finder ikke anvendelse ved  

 opsigelse af en medarbejder, som ikke har været uafbrudt beskæftiget inden  

 for vedkommende ministeriums område i mindst l år før afskedigelsen.
 8. Den faglige voldgifts afgørelse er endelig i  

 forhold til alle spørgsmål i forbindelse med afskedigelsen.
 9. Denne aftale har virkning for afskedigelser, der  

 finder sted efter aftalens udsendelse.
København, den 4. december l985 CO-STAT Ove Hygum FINANSMINISTERIET P.
M.
V.
Kurt Petersen / Thorkild Rotenberg BILAG III PROTOKOLLAT Til i alt 4 ingeniørassistenter ansat ved Danmarks Tekniske Højskole og 2  

 ingeniørassistenter ansat ved Københavns Universitet ydes med virkning fra l.  

 april l987 et tillæg på 9.805,9l kr. årligt (l. oktober l984 niveau).  

 Tillægget udgør pr. l. april l987 l0.888,48 kr.
 Tillægget reguleres som tjenestemændenes særlige tillæg i henhold til  

 aftale om justering af tjenestemandslønninger mv. fra l. april l987.
Af ovenstående 6 tillæg er 2 ved Danmarks Tekniske Højskole og l ved  

 Københavns Universitet hidtil oppebårne, mens de resterende 3 er nye.
Det ene  

 tillæg ved Københavns Universitet er med virkning fra l. april l987 forhøjet  

 til 9.805,9l kr. årlig (l. oktober l984-niveau). Fordelingen af de nye tillæg  

 finder sted efter forhandling mellem institutionen og den lokale  

 tillidsrepræsentant.
Med virkning fra l. april l988 ydes et ekstra tillæg ved Københavns  

 Universitet, samt et ekstra tillæg på l.470 kr. (l. oktober l984-niveau) ved  

 Danmarks Tekniske Højskole.
Tillæggene fordeles efter samme retningslinier  

 som ovenfor anført.
