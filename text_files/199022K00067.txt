Nr LSF 67 Forslag til Lov om en tjenestemandsret for Grønlands hjemmestyres og  

 kommunernes tjenestemænd i Grønland Fremsat af finansministeren (Henning Dyremose) den 18. januar 1991 Vedtaget ved tredjebehandling den 21. marts 1991 Lov nr. 192 af 26/03/1991 § 1. Grønlands landsstyre nedsætter en tjenestemandsret for Grønlands hjemmestyres og kommunernes tjenestemænd i Grønland, der består af en formand og en stedfortræder for denne samt otte andre medlemmer og stedfortrædere for disse.
Til retten knyttes en sekretær.
Stk. 2. Landsdommeren i Grønland er formand.
Landsdommeren udpeger  

 blandt Grønlands Landsrets fuldmægtige en stedfortræder for formanden.
 Stk. 3. Landsstyret og De grønlandske kommuners Landsforening  

 udpeger i forening fire medlemmer og stedfortrædere for disse.
 Stk. 4. De forhandlingsberettigede centralorganisationer for  

 Grønlands hjemmestyres og kommunernes tjenestemænd i Grønland udpeger i  

 forening fire medlemmer og stedfortrædere for disse.
 Stk. 5. Medlemmerne og stedfortræderne udpeges for 3 år ad gangen.
 Stk. 6. I den enkelte sags behandling deltager retsformanden eller  

 dennes stedfortræder, to af de af landsstyret og De grønlandske kommuners  

 Landsforening udpegede medlemmer eller disses stedfortrædere samt to af de af  

 centralorganisationerne udpegede medlemmer eller disses stedfortrædere.
§ 2. Tjenestemandsretten behandler sager om 1) overtrædelse eller fortolkning af indgåede aftaler om løn- og andre  

 ansættelsesvilkår for Grønlands hjemmestyres og kommunernes tjenestemænd i  

 Grønland eller bestemmelser, som efter §§ 50 og 51 i landstingslov om  

 Grønlands hjemmestyres og kommunernes tjenestemænd i Grønland træder i stedet  

 for aftaler, og 2) kollektiv overtrædelse af § 12, stk. 1, i landstingslov om Grønlands  

 hjemmestyres og kommunernes tjenestemænd i Grønland, der er begået af  

 tjenestemænd omfattet af en eller flere af de i § 1, stk. 4, nævnte  

 centralorganisationer.
 Stk. 2. Retten påser af egen drift, at den har saglig kompetence  

 til at behandle en sag.
Stk. 3. Sager, der hører under tjenestemandsretten, kan ikke  

 indbringes for de almindelige domstole.
En tjenestemand kan dog anlægge sag  

 ved de almindelige domstole, når vedkommende centralorganisation har afslået  

 at indbringe en sag som nævnt i stk. 1, nr. 1, for tjenestemandsretten.
En  

 sådan sag skal anlægges inden 6 måneder efter, at tjenestemanden har modtaget  

 meddelelse om den endelige administrative afgørelse eller sagen er afvist af  

 centralorganisationen eller tjenestemandsretten.
 Stk. 4. Sager, der efter stk. 1, nr. 2, hører under  

 tjenestemandsretten, kan ikke behandles efter reglerne i §§ 21-27 i  

 landstingslov om Grønlands hjemmestyres og kommunernes tjenestemænd i  

 Grønland.
Stk. 5. Landsstyret kan bestemme, at overtrædelser som nævnt i  

 stk. 1, nr. 2, begået af personale ansat på tjenestemandslignende vilkår  

 behandles af tjenestemandsretten, såfremt personalet er ansat i henhold til  

 regler, der indeholder bestemmelser svarende til § 12, stk. 1, og §§ 21-27 i  

 landstingslov om Grønlands hjemmestyres og kommunernes tjenestemænd i  

 Grønland.
Landsstyret fastsætter samtidig nærmere regler om pligt til at  

 indberette overtrædelser til landsstyret og om de nødvendige fravigelser fra  

 § 5, stk. 2, med hensyn til, hvem der er parter i sagen.
Bestemmelsen i § 4,  

 stk. 3, finder tilsvarende anvendelse på den eller de organisationer, der  

 udøver forhandlingsretten for det personale, der er omfattet af landsstyrets  

 bestemmelse efter 1. pkt.
 § 3. Landsstyret, kommuner og en eller flere af de i § 1, stk. 4,  

 nævnte centralorganisationer kan af tjenestemandsretten ikendes bod for  

 overtrædelser som nævnt i § 2, stk. 1, nr. 1. Boden tilfalder den, der har  

 anlagt sagen.
 § 4. I sager som nævnt i § 2, stk. 1, nr. 2, kan  

 tjenestemandsrettens formand eller dennes stedfortræder give pålæg om ophør  

 af overtrædelsen.
 Stk. 2. En tjenestemand, som har begået en af de i § 2, stk. 1,  

 nr. 2, nævnte overtrædelser, kan af tjenestemandsretten ikendes advarsel  

 eller irettesættelse eller bøde.
Stk. 3. En eller flere af de i § 1, stk. 4, nævnte  

 centralorganisationer kan af tjenestemandsretten ikendes bod, hvis  

 centralorganisationen har understøttet en overtrædelse som nævnt i § 2, stk.  

 1, nr. 2, eller ikke med alle rimelige midler har søgt at hindre  

 overtrædelsen eller bringe den til ophør.
Boden tilfalder den, der har anlagt  

 sagen.
Bestemmelserne i 1. og 2. pkt. finder tilsvarende anvendelse på de  

 organisationer, der er tilsluttet centralorganisationerne.
 § 5. Sager som nævnt i § 2, stk. 1, nr. 1, kan anlægges af og mod  

 landsstyret eller en eller flere af de i § 1, stk. 4, nævnte  

 centralorganisationer.
Stk. 2. Sager som nævnt i § 2, stk. 1, nr. 2, kan anlægges af  

 landsstyret mod en eller flere af de i § 1, stk. 4, nævnte  

 centralorganisationer.
Centralorganisationerne kan ved tjenestemandsretten  

 anlægge sag mod landsstyret om, hvorvidt en sag om overtrædelse af § 12, stk.  

 1, i landstingslov om Grønlands hjemmestyres og kommunernes tjenestemænd i  

 Grønland hører under tjenestemandsretten.
 § 6. Tjenestemandsretten har sit sæde i Nuuk, men kan sættes uden  

 for Nuuk, når retten skønner det hensigtsmæssigt.
 Stk. 2. Retsbog føres efter kapitel 2, §§ 2-4, i lov om rettens  

 pleje i Grønland.
 § 7. Sag anlægges ved, at den ene part til tjenestemandsretten  

 indgiver en anmodning i to eksemplarer om tjenestemandsretsafgørelse.
Stk. 2. Sekretæren sender snarest muligt et eksemplar af  

 anmodningen til den anden part og indkalder samtidig svarskrift i to  

 eksemplarer fra denne.
Svarskriftet indgives til retten inden for en af  

 sekretæren fastsat frist.
Når svarskrift er modtaget, sender sekretæren et  

 eksemplar af svarskriftet til modparten.
Yderligere skriftveksling finder som  

 regel ikke sted.
 Stk. 3. Med henblik på foretagelse af forligsmægling eller  

 indhentelse af yderligere udtalelser fra parterne kan disse indkaldes til et  

 forberedende retsmøde, hvor retten kan beklædes af formanden eller dennes  

 stedfortræder alene.
 § 8. Retten kan, om det findes fornødent, lade stævning forkynde  

 for en af parterne efter reglerne i kapitel 2, §§ 9-12, i lov om rettens  

 pleje i Grønland.
 Stk. 2. Den, mod hvem sagen anlægges, skal møde for  

 tjenestemandsretten.
Stk. 3. Udebliver indstævnte trods forkyndelse efter stk. 1,  

 finder kapitel 3, §§ 10 og 11, i lov om rettens pleje i Grønland tilsvarende  

 anvendelse.
Udeblivelsesdom kan afsiges af formanden eller dennes  

 stedfortræder uden tilkaldelse af rettens øvrige medlemmer.
§ 9. I retten til at lade møde ved rettergangsfuldmægtig for  

 tjenestemandsretten gælder ingen indskrænkninger for parterne.
I hvilket  

 omfang en part er berettiget til at deltage i forhandlingerne for retten ved  

 hjælp af flere fuldmægtige, afgør retten, ligesom retten træffer afgørelse  

 om, hvem der foruden parterne og rettergangsfuldmægtigene bør have adgang til  

 retsmøderne.
 § 10. Formanden eller dennes stedfortræder afgør ved kendelse de  

 tvistigheder, som under vidneførslen eller syns- og skønsoptagelse opstår for  

 retten.
 § 11. Om procesmåden i øvrigt gælder med de nødvendige  

 tilpasninger de for borgerlige sager, der behandles ved Grønlands Landsret,  

 gældende grundsætninger i kapitel 2 og kapitel 3, afsnit B og D, i lov om  

 rettens pleje i Grønland.
 § 12. Domme afsagt af tjenestemandsretten kan fuldbyrdes efter  

 reglerne i lov om rettens pleje i Grønland om tvangsfuldbyrdelse af domme.  

 Forlig indgået for tjenestemandsretten kan fuldbyrdes efter reglerne i lov om  

 rettens pleje i Grønland om fuldbyrdelse af forlig, der er indgået for en  

 ret.
 § 13. Udgifterne ved tjenestemandsrettens virksomhed afholdes af  

 Grønlands hjemmestyre.
 § 14. Loven træder i kraft den 1. april 1991.
 Stk. 2. Sager, der er opstået før lovens ikrafttræden, behandles  

 efter de hidtil gældende regler.
Oprindeligt fremsat forslag § 1. Grønlands Landsstyre nedsætter en tjenestemandsret for Grønlands Hjemmestyres og kommunernes tjenestemænd i Grønland, der består af en formand og en stedfortræder for denne samt otte andre medlemmer og stedfortrædere for disse.
Til retten knyttes en sekretær.
Stk. 2. Landsdommeren i Grønland er formand.
Landsdommeren udpeger  

 blandt Grønlands Landsrets fuldmægtige en stedfortræder for formanden.
 Stk. 3. Landsstyret og De grønlandske kommuners Landsforening  

 udpeger i forening fire medlemmer og stedfortrædere for disse.
 Stk. 4. De forhandlingsberettigede centralorganisationer for  

 Grønlands Hjemmestyres og kommunernes tjenestemænd i Grønland udpeger i  

 forening fire medlemmer og stedfortrædere for disse.
 Stk. 5. Medlemmerne og stedfortræderne udpeges for 3 år ad gangen.
 Stk. 6. I den enkelte sags behandling deltager retsformanden eller  

 dennes stedfortræder, to af de af Landsstyret og De grønlandske kommuners  

 Landsforening udpegede medlemmer eller disses stedfortrædere samt to af de af  

 centralorganisationerne udpegede medlemmer eller disses stedfortrædere.
§ 2. Tjenestemandsretten behandler sager om 1) overtrædelse eller fortolkning af indgåede aftaler om løn- og andre  

 ansættelsesvilkår for Grønlands Hjemmestyres og kommunernes tjenestemænd i  

 Grønland eller bestemmelser, som efter §§ 50 og 51 i landstingslov om  

 Grønlands Hjemmestyres og kommunernes tjenestemænd i Grønland træder i stedet  

 for aftaler, og 2) kollektiv overtrædelse af § 12, stk. 1, i landstingslov om Grønlands  

 Hjemmestyres og kommunernes tjenestemænd i Grønland, der er begået af  

 tjenestemænd omfattet af en eller flere af de i § 1, stk. 4, nævnte  

 centralorganisationer.
 Stk. 2. Retten påser af egen drift, at den har saglig kompetence  

 til at behandle en sag.
Stk. 3. Sager, der hører under tjenestemandsretten, kan ikke  

 indbringes for de almindelige domstole.
En tjenestemand kan dog anlægge sag  

 ved de almindelige domstole, når vedkommende centralorganisation har afslået  

 at indbringe en sag som nævnt i stk. 1, nr. 1, for tjenestemandsretten.
En  

 sådan sag skal anlægges inden 6 måneder efter, at tjenestemanden har modtaget  

 meddelelse om den endelige administrative afgørelse, eller sagen er afvist af  

 centralorganisationen eller tjenestemandsretten.
 Stk. 4. Sager, der efter stk. 1, nr. 2, hører under  

 tjenestemandsretten, kan ikke behandles efter reglerne i §§ 21-27 i  

 landstingslov om Grønlands Hjemmestyres og kommunernes tjenestemænd i  

 Grønland.
Stk. 5. Landsstyret kan bestemme, at overtrædelser som nævnt i  

 stk. 1, nr. 2, begået af personale ansat på tjenestemandslignende vilkår,  

 behandles af tjenestemandsretten, såfremt personalet er ansat i henhold til  

 regler, der indeholder bestemmelser svarende til § 12, stk. 1, og §§ 21-27 i  

 landstingslov om Grønlands Hjemmestyres og kommunernes tjenestemænd i  

 Grønland.
Landsstyret fastsætter samtidig nærmere regler om pligt til at  

 indberette overtrædelser til Landsstyret og om de nødvendige fravigelser fra  

 § 5, stk. 2, med hensyn til, hvem der er parter i sagen.
Bestemmelsen i § 4,  

 stk. 3, finder tilsvarende anvendelse på den eller de organisationer, der  

 udøver forhandlingsretten for det personale, der er omfattet af Landsstyrets  

 bestemmelse efter 1. pkt.
 § 3. Landsstyret, kommuner og en eller flere af de i § 1, stk. 4,  

 nævnte centralorganisationer kan af tjenestemandsretten ikendes bod for  

 overtrædelser som nævnt i § 2, stk. 1, nr. 1. Boden tilfalder den, der har  

 anlagt sagen.
 § 4. I sager som nævnt i § 2, stk. 1, nr. 2, kan  

 tjenestemandsrettens formand eller dennes stedfortræder give pålæg om ophør  

 af overtrædelsen.
 Stk. 2. En tjenestemand, som har begået en af de i § 2, stk. 1,  

 nr. 2, nævnte overtrædelser, kan af tjenestemandsretten ikendes advarsel  

 eller irettesættelse eller bøde.
Stk. 3. En eller flere af de i § 1, stk. 4, nævnte  

 centralorganisationer kan af tjenestemandsretten ikendes bod, hvis  

 centralorganisationen har understøttet en overtrædelse som nævnt i § 2, stk.  

 1, nr. 2, eller ikke med alle rimelige midler har søgt at hindre  

 overtrædelsen eller bringe den til ophør.
Boden tilfalder den, der har anlagt  

 sagen.
Bestemmelserne i 1. og 2. pkt. finder tilsvarende anvendelse på de  

 organisationer, der er tilsluttet centralorganisationerne.
 § 5. Sager som nævnt i § 2, stk. 1, nr. 1, kan anlægges af og mod  

 Landsstyret eller en eller flere af de i § 1, stk. 4, nævnte  

 centralorganisationer.
Stk. 2. Sager som nævnt i § 2, stk. 1, nr. 2, kan anlægges af  

 Landsstyret mod en eller flere af de i § 1, stk. 4, nævnte  

 centralorganisationer.
Centralorganisationerne kan ved tjenestemandsretten  

 anlægge sag mod Landsstyret om, hvorvidt en sag om overtrædelse af § 12, stk.  

 1, i landstingslov om Grønlands Hjemmestyres og kommunernes tjenestemænd i  

 Grønland hører under tjenestemandsretten.
 § 6. Tjenestemandsretten har sit sæde i Nuuk, men kan sættes uden  

 for Nuuk, når retten skønner det hensigtsmæssigt.
 Stk. 2. Retsbog føres efter kapitel 2, §§ 2-4, i lov om rettens  

 pleje i Grønland.
 § 7. Sag anlægges ved, at den ene part til tjenestemandsretten  

 indgiver en anmodning i to eksemplarer om tjenestemandsretsafgørelse.
Stk. 2. Sekretæren sender snarest muligt et eksemplar af  

 anmodningen til den anden part og indkalder samtidig svarskrift i to  

 eksemplarer fra denne.
Svarskriftet indgives til retten inden for en af  

 sekretæren fastsat frist.
Når svarskrift er modtaget, sender sekretæren et  

 eksemplar af svarskriftet til modparten.
Yderligere skriftveksling finder som  

 regel ikke sted.
 Stk. 3. Med henblik på foretagelse af forligsmægling eller  

 indhentelse af yderligere udtalelser fra parterne kan disse indkaldes til et  

 forberedende retsmøde, hvor retten kan beklædes af formanden eller dennes  

 stedfortræder alene.
 § 8. Retten kan, om det findes fornødent, lade stævning forkynde  

 for en af parterne efter reglerne i kapitel 2, §§ 9-12, i lov om rettens  

 pleje i Grønland.
 Stk. 2. Den, mod hvem sagen anlægges, skal møde for  

 tjenestemandsretten.
Stk. 3. Udebliver indstævnte trods forkyndelse efter stk. 1,  

 finder kapitel 3, §§ 10 og 11, i lov om rettens pleje i Grønland tilsvarende  

 anvendelse.
Udeblivelsesdom kan afsiges af formanden eller dennes  

 stedfortræder uden tilkaldelse af rettens øvrige medlemmer.
§ 9. I retten til at lade møde ved rettergangsfuldmægtig for  

 tjenestemandsretten gælder ingen indskrænkninger for parterne.
I hvilket  

 omfang en part er berettiget til at deltage i forhandlingerne for retten ved  

 hjælp af flere fuldmægtige, afgør retten, ligesom retten træffer afgørelse  

 om, hvem der foruden parterne og rettergangsfuldmægtigene bør have adgang til  

 retsmøderne.
 § 10. Formanden eller dennes stedfortræder afgør ved kendelse de  

 tvistigheder, som under vidneførslen eller syns- og skønsoptagelse opstår for  

 retten.
 § 11. Om procesmåden i øvrigt gælder med de nødvendige  

 tilpasninger de for borgerlige sager, der behandles ved Grønlands Landsret,  

 gældende grundsætninger i kapitel 2 og kapitel 3, afsnit B og D, i lov om  

 rettens pleje i Grønland.
 § 12. Domme afsagt af tjenestemandsretten kan fuldbyrdes efter  

 reglerne i lov om rettens pleje i Grønland om tvangsfuldbyrdelse af domme.  

 Forlig indgået for tjenestemandsretten kan fuldbyrdes efter reglerne i lov om  

 rettens pleje i Grønland om fuldbyrdelse af forlig, der er indgået for en  

 ret.
 § 13. Udgifterne ved tjenestemandsrettens virksomhed afholdes af  

 Grønlands Hjemmestyre.
 § 14. Loven træder i kraft den 1. april 1991.
 Stk. 2. Sager, der er opstået før lovens ikrafttræden, behandles  

 efter de hidtil gældende regler.
Bemærkninger til lovforslaget Almindelige bemærkninger Grønlands Hjemmestyre har anmodet om, at der med virkning fra 1. april  

 1991 gennemføres den fornødne lovgivning om nedsættelse af en  

 tjenestemandsret for Hjemmestyrets og de grønlandske kommuners tjenestemænd i  

 Grønland.
Ved landstingslov nr. 5 af 14. maj 1990, der træder i kraft den 1. april  

 1991, har Grønlands Hjemmestyre fastsat nye bestemmelser om Hjemmestyrets og  

 kommunernes tjenestemænd i Grønland.
Landstingsloven svarer i det væsentlige  

 til den danske tjenestemandslovgivning.
Landstingsloven indeholder imidlertid ikke bestemmelser om nedsættelse af  

 en tjenestemandsret til behandling af sager om overtrædelse eller fortolkning  

 af indgåede aftaler om løn- og andre ansættelsesvilkår eller bestemmelser,  

 som træder i stedet for aftaler, og til behandling af sager om tjenestemænds  

 kollektive overtrædelser af tjenestepligterne.
Baggrunden herfor er, at der  

 efter Justitsministeriets opfattelse ikke er hjemmel til i en landstingslov  

 at oprette en tjenestemandsret.
 Lovforslaget er udarbejdet med udgangspunkt i bestemmelserne om  

 Tjenestemandsretten i kapitel 12 i lov om tjenestemænd i staten, folkeskolen  

 og folkekirken, jf. lovbekendtgørelse nr. 671 af 2. oktober 1986, som ændret  

 senest ved lov nr. 384 af 13. juni 1990, og bestemmelserne om Den Kommunale  

 Tjenestemandsret i lov om en kommunal tjenestemandsret, jf. lovbekendtgørelse  

 nr. 451 af 14. juni 1990.
Lovforslaget omfatter kun Grønlands Hjemmestyres og kommunernes  

 tjenestemænd i Grønland.
For Grønlands Hjemmestyres tjenestemænd i Danmark  

 gælder landstingslov nr. 20 af 17. december 1985 om lønnings- og  

 pensionsforhold m.v. for tjenestemænd ansat under Grønlands Hjemmestyre i  

 Danmark.
Der henvises til bemærkningerne til forslagets § 2.
 Lov om statens tjenestemænd i Grønland, jf. lovbekendtgørelse nr. 684 af  

 3. november 1988, indeholder ikke bestemmelser om nedsættelse af en  

 tjenestemandsret, men denne lov vil senere blive søgt ændret, bl.a. med  

 henblik på, at der også på dette område nedsættes en tjenestemandsret.
 Lovforslaget har ikke økonomiske eller administrative konsekvenser for  

 staten af betydning.
 Lovforslaget har været forhandlet med Grønlands Hjemmestyre, der har  

 forhandlet med De grønlandske kommuners Landsforening og de  

 forhandlingsberettigede centralorganisationer.
Bemærkninger til lovforslagets enkelte bestemmelser Til § 1 Det foreslås i stk. 1, at Landsstyret nedsætter en  

 tjenestemandsret for Grønlands Hjemmestyres og kommunernes tjenestemænd i  

 Grønland.
 I stk. 2 foreslås det, at landsdommeren i Grønland er formand for  

 tjenestemandsretten for Grønlands Hjemmestyres og kommunernes tjenestemænd i  

 Grønland, og at landsdommeren blandt Grønlands Landsrets fuldmægtige udpeger  

 en stedfortræder.
Efter § 52, stk. 2, i lov om tjenestemænd i staten, folkeskolen og  

 folkekirken udpeges formanden for Tjenestemandsretten og dennes stedfortræder  

 af Højesterets præsident blandt Højesterets dommere.
Endvidere udpeges to  

 medlemmer og stedfortrædere for disse af præsidenten for Østre Landsret  

 blandt rettens dommere.
Formanden for Tjenestemandsretten og de af  

 præsidenten for Østre Landsret udpegede medlemmer af Tjenestemandsretten er  

 tillige henholdsvis formand for og medlemmer af Den Kommunale  

 Tjenestemandsret, jf. § 1, stk. 2, i lov om en kommunal tjenestemandsret.
De  

 stedfortrædere, der er udpeget for de pågældende, er tillige stedfortrædere i  

 Den Kommunale Tjenestemandsret.
 Der er under hensyn til de grønlandske forhold ikke fundet behov for, at  

 tjenestemandsretten for Grønlands Hjemmestyres og kommunernes tjenestemænd i  

 Grønland ud over formanden og dennes stedfortræder tillige består af  

 medlemmer og stedfortrædere svarende til de medlemmer af Tjenestemandsretten  

 og Den Kommunale Tjenestemandsret og stedfortrædere for disse, der udpeges af  

 præsidenten for Østre Landsret.
 Efter forslaget i stk. 3 udpeger Landsstyret og De grønlandske  

 kommuners Landsforening i forening fire medlemmer og stedfortrædere for  

 disse.
 Efter forslaget i stk. 4 udpeger de forhandlingsberettigede  

 centralorganisationer i forening fire medlemmer og stedfortrædere for disse.  

 De forhandlingsberettigede centralorganisationer er de centralorganisationer,  

 som er forhandlingsberettigede i henhold til landstingsloven om Grønlands  

 Hjemmestyres og kommunernes tjenestemænd i Grønland.
 I stk. 6 foreslås det, at tjenestemandsretten for Grønlands  

 Hjemmestyres og kommunernes tjenestemænd i Grønland ved den enkelte sags  

 behandling består af retsformanden eller dennes stedfortræder og i alt 4  

 andre medlemmer eller stedfortrædere.
Efter § 52, stk. 4, i lov om tjenestemænd i staten, folkeskolen og  

 folkekirken sammensættes Tjenestemandsretten ved den enkelte sags behandling  

 af retsformanden eller dennes stedfortræder og i alt 6 andre medlemmer eller  

 stedfortrædere.
Det samme gælder for Den Kommunale Tjenestemandsret.
 Forskellen er en følge af, at der som nævnt i bemærkningerne til stk. 2  

 ikke foreslås udpeget medlemmer og stedfortrædere svarende til dem, der  

 udpeges af præsidenten for Østre Landsret.
Til § 2 De foreslåede bestemmelser om tjenestemandsrettens saglige kompetence  

 svarer til Tjenestemandsrettens saglige kompetence efter § 53 i lov om  

 tjenestemænd i staten, folkeskolen og folkekirken og Den Kommunale  

 Tjenestemandsrets saglige kompetence efter § 2 i lov om en kommunal  

 tjenestemandsret og § 1, stk. 1, nr. 2, i Indenrigsministeriets  

 bekendtgørelse nr. 777 af 20. november 1990 om udvidelse af Den Kommunale  

 Tjenestemandsrets kompetence.
Bestemmelsen i stk. 1, nr. 1, omfatter sager om overtrædelse eller  

 fortolkning af indgåede aftaler om løn- og andre ansættelsesvilkår for  

 Grønlands Hjemmestyres og kommunernes tjenestemænd i Grønland eller  

 bestemmelser, som træder i stedet for sådanne aftaler.
De i forslaget nævnte  

 bestemmelser i §§ 50 og 51 i landstingsloven om Grønlands Hjemmestyres og  

 kommunernes tjenestemænd i Grønland indeholder regler om fastsættelse af løn~  

 og ansættelsesvilkår, hvis der ikke kan indgås aftale.
Disse bestemmelser  

 svarer til §§ 46 og 47 i lov om tjenestemænd i staten, folkeskolen og  

 folkekirken.
 Tilsvarende sager vedrørende Grønlands Hjemmestyres tjenestemænd i Danmark  

 behandles af den voldgiftsret, der er nævnt i § 4 i landstingsloven om  

 lønnings- og pensionsforhold m.v. for tjenestemænd ansat under Grønlands  

 Hjemmestyre i Danmark.
Bestemmelsen i stk. 1, nr. 2, omfatter sager om kollektiv  

 overtrædelse af § 12, stk. 1, i landstingsloven om Grønlands Hjemmestyres og  

 kommunernes tjenestemænd i Grønland.
Efter landstingslovens § 12, stk. 1,  

 skal en tjenestemand samvittighedsfuldt overholde de regler, der gælder for  

 stillingen, og såvel i som uden for tjenesten vise sig værdig til den agtelse  

 og tillid, som stillingen kræver.
Denne bestemmelse svarer til § 10 i lov om  

 tjenestemænd i staten, folkeskolen og folkekirken.
 Tilsvarende sager vedrørende Grønlands Hjemmestyres tjenestemænd i Danmark  

 behandles af Tjenestemandsretten, jf. § 3 i landstingsloven om lønnings- og  

 pensionsforhold m.v. for tjenestemænd ansat under Grønlands Hjemmestyre i  

 Danmark, § 53, stk. 5, i lov om tjenestemænd i staten, folkeskolen og  

 folkekirken samt § 1, litra i, i Finansministeriets bekendtgørelse nr. 174 af  

 27. april 1984 som ændret ved bekendtgørelse nr. 282 af 12. maj 1987.
 De i stk. 4 og 5 nævnte bestemmelser i §§ 21-27 i landstingsloven  

 om Grønlands Hjemmestyres og kommunernes tjenestemænd i Grønland vedrører  

 individuel disciplinærforfølgning, herunder afholdelse af tjenstligt forhør.  

 Disse bestemmelser svarer til §§ 20-24 i lov om tjenestemænd i staten,  

 folkeskolen og folkekirken.
Til § 3 Bestemmelsen om organisationsansvar for overtrædelse af aftaler m.v.  

 svarer til § 53 a i lov om tjenestemænd i staten, folkeskolen og folkekirken,  

 der blev indsat ved lov nr. 384 af 13. juni 1990, og til § 4 i  

 Indenrigsministeriets bekendtgørelse nr. 777 af 20. november 1990 om  

 udvidelse af Den Kommunale Tjenestemandsrets kompetence.
Til § 4 Bestemmelserne svarer til § 54 i lov om tjenestemænd i staten,  

 folkeskolen og folkekirken og § 3 i lov om en kommunal tjenestemandsret,  

 herunder de bestemmelser om organisationsansvar for kollektive overtrædelser,  

 der blev indsat i disse love ved lov nr. 384 af 13. juni 1990, henholdsvis  

 lov nr. 388 af samme dato.
Bøder, der ikendes i henhold til stk. 2,  

 tilfalder Grønlands landskasse.
Til § 5 Bestemmelserne om sagens parter m.v. svarer til § 54 a i lov om  

 tjenestemænd i staten, folkeskolen og folkekirken og til § 4 i lov om en  

 kommunal tjenestemandsret og § 2 i Indenrigsministeriets bekendtgørelse nr.  

 777 af 20. november 1990 om udvidelse af Den Kommunale Tjenestemandsrets  

 kompetence.
Sager anlægges efter forslaget af og mod Landsstyret, også når  

 sagerne vedrører kommunernes tjenestemænd.
Til §§ 6-12 Bestemmelserne om procesmåden m.v. svarer til §§ 54 b-54 h i lov om  

 tjenestemænd i staten, folkeskolen og folkekirken og §§ 5-11 i lov om en  

 kommunal tjenestemandsret.
Tjenestemandsretten får dog sit sæde i Nuuk, og  

 der henvises til bestemmelserne i lov om rettens pleje i Grønland.
Til § 13 Da tjenestemandsretten alene skal behandle sager mellem Landsstyret og de  

 forhandlingsberettigede centralorganisationer for Grønlands Hjemmestyres og  

 kommunernes tjenestemænd i Grønland, foreslås det, at udgifterne ved  

 tjenestemandsrettens virksomhed, herunder vederlag til rettens formand eller  

 dennes stedfortræder, afholdes af Hjemmestyret.
Til § 14 Det foreslås, at loven træder i kraft den 1. april 1991 samtidig med  

 landstingsloven om Grønlands Hjemmestyres og kommunernes tjenestemænd i  

 Grønland.
