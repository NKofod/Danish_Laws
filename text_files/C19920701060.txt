 Hoslagt fremsendes Sundhedsministeriets bekendtgørelse nr. 242 af 17.  

 april 1991 om tilsætningsstoffer til levnedsmidler, hvorved bekendtgørelse  

 nr. 65 af 20. februar 1981 (med senere ændringer) om samme emne er ophævet.
 Blandt ændringerne ved 1991-bekendtgørelsen, der trådte i kraft den 26.  

 april 1991, kan nævnes, at det efter denne dato er tilladt samtidig at  

 anvende sukker og kunstige sødestoffer.
 Endvidere er der sket ændring af mærkningsreglerne for tilsætningsstoffer,  

 der sælges til videre forarbejdning og til den endelige forbruger.
 Man gør opmærksom på, at Positivlisten 1988 (med blåt bind) stadig gælder,  

 herunder denne listes afsnit »06 Fisk og Fiskevarer« og listens  

 »Indeks over EF-numre«, jf. bilag 1 og 2 til vejledning nr. 7000  

 herfra af 15. marts 1989.
 Disse 2 bilag indgår herefter som bilag til nærværende vejledning.
Mogens Nielsen Bilag 1 Generelle kriterier for anvendelse af tilsætningsstoffer til levnedsmidler 1. Tilsætningsstoffer til levnedsmidler kan kun  

 godkendes, - hvis det er påvist, at der er et tilstrækkeligt stort teknisk  

 begrundet behov herfor, og det tilstræbte mål ikke kan nås ved hjælp af andre  

 økonomisk og teknologisk anvendelige metoder, - hvis de, så vidt det kan  

 bedømmes på grundlag af foreliggende videnskabelige data, ikke udgør nogen  

 sundhedsfare for forbrugeren ved de fastsatte anvendelsesniveauer, og - hvis  

 deres brug ikke vildleder forbrugeren.
 2. Anvendelsen af tilsætningsstoffer til levnedsmidler  

 kan kun komme på tale, hvis det er påvist, at den foreslåede anvendelse af  

 tilsætningsstoffer har påviselige teknologiske, økonomiske eller andre  

 fordele til gavn for forbrugeren; det er med andre ord nødvendigt at fastslå  

 tilstedeværelsen af, hvad der generelt kaldes et »behov«.  

 Anvendelsen af tilsætningsstoffer bør tjene et eller flere af de i  

 nedenstående litra a) til d) omhandlede formål og er kun berettiget, hvis  

 disse formål ikke kan opfyldes ved hjælp af andre midler, der i økonomisk  

 henseende er praktisk gennemførlige, og som ikke udgør en sundhedsfare for  

 forbrugeren:
3. Til konstatering af et tilsætningsstofs eller heraf  

 afledte produkters eventuelle skadelige virkninger skal dette underkastes en  

 fyldestgørende toksikologisk undersøgelse og vurdering.
Ved denne vurdering  

 skal der endvidere bl.a. tages hensyn til stoffets kumulative, synergistiske  

 eller forstærkende virkninger samt til den menneskelige følsomhed over for  

 kropsfremmede stoffer.
 4. Der skal løbende føres kontrol med alle  

 tilsætningsstoffer til levnedsmidler, og de skal tages op til ny vurdering,  

 når det på baggrund af ændrede anvendelsesbetingelser eller nye  

 videnskabelige oplysninger skønnes nødvendigt.
 5. Tilsætningsstoffer til levnedsmidler skal altid  

 opfylde de godkendte renhedskriterier.
