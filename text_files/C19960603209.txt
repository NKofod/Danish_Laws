INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE GENERELLE BEMÆRKNINGER Finansministeriet og håndværkerorganisationerne har den 22. november 1995  

 indgået medfølgende organisationsaftale for håndværkere i staten.
 Organisationsaftalen udgør sammen med StK-fællesoverenskomsten af 19. maj  

 1995 (* 2) det samlede overenskomstgrundlag.
 Den hidtidige organisationsaftale af 11. marts 1994 for håndværkere i  

 staten (cirkulære af 14. april 1994, APD.nr. 36/94) ophæves hermed.
Bemærkninger til organisationsaftalens enkelte bestemmelser Til § 4, stk 1. Undervisningstillæg Visse institutioner har hidtil kunnet benytte Finansministeriets cirkulære  

 om vederlæggelse mv. af timelønnet undervisning ved aflønningen af  

 håndværkere, som foretager undervisning.
De pågældende institutioner vil  

 fortsat kunne anvende denne aflønningsform.
Til § 4, stk. 4. Skolepraktik På skoler, hvor der hidtil har været indgået lokale aftaler om honorering  

 eller tidsreduktion for skolepraktik, er der mellem organisationsaftalens  

 parter enighed om, at disse kan fortsætte indtil 31. juli 1996. Der kan dog  

 ikke samtidig ydes honorering efter både den lokale aftale og  

 organisationsaftalens § 4, stk. 4.
 Efter 1. august 1996 finder bestemmelsen i § 4, stk. 4, anvendelse for  

 samtlige skoler.
Til § 7. Overarbejde Der er mellem organisationsaftalens parter enighed om, at tillægget på 50  

 pct. som hidtil ydes for overarbejde, som har fundet sted de 3 første  

 klokketimer efter normal arbejdstids ophør, medens der for overarbejde udført  

 i tiden herefter ydes tillæg på 100 pct.
Til § 8. Konvertering af overarbejdsbetaling til omsorgsdage Som led i overenskomstforhandlingerne 1995 blev det i aftalen mellem  

 Finansministeriet og centralorganisationerne om barsel, adoption og  

 omsorgsdage (barselsaftalen) (* 3) indført ret til 10 omsorgsdage som følge  

 af barsel og adoption for ansatte, der bliver forældre efter den nye aftales  

 ikrafttræden.
 I tilknytning hertil blev det samtidig aftalt at åbne mulighed for, at  

 ansatte, herunder også medarbejdere, der ikke opfylder betingelserne for at  

 opnå omsorgsdage i henhold til barselsaftalen, kan opspare omsorgsdage ved  

 konvertering af eventuel tilgodehavende betaling for ikke-afviklet  

 afspadseringsfrihed for tidligere udført overarbejde.
 Ordningen er frivillig, således at det er den ansatte, der vælger, om den  

 ikke-afviklede frihed skal honoreres efter reglerne om overarbejdsbetaling  

 eller konverteres til omsorgsdage.
Der kan fastsættes et maksimum for antallet af afspadseringstimer, der kan  

 omdannes til omsorgsdage.
Maksimum fastsættes af ansættelsesmyndigheden, dog  

 således at de ansatte som minimum skal have mulighed for at opspare 10  

 omsorgsdage.
Finansministeriet, Den 19. januar 1996 P.M.V.
 E.B.
Carsten Holm ORGANISATIONSAFTALE FOR HÅNDVÆRKERE I STATEN Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens dækningsområde Organisationsaftalen omfatter håndværkere, ansat i stillinger som  

 håndværker på overenskomstvilkår ved samtlige statsinstitutioner, for hvilke  

 Finansministeriet har kompetence til at fastsætte løn- og ansættelsesvilkår.  

 Undtaget herfra er ansatte ved institutioner, for hvilke der er indgået  

 særskilt overenskomst.
§ 2.  Løn Håndværkere aflønnes efter nedenstående skalatrin, der alle er 2-årige.
§ 3.  Særlige tillæg Til håndværkere, der tilrettelægger og fordeler arbejdet for kollegerne og  

 tillige selvstændigt varetager indkøb af materialer og værktøj samt den  

 daglige vedligeholdelse af værksted, laboratorium eller lignende, ydes -  

 udover eventuelt kvalifikationstillæg - formandstillæg på 400 kr. pr. måned  

 (okt. 1984-niveau), såfremt der ved laboratoriet, værkstedet eller lignende  

 er beskæftiget mindst 4 personer (inkl. formand).
 Er der beskæftiget 8 eller flere personer (inkl. formand), udgør  

 formands-tillægget 800 kr. pr. måned (okt. 1984-niveau).
 Tillægget bevilges af institutionen efter indstilling af vedkommende leder  

 og tillidsrepræsentant.
Stk. 2.  Til håndværkere, der er beskæftiget ved  

 arbejde, hvortil kræves - autorisation som gas-, vand- og sanitetsmester, eller - elektroinstallatøreksamen, eller - eksamen som elektroniktekniker, eller - eksamen som stærkstrømstekniker, eller - eksamen som datamekaniker, eller - eksamen som medietekniker, - autorisation som kølemontør, ydes et tillæg på 9.900 kr. pr. år (okt. 1984-niveau).
 Stk. 3.  De i stk. 1 og 2 anførte tillæg reguleres som  

 tjenestemændenes særlige tillæg.
§ 4.  Arbejdsbestemte tillæg Til håndværkere, der varetager selvstændig undervisning, ydes et fradrag i  

 den ugentlige arbejdstid på 10 minutter pr. præsteret undervisningstime.
 Stk. 2.  Til snedkere og tømrere, der anvender eget  

 håndværktøj, ydes et tillæg på 180 kr. pr. måned (okt. 1984-niveau).  

 Tillægget reguleres som tjenestemændenes særlige tillæg.
Stk. 3.  Ved særligt smudsigt eller ubehageligt arbejde  

 ydes et smuds/gene/svejsetillæg, som fastsættes ved lokal aftale.
Tillæggene  

 aftales som månedlige (uregulerede) beløb inden for den eksisterende  

 tillægssum pr. 1. april 1993.
 Stk. 4.  Til håndværkere, der varetager selvstændig  

 instruktion ved skolepraktik i henhold til lov om skolepraktik ved  

 erhvervsuddannelserne, ydes et tillæg med følgende årlige grundbeløb (okt.  

 1984-niveau):
 Tillægget ydes månedligt i forhold til beskæftigelsesgraden ved  

 skolepraktik.
 Stk. 5.  Håndværkere, der oppebærer tillæg for  

 varetagelse af skolepraktik i henhold til stk. 4, kan ikke samtidig oppebære  

 anden honorering for dette arbejde.
§ 5.  Arbejdstid Den normale arbejdstid er 37 timer ugentlig og kan placeres mellem kl.  

 06.00 og kl. 17.00. Placering af arbejdstiden sker efter drøftelse med  

 medarbejderne.
 Stk. 2.  Hvis der mellem institutionen og  

 tillidsrepræsentanten/-klubben er enighed herom, kan det fastsættes, at  

 arbejdstidsnedsættelser opspares til senere afvikling.
 Stk. 3.  Ansættelse sker som udgangspunkt på fuld tid.
 Stk. 4.  Der kan mellem institutionen og en allerede  

 ansat træffes aftale om overgang til deltidsansættelse.
 Stk. 5.  Før der sker nyansættelse på deltid, skal det  

 undersøges, om de pågældende arbejdsfunktioner lige så hensigtsmæssigt kan  

 udføres af allerede ansatte på deltid, der har de krævede kvalifikationer, og  

 som ønsker at overgå til en højere beskæftigelsesgrad.
 Stk. 6.  Tillidsrepræsentanten orienteres om indgåede  

 aftaler om deltidsansættelse.
 Stk. 7.  Den gennemsnitlige ugentlige arbejdstid for  

 deltidsansatte skal udgøre mindst 15 timer og højst 30 timer, og der ydes  

 forholdsmæssig løn.
 Stk. 8.  Overarbejde i forbindelse med deltidsansættelse  

 bør kun undtagelsesvis finde sted.
§ 6.  Søgnehelligdagsbetaling Der ydes fuld løn for søgnehelligdage, det vil sige skalaløn samt faste  

 månedlige tillæg.
Ved søgnehelligdage forstås nytårsdag, skærtorsdag, langfredag, 2. på-  

 skedag, St.
Bededag, Kristi Himmelfartsdag, 2. pinsedag, 1. juledag og 2.  

 juledag, såfremt de pågældende helligdage ikke falder på en søndag.  

 Grundlovsdag betragtes som halv søgnehelligdag.
 1. maj ydes der frihed i henhold til de hidtidige  

 kutymer og lokale aftaler.
§ 7.  Overarbejde Overarbejde er arbejde, der udføres ud over den fastlagte daglige  

 arbejdstid.
Stk 2.  Tilrettelæggelse Overarbejde må normalt kun udføres i højst 12 timer pr. måned.
Eventuelt  

 nødvendigt overarbejde herudover, fx i forbindelse med søn- og helligdage,  

 kan kun finde sted efter aftale mellem tillidsrepræsentanten og  

 institutionen.
 Efter anmodning skal der udleveres en månedlig oversigt over alt udført  

 overarbejde til tillidsrepræsentanten (værkstedsrepræsentanten).
Stk 3.  Varsling Ved overarbejde, der ikke er varskoet dagen før, betales et varskotillæg  

 på 70 pct. af den for det pågældende skalatrin beregnede timeløn, dog kun for  

 så vidt overarbejdet udstrækkes ud over 1 time efter almindelig arbejdstids  

 ophør.
Stk 4.  Afspadsering/betaling Institutionen og den ansatte er ansvarlig for, at overarbejde afspadseres  

 inden 6 måneder efter overarbejdets udførelse, medmindre der rent  

 undtagelsesvis indgås aftale mellem tillidsrepræsentanten og institutionen om  

 en længere tidsfrist eller betaling af overarbejdet.
 Overarbejde afspadseres/betales med følgende tillæg:
For den 1., 2. og 3. klokketime efter normal I forbindelse med afspadsering oppebæres fuld løn, det vil sige skalaløn  

 og faste månedlige tillæg.
 Såfremt overarbejde godtgøres med betaling, beregnes overarbejdstillægget  

 på baggrund af den til enhver tid gældende timeløn for det pågældende  

 skalatrin.
§ 8.  Konvertering af overarbejdsbetaling til  

 omsorgsdage Hvis der i medfør af § 7, stk. 4, er indgået aftale mellem  

 tillidsrepræsentanten og institutionen om betaling af overarbejdet, kan den  

 ansatte i stedet for vælge at få godskrevet betalingen som  

 omsorgsdage/-timer.
 Stk. 2.  Sådanne omsorgsdage/-timer registreres sammen  

 med eventuelle omsorgsdage, som den ansatte måtte have opnået i forbindelse  

 med barsel og adoption, jf. den mellem Finansministeriet og  

 centralorganisationerne indgåede aftale om barsel, adoption og omsorgsdage (*  

 3). Omsorgsdagene/-timerne afvikles efter anmodning i overensstemmelse med  

 reglerne i kapitel 4 i nævnte aftale.
 Stk. 3.  Afspadseringsfrihed, der efter bestemmelsen i  

 stk. 1 er konverteret til omsorgsdage/-timer, kan ikke senere tilbageføres og  

 godtgøres med overarbejdsbetaling.
Stk. 4.  Den enkelte ansættelsesmyndighed kan fastsætte  

 et maksimum pr. medarbejder for antallet af overarbejdstimer, der kan  

 konverteres til omsorgsdage/-timer.
Maksimum kan dog ikke fastsættes lavere  

 end et timetal svarende til i alt 10 omsorgsdage.
§ 9.  Tilkald uden forbindelse med rådighedstjeneste For tilkald til overarbejde efter at have forladt arbejdspladsen skal  

 afspadsering/betaling på søn- og helligdage beregnes på grundlag af et  

 overarbejde af mindst 7 3/5 times varighed og på lørdage og andre  

 hverdagsfridage af mindst 5 timer, og på hverdage af mindst 4 timer.
Ved overgang fra overarbejde på fridag til efterfølgende fridag kan der  

 dog maksimalt ydes for 7 3/5 time, medmindre det præsterede timetal  

 overskrider ovenstående timetal.
For søn- og helligdage samt lørdage og andre  

 hverdagsfridage regnes døgnet som fra kl. 06.00 til kl. 06.00.
§ 10.  Holddrift Arbejde i holddrift er, hvor holdene afløser hinanden.
Holddriften kan  

 udføres enten som 2- eller 3-holdsdrift eller som kontinuerlig drift.
Stk. 2.  Arbejdstiden Arbejdstiden er 37 timer på alle tre hold.
 Der optjenes 2 timer pr. 37 timer ved 2. og 3. hold, som opspares og gives  

 som hele fridage i det følgende ferieår.
Fridagene lægges efter aftale mellem institutionen og håndværkeren.
Ved  

 afvikling af de opsparede fridage/timer betales der normal løn.
Ved fratræden  

 kan det opsparede antal timer udbetales.
Stk. 3.  Tilrettelæggelse Arbejde i holddrift skal lægges for mindst 4 uger ad gangen.
Stk. 4.  Varslingsbestemmelse Ved tilrettelæggelse af holddrift skal der gives 48 timers varsel.
 Såfremt rettidigt varsel ikke gives, ydes der for præsterede arbejdstimer  

 uden for den pågældendes normale arbejdstid, indtil rettidigt varsel  

 indtræffer, tillæg for den 1., 2. og 3. time på 50 pct. og for den 4. og  

 følgende timer på 100 pct. af den til enhver tid gældende timeløn for det  

 pågældende skalatrin.
Stk. 5.  Overarbejde Betaling for overarbejde i forbindelse med holddrift er for alle hold de i  

 overenskomsten fastsatte tillæg for overarbejde i forbindelse med dagarbejde,  

 regnet ud fra holdenes normale arbejdstid.
 For overarbejde i fortsættelse af 2. samt eventuelt 3. hold ydes ud over  

 overarbejdstillæg den sidst oppebårne betaling for holddrift.
Stk. 6.  Betaling for holddrift (natpenge mv.) a.
I tiden fra kl. 17.00 til kl. 06.00 ydes natpenge, jf. § 1, stk. 1, i  

 aftale mellem Finansministeriet og CFU om natpenge mv.
b.
For arbejde og vagttjeneste på lørdage, søn- og helligdage, mandage,  

 grundlovsdag og juleaftensdag ydes godtgørelse i henhold til § 2 i aftale  

 mellem Finansministeriet og CFU om natpenge mv.
§ 11.  Forskudt arbejdstid (vagttjeneste) Forskudt arbejdstid (vagttjeneste) er arbejdstid inden for den aftalte  

 ugenorm på 37 timer.
 Der kan ikke etableres forskudt arbejdstid på en sådan måde, at den  

 samlede forskudte arbejdstid ligger inden for tidsrummet kl. 06.00 - kl.  

 17.00.
Stk. 2.  Arbejdstid Arbejdstiden er 37 timer pr. uge Stk. 3.  Tilrettelæggelse Arbejde i forskudt tid (vagttjeneste) skal lægges for mindst 1 uge ad  

 gangen.
Stk. 4.  Varslingsbestemmelser Ved tilrettelæggelse af forskudt tid (vagttjeneste) skal der gives 48  

 timers varsel.
 Såfremt rettidigt varsel ikke gives, ydes der for præsterede arbejdstimer  

 uden for den pågældendes normale arbejdstid, indtil rettidigt varsel  

 indtræffer, tillæg for den 1., 2. og 3. time på 50 pct. og for den 4. og  

 følgende timer på 100 pct. af den til enhver tid gældende timeløn for det  

 pågældende skalatrin.
Stk. 5.  Overarbejde Ved overarbejde i forbindelse med forskudt arbejdstid ydes udover betaling  

 for forskudt tid sædvanligt tillæg for overarbejde.
Stk. 6.  Betaling for forskudt arbejdstid (natpenge mv.) a.
I tiden fra kl. 17.00 til kl. 06.00 ydes natpenge, jf. § 1, stk. 1, i  

 aftale mellem Finansministeriet og CFU om natpenge mv.
b.
For arbejde og vagttjeneste på lørdage, søn- og helligdage, mandage,  

 grundlovsdag og juleaftensdag ydes godtgørelse i henhold til § 2 i aftale  

 mellem Finansministeriet og CFU om natpenge mv.
§ 12.  Rådighedstjeneste Ved etablering og betaling af rådighedstjeneste i hjemmet samt tilkald  

 uden forbindelse med den normale arbejdstid følges bestemmelserne i aftale af  

 7. september 1995 mellem Finansministeriet og en række  

 håndværkerorganisationer om rådighedsvagtaftale for håndværkere mv.
§ 13.  Ikrafttræden og opsigelse Denne organisationsaftale har virkning fra den 1. april 1995 og kan af  

 par- terne opsiges skriftligt med 3 måneders varsel til en 31. marts, dog  

 tidligst 31. marts 1997.
 Eventuelle bestående goder forringes ikke med denne organisationsaftale.
København, den 22. november 1995 Dansk Metalarbejderforbund  

 Finansministeriet Erland Christiansen  P.M.V.
 E.B.
