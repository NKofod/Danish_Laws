 Landsskatteretskendelse af 4/12 2001 vedr. overdragelse af  

 virksomhed med negativ driftsmiddelkonto.
 A klager for indkomståret 1998 over, at de stedlige  

 skattemyndigheder har beskattet negativ driftsmiddelkonto ved ophør af  

 virksomhed.
Det fremgår af sagens oplysninger, at klageren indtil den 1.  

 oktober 1998 har drevet  

    

  

 B I/S sammen med  

 C.
Der er ikke udarbejdet interessentskabskontrakt, men årets overskud er  

 fordelt med 90 % til klageren og 10 % til C.
Interessentskabet har indgået  

 aftale om at overdrage virksomheden til D A/S.
Overdragelsesaftalen er  

 underskrevet den 3. september 1998. Det fremgår af overdragelsesaftalen, at  

 sælger overdrager alt driftsinventar med følgende undtagelser:
Fra kontor: Maleri, Jubilæumsbillede, Stenrelief, Barometer og  

 ur, Barometer, Kopimaskine Fra forkontor: Jubilæumsplatte, buste, 2 luftfotos, Foto af Cs  

 far, Diverse små nipsgenstande.
Det fremgår endvidere af overdragelsesaftalen, at de overdragne  

 aktiver blandt andet har omfattet 24 containere, 1 lastvogn, 1 truck, en  

 skrotsaks, tekniske anlæg og værktøj til en samlet værdi af 285.000 kr.  

 Desuden  

 er varelageret overdraget til køberen til dagspriser, idet sælger i perioden  

 fra underskrift og indtil den 31. december 1998 kunne vælge, hvornår  

 varelageret skulle afhændes, således at prisen blev beregnet på grundlag af  

 dagspriser på den dag, sælger gav meddelelse om at ville sælge.
Endvidere er  

 goodwill, firmanavn og telefonnummer m.v. overdraget til 800.000 kr. pr. 1.  

 oktober 1998. Køber er indgået i lejekontrakt pr. 1. oktober 1998 vedrørende  

 de  

 lokaler, hvorfra sælger har drevet virksomhed.
Sælger har påtaget sig en  

 konkurrenceklausul pr. 1. oktober 1998.
 De stedlige skattemyndigheder har ved den påklagede ansættelse  

 forhøjet klagerens overskud af virksomhed i det pågældende indkomstår med  

 249.348 kr. svarende til 90 % af klagerens andel af virksomhedens negative  

 driftsmiddelsaldo, jf. afskrivningslovens § 6, stk. 1, jf. ligningslovens § 7  

 P.
Afgørelsen er begrundet med, at de skattemæssige konsekvenser af  

 en aftale om afståelse af en virksomhed indtræder i det år, hvori der er  

 indgået en bindende aftale om overdragelsen, samt at klageren er ophørt med  

 at  

 drive selvstændig erhvervsvirksomhed i indkomståret 1998. Der er henvist til,  

 at i henhold til afskrivningslovens § 6, kan der ikke for det indkomstår,  

 hvori  

 en virksomhed afstås, afskrives på driftsmidler.
Såfremt salgssummerne for de  

 i  

 ophørsåret afhændede driftsmidler, overstiger saldoværdien ved ophørsårets  

 begyndelse med tillæg af beløb, der i ophørsåret er anvendt til  

 nyanskaffelser,  

 medregnes forskelsbeløbet i den skattepligtige indkomst.
Der er henvist til,  

 at  

 der er indgået en endelig og bindende aftale om virksomhedsoverdragelse den  

 3.  

 september 1998. Det fremgår af aftalen, at lokaler, driftsmidler,  

 medarbejdere,  

 goodwill, firmanavn, telefon- og telefaxnumre m. v. er afstået i indkomståret  

 1998, samt at klageren i forbindelse med handlen er pålagt en  

 konkurrenceklausul, der afskærer virksomheden i D I/S i at fortsætte  

 aktiviteterne.
Det er ikke afgørende for, hvorvidt der er tale om ophør med  

 at  

 drive selvstændig virksomhed i indkomståret 1998, at afregning for  

 varelageret  

 først er modtaget i 1999, at momsregistreringen er opretholdt, og at der er  

 ført kasserapport i 1999. Det er almindeligt, at der ved ophør med virksomhed  

 er indtægter, der først afregnes efter afhændelsen og udgifter, hvor  

 betalingsdagen først er efter den egentlige virksomhedsoverdragelse.
Hvad angår driftsmidler, der ikke er afhændet ved indkomstårets  

 udløb, er der tale om successiv afhændelse af driftsmidler i forbindelse med  

 virksomhedsophør.
Den kendsgerning, at ikke alle driftsmidler er solgt ved  

 indkomstårets udløb, udskyder ikke tidspunktet for, hvornår en virksomhed er  

 ophørt.
Der er henvist til ligningsvejledningen 1998, afsnit E.I.3.1.5,  

 hvoraf det fremgår, at hvis salgssummen i ophørsåret overstiger saldoværdien,  

 beskattes avancen opgjort efter reglerne i afskrivningslovens § 6 fuldt ud.  

 Saldoværdien er herefter 0, og efterfølgende salgssummer beskattes efter  

 reglerne i lovens § 5 (negativ saldo) som personlig indkomst.
Det fremgår  

 endvidere, at hvis salgssummen er mindre end saldoværdien, fratrækkes  

 salgssummen i saldoværdien, og saldoen videreføres.
I efterfølgende år  

 fratrækkes salgssummerne ligeledes, og eventuelle saldoværdier beskattes  

 efterhånden, som de opstår.
Der kan ikke foretages afskrivning på  

 driftsmidlerne i ophørsåret eller de efterfølgende år.
Når sidste  

 driftsmiddel  

 er solgt eller destrueret, og saldoværdien efter fradrag af salgssummerne er  

 positiv, kan et til saldoen svarende beløb fratrækkes som tab.
 Klagerens repræsentant har overfor Landsskatteretten nedlagt  

 påstand om, at klagerens overskud af virksomhed for det pågældende indkomstår  

 nedsættes med 249.248 kr.
Repræsentanten har til støtte herfor anført, at virksomheden  

 ikke er ophørt i indkomståret 1998. Der er blandt andet henvist til, at der  

 ved  

 overdragelsesaftalen af 3. september 1998 er undtaget visse aktiver og  

 passiver, herunder kopimaskine, debitorer samt forpligtelser af enhver art,  

 dog  

 undtagen medarbejderforpligtelser.
Aktiverne blev beholdt til brug for  

 afviklingen af virksomheden, herunder salget af virksomhedens varelager og  

 forskellige spørgsmål angående opgørelsen af mellemværendet med køber, som  

 først er endeligt opgjort og afregnet ultimo 1999. Der er ført kasserapporter  

 i  

 hele regnskabsåret 1999 til brug for bogføringen samt opgørelse af  

 momstilsvaret.
Skrivemaskinen og kopimaskinen har således været nødvendige  

 aktiver for interessentskabet til brug for korrespondance og kopiering af  

 diverse materiale over for køber, revisor m. fl.
Afvikling af  

 interessentskabets debitorer og kreditorer er sket i 4. kvartal 1998 bortset  

 fra moms, tilgodehavende hos køber samt revisorudgifter, som er afviklet i  

 1999  

 og 2000. Varelageret er realiseret henholdsvis den 14. januar og den 14.  

 april  

 1999. Derudover er der solgt en beskeden del i 1999 til andre virksomheder  

 end  

 køber, nævnt i overdragelsesaftalen.
Køber af virksomheden, D A/S, har  

 oplyst,  

 at varelageret i perioden fra 1. oktober 1998 til 14. januar/14. april 1999  

 blev opbevaret hos dem som konsignationslager, og at varerne blev købt og  

 registreret i deres bogholderi på de pågældende datoer i 1999.
Repræsentanten har henvist til TfS 1999.518 (LSR), 1999.45 (VL)  

 og 2000.427 (ØL). Disse afgørelser er efter repræsentantens vurdering udtryk  

 for, med hvilken laveste fællesnævner en virksomhed fortsat kan  

 anses for  

 drevet erhvervsmæssigt, uden at der skal ske ophørsbeskatning.
Det afgørende  

 for tidspunktet for ophør af virksomhed er et totalt stop med erhvervsmæssig  

 aktivitet samt salg/overgang af samtlige driftsmidler.
 Landsskatteretten skal  

 udtale:
 Den dagældende afskrivningslovs § 6, stk. 1:
Afhændes, afstås eller opgives en virksomhed, kan der ikke for  

 det indkomstår, hvori afhændelsen, afståelsen eller opgivelsen finder sted  

 (ophørsåret), afskrives på driftsmidler af den i dette afsnit nævnte art.  

 Bestemmelserne i § 3, stk. 1, 2 og 7, og § 3 A finder ej heller anvendelse i  

 ophørsåret.
Overstiger salgssummerne for de i ophørsåret afhændede  

 driftsmidler  

 saldoværdien ved ophørsårets begyndelse med tillæg af beløb, der i ophørsåret  

 er anvendt til nyanskaffelser, medregnes forskelsbeløbet i den skattepligtige  

 indkomst.
Hvis saldoen ved ophørsårets begyndelse er negativ, medregnes i den  

 skattepligtige indkomst det beløb, hvormed salgssummerne med tillæg af et  

 positivt beløb lig den negative saldo overstiger udgifterne til  

 nyanskaffelser  

 i ophørsåret. Ifølge den dagældende ligningslovs § 7 P, stk. 1, skal  

 skattepligtige personer medregne 90 % af de genvundne afskrivninger, jf. den  

 dagældende afskrivningslovs § 6, til den skattepligtige indkomst.
Landsskatteretten finder, i lighed med de stedlige  

 skattemyndigheder, at virksomheden er ophørt i indkomståret 1998. Der er  

 herved  

 henset til, at de væsentligste driftsmidler er overdraget, at goodwill,  

 firmanavn, logo m.v. er overdraget, at medarbejderforpligtelser er  

 overdraget,  

 at køber har indgået lejekontrakt vedrørende virksomhedens lokaler og at C  

 har  

 forpligtet sig til ikke at drive virksomhed med produktforretning i Danmark i  

 5  

 år.
Der er endvidere henset til, at virksomheden, ifølge regnskabet for  

 regnskabsåret 1999, alene har haft indtægter ved salg af varelageret, samt at  

 virksomheden ikke har haft lønudgifter i 1999.
Det er derfor med rette, at klageren er blevet beskattet af  

 genvundne afskrivninger, jf. den dagældende afskrivningslovs § 6, stk. 1, jf.  

 den dagældende ligningslovs § 7 P.
Den pågældende afgørelse stadfæstes.
