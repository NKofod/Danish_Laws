Nr LSF 213 Forslag til Lov om ændring af lov om frikommuner Fremsat af indenrigsministeren (Thor Pedersen) den 15. februar 1989 Vedtaget ved tredjebehandling den 16. maj 1989 Lov nr. 323 af 24/05/1989 § 1 I lov om frikommuner, jf. lovbekendtgørelse nr. 316 af 15. juni 1988, som  

 ændret ved lov nr. 141 af 8. marts 1989, foretages følgende ændringer:
 1. I § 16 indsættes som stk. 5 og 6:
 »Stk. 5. Uanset bestemmelsen i stk. 1 kan indenrigsministeren  

 godkende regler for frikommuneforsøg, hvorefter en kandidatliste, der ikke  

 opnår repræsentation i et udvalg, der er nedsat af kommunalbestyrelsen, får  

 ret til at udpege en repræsentant til udvalget.
Stk. 6. Uanset bestemmelsen i stk. 1 kan indenrigsministeren godkende  

 regler for frikommuneforsøg, hvorefter et mindretal i et udvalg, der er  

 nedsat af kommunalbestyrelsen, kan kræve en sag udsat til det efterfølgende  

 møde.« 2. Efter § 21 a indsættes i kapitel 8:
»§ 21 b.
Industriministeren kan godkende regler for frikommuneforsøg,  

 hvorefter kompetencen til at meddele alkoholbevilling efter § 11, stk. 1, i  

 lov om restaurations- og hotelvirksomhed m.v., jf. lovbekendtgørelse nr. 186  

 af 25. marts 1988, henlægges til økonomiudvalget eller et stående udvalg.  

 Udvalgets beslutninger træffes efter indhentet udtalelse fra politimesteren.  

 Afslag kan indbringes for kommunalbestyrelsen inden 4 uger efter, at afslaget  

 er meddelt.« 3. I § 22, stk. 1, indsættes som nr. 4:
»4) hvilke myndigheder der administrerer, herunder træffer afgørelse,  

 i henhold til lovens § 13 i situationer, hvor en frikommune erhverver eller  

 afhænder landbrugsjord.« 4. I § 22, stk. 2, ændres »§ 4, § 7, stk. 1, § 7 a og § 8,  

 stk. 3,» til: »§ 4, § 7, stk. 1, § 7 a, § 8, stk. 3, 5 og 6 samt §  

 13«.
 5. I § 24 indsættes som stk. 5:
»Stk. 5. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg som nævnt i stk. 1, nr. 2, for så vidt angår  

 kommuneplanlovens § 25, stk. 1, og § 27, stk. 1. Reglerne for forsøget skal  

 vedtages af amtsrådet i en amtskommune, der er frikommune, og kommunerne skal  

 være beliggende i denne amtskommune.« 6. I § 28 c indsættes som nyt stykke:
» Stk. 2. Miljøministeren kan godkende regler for  

 frikommuneforsøg, hvorefter tillige kommuner, der ikke er frikommuner, får  

 mulighed for at gennemføre forsøg, som nævnt i stk. 1. Reglerne for forsøget  

 skal vedtages af en amtskommune, der er frikommune, og kommunerne skal være  

 beliggende i denne amtskommune.« 7. Efter § 28 c indsættes i kapitel 10:
»§ 28 d.
Miljøministeren kan godkende regler for frikommuneforsøg,  

 der fraviger bestemmelsen om overførsel af arealer til byzone i § 2, stk. 2,  

 i lov om by- og landzoner, jf. lovbekendtgørelse nr. 446 af 3. oktober 1985,  

 som ændret ved lov nr. 286 af 13. maj 1987.
§ 28 e.
Miljøministeren kan godkende regler for frikommuneforsøg,  

 hvorefter en frikommune får mulighed for at meddele tilladelse til indvinding  

 af højst 1.000 m3 råstoffer pr. år i medfør af § 7, stk. 1, i lov om  

 råstoffer, jf. lovbekendtgørelse nr. 108 af 30. januar 1989, som ændret ved  

 lov nr. 192 af 29. marts 1989.
 Stk. 2. Miljøministeren kan i forbindelse med godkendelse i henhold til  

 stk. 1 godkende regler, der fraviger bestemmelserne om klage i råstoflovens §  

 12, stk. 1.
 Stk. 3. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg som nævnt i stk. 1 og 2. Reglerne for forsøget skal  

 vedtages af en amtskommune, der er frikommune, og kommunerne skal være  

 beliggende i denne amtskommune.
§ 28 f.
Miljøministeren kan godkende regler for frikommuneforsøg, der  

 fraviger bestemmelserne i 1) § 17, stk. 2, jf. § 13, stk. 2, i lov om lands- og regionplanlægning,  

 jf. lovbekendtgørelse nr. 776 af 14. december 1988.
 2) § 14, stk. 3, jf. § 7, stk. 4, i lov om kommuneplanlægning, jf.  

 lovbekendtgørelse nr. 391 af 22. juli 1985, som ændret ved lov nr. 287 af 13.  

 maj 1987.
 3) § 2, stk. 2, i lov om sommerhuse og campering m.v., jf.  

 lovbekendtgørelse nr. 357 af 15. juli 1985.
 Stk. 2. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg som nævnt i stk. 1, nr. 2 og 3. Reglerne for forsøget skal  

 vedtages af amtsrådet i en amtskommune, der er frikommune, og kommunerne skal  

 være beliggende i denne amtskommune.
Stk. 3. Forsøg efter stk. 1, nr. 1, kan alene godkendes for Storstrøms  

 Amtskommunes vedkommende.« 8. Efter § 29 a indsættes i kapitel 11:
»§ 29 b.
Trafikministeren kan godkende regler for frikommuneforsøg,  

 hvorefter grundejernes forpligtelser efter § 5, stk. 1, i lov om  

 vintervedligeholdelse og renholdelse af veje, jf. lovbekendtgørelse nr. 371  

 af 6. august 1985, og uanset begrænsningen i § 5, stk. 2, kan udvides til at  

 omfatte renholdelse af mindre befærdede offentlige vejes øvrige areal ind til  

 kørebanemidte.
Grundejernes forpligtelser omfatter ikke gangtunneler og  

 -broer.« 9. § 33 a ophæves.
 10. § 35, stk. 1, ophæves.
 Stk. 2 bliver herefter stk. 1.
 11. I § 40, stk. 1, indsættes efter »§ 24, stk. 1, nr.  

 1,»: »§ 25, stk. 1,».
 12. I § 46 b ændres »§ 6, stk. 2, og § 8, stk. 1 og 2,»  

 til: »§ 6, stk. 2, § 7, stk. 1, § 8, stk. 1 og 2, samt § 10, stk.  

 1,».
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om frikommuner, jf. lovbekendtgørelse nr. 316 af 15. juni 1988,  

 foretages følgende ændringer:
 1. I § 16 indsættes som stk. 4 og 5:
 »Stk. 4. Uanset bestemmelsen i stk. 1 kan indenrigsministeren  

 godkende regler for frikommuneforsøg, hvorefter en kandidatliste, der ikke  

 opnår repræsentation i et udvalg, der er nedsat af kommunalbestyrelsen, får  

 ret til at udpege en repræsentant til udvalget.
Stk. 5. Uanset bestemmelsen i stk. 1 kan indenrigsministeren godkende  

 regler for frikommuneforsøg, hvorefter et mindretal i et udvalg, der er  

 nedsat af kommunalbestyrelsen, kan kræve en sag udsat til det efterfølgende  

 møde.« 2. Efter § 21 indsættes i kapitel 8:
»§ 21 a.
Industriministeren kan godkende regler for frikommuneforsøg,  

 hvorefter kompetencen til at meddele alkoholbevilling efter § 11, stk. 1, i  

 lov om restaurations- og hotelvirksomhed m.v., jf. lovbekendtgørelse nr. 186  

 af 25. marts 1988, henlægges til økonomiudvalget eller et stående udvalg.  

 Udvalgets beslutninger træffes efter indhentet udtalelse fra politimesteren.  

 Afslag kan indbringes for kommunalbestyrelsen inden 4 uger efter, at afslaget  

 er meddelt.« 3. I § 22, stk. 1, indsættes som nr. 4:
»4) hvilke myndigheder der administrerer, herunder træffer afgørelse,  

 i henhold til lovens § 13 i situationer, hvor en frikommune erhverver eller  

 afhænder landbrugsjord.« 4. I § 22, stk. 2, ændres »§ 4, § 7, stk. 1, § 7a og § 8, stk.  

 3,» til: »§ 4, § 7, stk. 1, § 7a, § 8, stk. 3, 5 og 6 samt §  

 13.« 5. I § 24 indsættes som stk. 3:
»Stk. 3. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg som nævnt i stk. 1, nr. 2, for såvidt angår  

 kommuneplanlovens § 25, stk. 1, og § 27, stk. 1. Reglerne for forsøget skal  

 vedtages af amtsrådet i en amtskommune, der er frikommune, og kommunerne skal  

 være beliggende i denne amtskommune.« 6. Efter § 28 b indsættes i kapitel 10:
»§ 28 c.
Miljøministeren kan godkende regler for frikommuneforsøg,  

 der fraviger bestemmelserne om kommuneplanens overensstemmelse med  

 regionplanlægningen og om regionplanmyndighedens tilsyn hermed i § 2, stk. 2,  

 og § 8, stk. 1, 1. pkt., i lov om kommuneplanlægning, jf. lovbekendtgørelse  

 nr. 391 af 22. juli 1985, som ændret ved lov nr. 287 af 13. maj 1987.
 Stk. 2. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg, som nævnt i stk. 1. Reglerne for forsøget skal vedtages af  

 en amtskommune, der er frikommune, og kommunerne skal være beliggende i denne  

 amtskommune.
§ 28 d.
Miljøministeren kan godkende regler for frikommuneforsøg, der  

 fraviger bestemmelsen om overførsel af arealer til byzone i § 2, stk. 2, i  

 lov om by- og landzoner, jf. lovbekendtgørelse nr. 446 af 3. oktober 1985,  

 som ændret ved lov nr. 286 af 13. maj 1987.
§ 28 e.
Miljøministeren kan godkende regler for frikommuneforsøg,  

 hvorefter en frikommune får mulighed for at meddele tilladelse til indvinding  

 af højst 1.000 m3 råstoffer pr. år i medfør af § 7, stk. 1, i lov om  

 råstoffer, jf. lovbekendtgørelse nr. 617 af 24. september 1987, som ændret  

 ved lov nr. 355 af 13. maj 1987 og lov nr. 108 af 5. marts 1988.
 Stk. 2. Miljøministeren kan i forbindelse med godkendelse i henhold til  

 stk. 1 godkende regler, der fraviger bestemmelserne om klage i råstoflovens §  

 12, stk. 1.
 Stk. 3. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg, som nævnt i stk. 1 og 2. Reglerne for forsøget skal  

 vedtages af en amtskommune, der er frikommune, og kommunerne skal være  

 beliggende i denne amtskommune.
§ 28 f.
Miljøministeren kan godkende regler for frikommuneforsøg, der  

 fraviger bestemmelserne i 1) § 17, stk. 2, jf. § 13, stk. 2, i lov om lands- og regionplanlægning,  

 jf. lovbekendtgørelse nr. 776 af 14. december 1988.
 2) § 14, stk. 3, jf. § 7, stk. 4, i lov om kommuneplanlægning, jf.  

 lovbekendtgørelse nr. 391 af 22. juli 1985, som ændret ved lov nr. 287 af 13.  

 maj 1987.
 3) § 2, stk. 2, i lov om sommerhuse og campering m.v., jf.  

 lovbekendtgørelse nr. 357 af 15. juli 1985.
 Stk. 2. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg som nævnt i stk. 1, nr. 2 og 3. Reglerne for forsøget skal  

 vedtages af amtsrådet i en amtskommune, der er frikommune, og kommunerne skal  

 være beliggende i denne amtskommune.
Stk. 3. Forsøg efter stk. 1, nr. 1, kan alene godkendes for Storstrøms  

 Amtskommunes vedkommende.« 7. Efter § 29 a indsættes i kapitel 11:
»29 b.
Trafikministeren kan godkende regler for frikommuneforsøg,  

 hvorefter grundejernes forpligtelser efter § 5, stk. 1, i lov om  

 vintervedligeholdelse og renholdelse af veje, jf. lovbekendtgørelse nr. 371  

 af 6. august 1985, og uanset begrænsningen i § 5, stk. 2, kan udvides til at  

 omfatte renholdelse af mindre befærdede offentlige vejes øvrige areal indtil  

 kørebanemidte.
Grundejernes forpligtelser omfatter ikke gangtunneler og  

 -broer.« 8. § 35, stk. 1, ophæves.
 Stk. 2 bliver herefter stk. 1.
9. I § 40, stk. 1, indsættes efter »§ 24, stk. 1, nr.  

 1,»: »§ 25, stk. 1,» 10. I § 42 ændres »§ 6, stk. 2, og § 8, stk. 1 og 2,»  

 til: »§ 6, stk. 2, § 7, stk. 1, § 8, stk. 1 og 2, samt § 10, stk.  

 1,» § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Frikommuneprojektet blev iværksat i 1985 med 22 primærkommuner og 5  

 amtskommuner som deltagende frikommuner.
I 1988 blev antallet af frikommuner  

 udvidet med 8 primærkommuner og 1 amtskommune, til i alt 36 frikommuner.  

 Projektet løber til udgangen af 1993.
Frikommunerne afprøver gennem frikommuneforsøgene bl.a. nye styreformer og  

 nye løsningsmodeller, for så vidt angår kommunale opgaver, herunder ændret  

 opgavefordeling.
Hensigten med projektet er at indsamle erfaringer om,  

 hvorledes kommunestyret bedst kan indrettes under hensyntagen til de lokale  

 forhold og med de eksisterende økonomiske muligheder.
 Dette lovforslag indeholder en række hjemler til nye forsøg, som  

 frikommunerne har ønsket at iværksætte.
Den gældende frikommunelov (lov nr. 309 af 4. juni 1986) blev vedtaget af  

 Folketinget den 30. maj 1986, jf.
Folketingets Forhandlinger 1985-86, spalte  

 3534, spalte 11724 og spalte 12488, tillæg A, spalte 2249, tillæg B, spalte  

 1891 og spalte 2231, og tillæg C, spalte 1007. Frikommuneloven er ændret ved  

 lov nr. 266 af 13. maj 1987, jf.
Folketingets Forhandlinger, 1986-87, spalte  

 2751, spalte 11190 og spalte 11488, tillæg A, spalte 1557, tillæg B, spalte  

 1479 og spalte 1605, og tillæg C, spalte 513, lov nr. 239 af 20. april 1988,  

 jf.
Folketingets Forhandlinger 1987-88, spalte 2402, spalte 9485 og spalte  

 9742, og bekendtgjort ved lovbekendtgørelse nr. 316 af 15. juni 1988. Den 2.  

 november 1988 fremsatte indenrigsministeren forslag til ændring af  

 frikommuneloven.
Dette forslag var til første behandling i Folketinget den  

 10. november 1988.
 2. Antallet af godkendte frikommuneforsøg er nu ca. 250. Med de  

 forsøgshjemler som dette lovforslag indeholder, får frikommunerne mulighed  

 for at gennemføre nye forsøg inden for indenrigs-, industri-, landbrugs-,  

 miljø-, trafik-, undervisnings- og forsknings- samt kulturministrenes  

 områder.
3. Vedrørende forslagets økonomiske konsekvenser gælder fortsat, at  

 frikommuneforsøg skal være udgiftsneutrale i forholdet mellem staten og  

 kommunerne.
Besparelser, som kommunerne opnår ved en mere rationel  

 opgaveløsning, vil kunne anvendes efter kommunalbestyrelsens beslutning.
Bemærkninger til lovforslagets enkelte bestemmelser Til § 1 Til nr. 1 Ad stk. 4 Bestemmelsen giver indenrigsministeren mulighed for at imødekomme et ønske  

 fra Struer Kommune om et forsøg, hvorefter alle partier/mindretal i en  

 kommunalbestyrelse sikres mulighed for repræsentation med mindst eet medlem i  

 udvalg, der nedsættes i medfør af § 17, stk. 4, i den kommunale styrelseslov.
Efter § 17, stk. 4, kan kommunalbestyrelsen nedsætte særlige udvalg til  

 varetagelse af bestemte hverv eller til udførelse af forberedende eller  

 rådgivende funktioner for kommunalbestyrelsen, økonomiudvalget eller de  

 stående udvalg.
Udpegning af medlemmer til sådanne udvalg sker efter de  

 gældende regler ved forholdstalsvalg.
Forholdstalsvalg gennemføres efter  

 styrelseslovens § 24, stk. 3, på den måde, at kommunalbestyrelsens medlemmer  

 deles i de grupper, hvori medlemmerne stemmer sammen ved de pågældende valg.  

 Ved forsøget får en kandidatliste, som ikke efter gennemførelsen af  

 forholdstalsvalget har opnået repræsentation i udvalget, ret til at udpege et  

 yderligere medlem til udvalget.
Ad stk. 5 Bestemmelsen giver indenrigsministeren mulighed for at imødekomme et ønske  

 fra Struer Kommune om et forsøg, hvorefter et mindretal i et stående udvalg  

 kan kræve en sag, der er til behandling i udvalget, udsat til det  

 efterfølgende møde.
Bestemmelsen skal ses på baggrund af de forsøg med nye udvalgsstrukturer,  

 der iværksættes i kommunerne.
Der er typisk tale om, at antallet af stående  

 udvalg begrænses, således at der henlægges større sagsområder til de enkelte  

 udvalg.
Dette kan medføre, at et mindretal i et udvalg finder det nødvendigt,  

 at en sag udsættes, således at der bliver mulighed for en nærmere  

 undersøgelse af sagsforholdene, forinden der træffes beslutning i udvalget.
Forsøg i henhold til denne bestemmelse indebærer en fravigelse af det  

 almindeligt gældende princip, at alle beslutninger i udvalg træffes ved  

 stemmeflertal.
Det forudsættes, at der i forbindelse med godkendelsen af et  

 sådan forsøg fastsættes regler om, at udsættelse ikke kan finde sted, såfremt  

 det vil medføre en overskridelse af en frist, der er fastsat i lovgivningen  

 eller af andre myndigheder.
Det forudsættes ligeledes, at retten kun  

 tillægges et større mindretal i udvalget.
Til nr. 2 Efter § 11 i lov om restaurations- og hotelvirksomhed meddeles  

 alkoholbevillinger af kommunalbestyrelsen eller et af denne nedsat  

 bevillingsnævn.
Det er antaget, at kommunalbestyrelsen er afskåret fra at  

 overlade beslutningskompetencen vedrørende alkoholbevillinger til andre end  

 det i loven omtalte bevillingsnævn.
 Bestemmelsen i § 21 a åbner mulighed for, efter ønske fra Hasle Kommune,  

 at godkende frikommuneforsøg, hvorefter kompetencen til at meddele  

 alkoholbevillinger overføres til økonomiudvalget eller et stående udvalg.  

 Udvalgets beslutninger træffes efter forhandling med politimesteren.
 Som ved den i loven omtalte kompetenceoverladelse til et bevillingsnævn  

 opretholdes muligheden for at indbringe en beslutning om afslag for den  

 samlede kommunalbestyrelse.
Til nr. 3 og 4 Ad nr. 3 Bestemmelsen giver landbrugsministeren mulighed for at godkende forsøg,  

 hvorefter en frikommune kan overtage kompetencen til - i henhold til  

 landbrugslovens § 13 - at tillade omlægning af jorder mellem  

 landbrugsejendomme i situationer, hvor frikommunen køber eller sælger  

 landbrugsjord.
Bestemmelsen er udarbejdet på baggrund af et forsøgsforslag fra Ebeltoft  

 Kommune, som ved kommunens erhvervelse af landbrugsjord i forbindelse med den  

 fysiske planlægning har fundet det hensigtsmæssigt at overtage kompetencen  

 til at tillade magelæg med andre landbrugsejendomme.
Det er hensigten, at  

 kommunen ved forsøget ligeledes skal overtage kompetencen til at tillade  

 udstykning og dispensere fra kravet om beboelsesbygning m.v., jf. gældende  

 frikommunelovs § 22, stk. 1, nr. 1 og 3. Formålet med forsøget er at forbedre  

 og nuancere kommunens planlægningsmuligheder.
Samtidig sikres, at  

 landbrugsarealer drives jordbrugsmæssigt, sålænge de ikke anvendes til et  

 eventuelt påtænkt andet formål.
Det er en forudsætning for godkendelse af forsøg, at frikommunens udøvelse  

 af kompetencen sker under iagttagelse af de generelle strukturpolitiske  

 regler for sammenlægning i lovens § 13 og i overensstemmelse med den  

 hidtidige administrative praksis.
Dog vil de i praksis fastlagte  

 beliggenhedskrav i et vist omfang, som nærmere angives i forsøgsregulativet,  

 kunne fraviges.
Såfremt godkendelse af forsøg med overdragelse af kompetencen til  

 omlægning af jorder mellem landbrugsejendomme sker i forbindelse med en  

 samtidig overdragelse af kompetencen til at tillade ophævelse af  

 landbrugspligt i henhold til landbrugslovens § 4 samt kompetencen vedrørende  

 landbrugsejendommes drift m.v. i henhold til landbrugslovens § 7, stk. 3, og  

 § 8, stk. 5 og 6, jf. gældende frikommunelovs § 22, stk. 1, nr. 1 og 3, vil  

 det endvidere være en forudsætning, at de jorder, der erhverves af kommunen  

 til magelæg eller bymæssige formål m.v., pålægges deklaration om, at jorder,  

 der ikke rent faktisk efterfølgende anvendes til magelæg eller bymæssige  

 formål m.v., inden en passende frist igen skal afhændes til sammenlægning med  

 bestående landbrugsejendom efter reglerne i landbrugsloven.
Tidspunktet for  

 et sådant afhændelseskrav forudsættes fastsat på baggrund af planlægningen i  

 området, fx en tidshorisont på 10 - 15 år, hvorefter sagen kan tages op til  

 fornyet vurdering.
Det vil ligeledes være en forudsætning, at den frikommunen tillagte  

 kompetence efter § 4 alene vedrører udstykningssituationer, hvor der i  

 forbindelse med kommunens erhvervelse af landbrugsjorder ønskes fraskilt en  

 parcel med ejendommens bygninger m.v. til beboelse, og at udøvelsen af  

 kompetencen sker under iagttagelse af den hidtidige administrative praksis.  

 Det forudsættes desuden, at landbrugspligten opretholdes på de jorder, der  

 erhverves af kommunen, indtil der er grundlag for at tillade en ophævelse af  

 landbrugspligten efter de gældende regler i landbrugsloven.
En sådan  

 tilladelse skal fortsat meddeles af Landbrugsministeriet  

 (Jordbrugsdirektoratet). Tilsvarende kan der heller ikke forventes meddelt  

 tilladelse til overtagelse af kompetence til midlertidig ophævelse af  

 landbrugspligten i henhold til landbrugslovens § 7 a vedrørende kommunens  

 egne landbrugsejendomme.
 Udstykning med henblik på køb af landbrugsjord til senere magelæg med en  

 anden landbrugsejendom forudsættes alene tilladt, når jorderne har en sådan  

 beliggenhed, at de vil kunne afhændes til sammenlægning med en anden  

 landbrugsejendom, der forventes at skulle afstå jorder til bymæssige formål  

 m.v.
Endelig vil det være en forudsætning, at udstykning med henblik på  

 kommunalt opkøb af landbrugsjord til senere byudvikling eller andre  

 ikke-jordbrugsmæssige formål sker i overensstemmelse med region- og  

 kommuneplanlægningen.
Dog fastsættes en længere tidshorisont end  

 kommuneplanperioden, fx to 4-års perioder ud over planperioden.
Regionplanens  

 rammer skal dog respekteres.
Forsøg kan iværksættes af såvel en frikommune som en friamtskommune.  

 Frikommunen vil få pålagt at orientere Landbrugsministeriet om sine  

 afgørelser, og forsøget vil blive vurderet af både frikommunen og af  

 Landbrugsministeriet.
Amtskommunen, hvori en frikommune er beliggende, kan  

 ligeledes inddrages ved en vurdering af forsøget.
Ad nr. 4 Bestemmelsen er en konsekvens af bestemmelsen i nr. 3 og indebærer, at  

 frikommunens afgørelser i henhold til regulativer godkendt med hjemmel i  

 frikommunelovens § 22, stk. 1, nr. 4, kan indbringes for landbrugsministeren.
Til nr. 5 Efter frikommunelovens § 24, stk. 1, nr. 2, kan miljøministeren bl.a.  

 godkende regler for frikommuneforsøg, hvorefter kommunalbestyrelsen overtager  

 amtsrådets kompetence efter kommuneplanlovens § 25, stk. 1, til at påse, at  

 et forslag til lokalplan er i overensstemmelse med kommuneplanen.
Ministeren  

 kan endvidere godkende frikommuneforsøg, hvorefter bestemmelsen i  

 kommuneplanlovens § 27, stk. 1, om, at endelig vedtagelse af en lokalplan  

 tidligst kan ske 4 uger efter indsigelsesfristens udløb, hvis der rettidigt  

 er fremsat indsigelser eller ændringsforslag, ophæves.
Ved den foreslåede  

 bestemmelse, som medtages efter ønske fra Storstrøms Amtskommune, åbnes der  

 mulighed for, at også ikkefrikommuner kan deltage i sådanne forsøg, når de  

 forestås af en friamtskommune, hvori kommunerne er beliggende.
Til nr. 6 Ad § 28 c Bestemmelsen i stk. 1 giver hjemmel til, at miljøministeren kan godkende  

 forsøg, hvorefter en frikommune med udgangspunkt i kommuneplanens  

 hovedstruktur selv kan beslutte placeringen og omfanget af bolig- og  

 erhvervsbyggeriet i kommunen.
Forsøgsforslaget, der ligger til grund for  

 bestemmelsen, indebærer en lempelse af kvoteordningen i den pågældende  

 regionplan og er udformet i samarbejde med regionplanmyndigheden.
Den  

 foreslåede bestemmelse er medtaget efter anmodning fra Aabenraa Kommune.
Ved bestemmelsen i stk. 2 åbnes der mulighed for, at også kommuner, der  

 ikke er frikommuner, men er beliggende i en amtskommune, der er frikommune,  

 kan udføre tilsvarende forsøg.
Denne forsøgsmulighed er ønsket af  

 Sønderjyllands Amtskommune.
Ad § 28 d Bestemmelsen er udarbejdet på baggrund af et forslag til frikommuneforsøg  

 fra Struer Kommune, hvorefter arealer på højst 1.000 m2 kan overføres til  

 byzone ved en byrådsbeslutning efter nærmere høringsregler, der fastlægges i  

 frikommuneregulativet.Efter gældende lovgivning kan en sådan overførsel alene  

 ske ved en lokalplan.
Det skal i forbindelse med godkendelse af forsøg  

 fastsættes, at kommunalbestyrelsen, inden beslutning træffes, skal orientere  

 amtsrådet samt alle, der har en væsentlig, individuel interesse i sagen.  

 Dette vil som et minimum betyde, at kommunen skal orientere - ejere af ejendomme, der er omfattet af beslutningen samt lejere og  

 brugere af disse ejendomme, - naboer til de omhandlede ejendomme, og - andre, der efter kommunalbestyrelsens skøn bliver væsentligt berørt af  

 beslutningen.
Orienteringen skal indeholde oplysning om, hvilke arealer der agtes  

 overført til byzone og om, at eventuelle bemærkninger kan fremsendes inden 2  

 uger.
Helligdage medregnes ikke ved beregning af fristen på 2 uger.
Ad § 28 e Forslaget indebærer, at miljøministeren kan godkende forsøg, hvorefter  

 frikommuner kan overtage en del af den kompetence, en amtskommune har i  

 henhold til råstoflovens § 7, stk. 1, til at meddele tilladelser til  

 erhvervsmæssig indvinding af råstoffer.
Kommuner, der er beliggende i en  

 friamtskommune vil i henhold til bestemmelsens stk. 3 også kunne gennemføre  

 forsøget.
Den foreslåede forsøgsmulighed er medtaget efter ønske fra  

 Storstrøms Amtskommune.
Med bestemmelsen får de berørte kommuner mulighed for at overtage  

 kompetencen til at meddele tilladelser til indvinding af højst 1.000 m3  

 råstoffer pr. år, idet indvinding af en sådan råstofmængde normalt kun skal  

 anvendes til lokal forsyning.
Der skal fortsat indhentes de nødvendige  

 tilladelser efter anden lovgivning til råstofindvindingerne.
 Grænsen på 1.000 m3 pr. år svarer til den mængde, der kan indvindes uden  

 betaling af råstofafgift.
Bestemmelsen i stk. 2, der ligeledes imødekommer et forsøgsønske fra  

 Storstrøms Amtskommune, giver hjemmel til, at miljøministeren i forbindelse  

 med godkendelse af forsøg i henhold til stk. 1 kan godkende, at kommunernes  

 afgørelser kan påklages til amtskommunen i stedet for til Skov- og  

 Naturstyrelsen.
Amtskommunens afgørelse kan ikke indbringes for anden  

 administrativ myndighed.
Det forudsættes, at amtskommunen har samtykket i  

 overtagelsen af denne opgave.
Ad § 28 f Ad stk. 1 Bestemmelsen i nr. 1 giver hjemmel til, at miljøministeren kan godkende  

 forsøg, hvorefter offentlighedsperioden på 16 uger for regionplantillæg  

 fraviges.
Bestemmelsen er udarbejdet på baggrund af et forslag til  

 frikommuneforsøg med en offentlighedsperiode på 8 uger.
Bestemmelsen i nr. 2 giver hjemmel til, at miljøministeren kan godkende  

 forsøg, hvorefter offentlighedsperioden på 16 uger for ændringer i en  

 kommuneplan fraviges.
Bestemmelsen er udarbejdet på baggrund af et forslag  

 til frikommuneforsøg med en offentlighedsperiode på 8 uger.
 Bestemmelsen i nr. 3 giver hjemmel til, at miljøministeren kan godkende  

 forsøg, hvorefter sommerhuslovens bestemmelse om, at miljøministeren kan  

 bemyndige amtsrådet til at meddele tilladelse til udleje eller fremleje af  

 ejendomme til campering, udstrækkes til også at omfatte kommunalbestyrelsen.  

 Bestemmelsen er udarbejdet på baggrund af et forslag til frikommuneforsøg,  

 hvorefter kompetencen til meddelelse af tilladelse til udleje eller fremleje  

 af arealer til campering i henhold til Miljøministeriets bekendtgørelse nr.  

 593 af 4. september 1986 (Campingreglementet) overføres fra amtsrådet til  

 kommunalbestyrelsen.
Bestemmelsen ændrer ikke ved, at afgørelser i medfør af lov om sommerhuse  

 og campering m.v. kan påklages til Planstyrelsen, jf.
Campingreglementet §  

 18, stk.1.
 Bestemmelserne i nr. 2 og 3 er ligeledes medtaget efter ønske fra  

 Stormstrøms Amtskommune.
Ad stk. 2 Forslag til forsøg kan komme fra en frikommune og en friamtskommune.
Den  

 foreslåede bestemmelse, der er medtaget på foranledning af Storstrøms  

 Amtskommune, er nødvendig for, at ikke-frikommuner kan deltage i et forsøg,  

 der forestås af en friamtskommune.
Den enkelte kommunalbestyrelse bestemmer  

 selv, om den ønsker at deltage i forsøget.
Ad stk. 3 Ved bestemmelsen begrænses forsøget med fravigelse af  

 offentlighedsperioden for regionplantillæg til alene at omfatte Storstrøms  

 Amtskommune, der som friamtskomune har foreslået dette forsøg.
Efter lands- og regionplanlovens § 17, stk. 2 og 3, har miljøministeren  

 mulighed for at nedsætte offentlighedsperiodens længde for de enkelte  

 regionplantillæg både i enkelttilfælde og ved bestemte typer af tillæg.  

 Dispensationen gives efter en konkret vurdering af bl.a. indholdet og  

 omfanget af den ændring, som tillæggene medfører i forhold til den hidtidige  

 overordnede planlægning.
I vurderingen indgår også hensynet til de  

 myndigheder, organisationer og offentligheden som sådan, som inden for  

 offentlighedsperioden efter lands- og regionplanlovens § 13, stk. 2, kan  

 indsende indsigelser og bemærkninger til regionplantillægget eller for de  

 statslige myndigheders vedkommende eventuelt skal afgive en fællesudtalelse.
 Efter det foreslåede frikommuneforsøg nedsættes offentlighedsperioden  

 generelt fra 16 til 8 uger for alle regionplantillæg uanset deres indhold og  

 omfang og uanset de tidsmæssige problemer, det kan medføre for myndigheder  

 m.v.
 Det foreslås derfor, at forsøget begrænses til et enkelt friamt.
Til nr. 7 Bestemmelsen giver trafikministeren adgang til at godkende forsøg,  

 hvorefter en kommunalbestyrelse kan pålægge grundejerne ved mindre befærdede  

 offentlige kommuneveje i byer og bymæssige områder at renholde disse vejes  

 samlede areal.
Bestemmelsen har baggrund i et forslag fra Struer Kommune, der ønsker at  

 pålægge grundejerne i byområder at renholde offentlige vejes kørebaner.
Det  

 er kommunens opfattelse, at dette dels vil medføre en mere effektiv  

 renholdelse af vejene, dels besparelser på kommunens driftsbudget.
 Efter de gældende bestemmelser kan der alene pålægges grundejerne pligt  

 til at renholde offentlige vejes befæstede fortovs- og gangarealer samt  

 offentlige stiers befæstede arealer.
Vejloven giver dog kommunerne mulighed for at nedklassificere offentlige  

 veje til private fællesveje således, at grundejerne ikke alene skal renholde  

 hele vejarealet, men også skal istandsætte og vedligeholde - herunder  

 vintervedligeholde (snerydning m.v.) - disse veje.
I forbindelse hermed vil  

 der kunne træffes bestemmelser om, at dele af disse pligter overtages af  

 kommunen, eventuelt mod betaling.
 Ved forslaget gives der mulighed for at pålægge grundejerne at renholde  

 visse veje uden samtidig at træffe beslutning om at nedklassificere vejene  

 til private fællesveje.
Trafikministeriet finder, at en sådan ordning kun kan anses for  

 færdselssikkerhedsmæssig forsvarlig på mindre befærdede veje (stamveje,  

 boligveje og tilsvarende veje). Det er normalt også sådanne veje, der  

 nedklassificeres til private fællesveje.
Hjemlen til at meddele tilladelse  

 til forsøg begrænses derfor til disse veje.
Til nr. 8 I henhold til frikommunelovens § 35, stk. 1, kan socialministeren godkende  

 regler for frikommuneforsøg, hvorefter der ydes refusion fra staten af  

 udgifter til særlige ordninger for beskæftigelse eller uddannelse af  

 personer, der modtager kontanthjælp efter § 37 i lov om social bistand.
 Ved lov nr. 836 af 21. december 1988 om ændring af lov om social bistand,  

 der træder i kraft den 1. april 1989, er der - på baggrund af de gode  

 erfaringer fra frikommuneforsøgene - indført en generel forsøgsbestemmelse  

 for samtlige kommuner i bistandslovens § 138 a, stk. 2, der indholdsmæssigt  

 svarer til frikommunelovens § 35, stk. 1. Med ophævelse af § 35, stk. 1,  

 bortfalder de frikommuneforsøg, der er iværksat med hjemmel i § 35, stk. 1.  

 Forsøgene kan imidlertid fortsætte uændret efter bistandlovens § 138 a, stk.  

 2, - alene ved en tilkendegivelse fra frikommunerne om, at de ønsker at  

 opretholde forsøget.
Eksisterende frikommuneregulativer, der er godkendt med hjemmel i  

 frikommunelovens § 35, stk. 1, er såkaldte fællesregulativer, d.v.s. at de  

 også indeholder godkendelse af forsøg på Arbejdsministeriets område med  

 ophævelse af en række bindinger i beskæftigelseslovgivningen.
Den del af de  

 omhandlede regulativer, der ikke vedrører frikommunelovens § 35, stk. 1,  

 bevarer deres gyldighed.
Til nr. 9 Bestemmelsen giver undervisnings- og forskningsministeren mulighed for at  

 fravige folkeskolelovens regler om vederlagsfri befordring af skoleelever.  

 Efter de gældende regler skal kommunen sørge for befordringen af børn mellem  

 skole og hjem, hvis skolevejen er af en vis længde, eller hvis skolevejen er  

 trafikfarlig.
 Ved den foreslåede bestemmelse, som er medtaget efter ønske fra Hobro  

 Kommune, muliggøres forsøg med tilbud om befordring til alle elever, mod en  

 vis betaling, uanset skolevejens længde, og uanset skolevejens  

 trafikfarlighed.
 Formålet med forsøget er at lette administrationen af reglerne for  

 befordring af skoleelever.
Til nr. 10 Indføjelsen af § 7, stk. 1, og § 10, stk. 1, i bestemmelsen giver  

 kulturministeren mulighed for at godkende forsøg, hvorefter  

 gymnasieundervisning og prøveforberedende enkeltfagsundervisning foregår på  

 samme institution med fælles ledelse og fælles lærerråd og elevråd, hvilket  

 er ønsket af Storstrøms Amtskommune.
Efter 2. behandling den 12. maj 1989 § 1 I lov om frikommuner, jf. lovbekendtgørelse nr. 316 af 15. juni 1988, som  

 ændret ved lov nr. 141 af 8. marts 1989, foretages følgende ændringer:
 1. I § 16 indsættes som stk. 5 og 6:
 »Stk. 5. Uanset bestemmelsen i stk. 1 kan indenrigsministeren  

 godkende regler for frikommuneforsøg, hvorefter en kandidatliste, der ikke  

 opnår repræsentation i et udvalg, der er nedsat af kommunalbestyrelsen, får  

 ret til at udpege en repræsentant til udvalget.
Stk. 6. Uanset bestemmelsen i stk. 1 kan indenrigsministeren godkende  

 regler for frikommuneforsøg, hvorefter et mindretal i et udvalg, der er  

 nedsat af kommunalbestyrelsen, kan kræve en sag udsat til det efterfølgende  

 møde.« 2. Efter § 21 a indsættes i kapitel 8:
»§ 21 b.
Industriministeren kan godkende regler for frikommuneforsøg,  

 hvorefter kompetencen til at meddele alkoholbevilling efter § 11, stk. 1, i  

 lov om restaurations- og hotelvirksomhed m.v., jf. lovbekendtgørelse nr. 186  

 af 25. marts 1988, henlægges til økonomiudvalget eller et stående udvalg.  

 Udvalgets beslutninger træffes efter indhentet udtalelse fra politimesteren.  

 Afslag kan indbringes for kommunalbestyrelsen inden 4 uger efter, at afslaget  

 er meddelt.« 3. I § 22, stk. 1, indsættes som nr. 4:
»4) hvilke myndigheder der administrerer, herunder træffer afgørelse,  

 i henhold til lovens § 13 i situationer, hvor en frikommune erhverver eller  

 afhænder landbrugsjord.« 4. I § 22, stk. 2, ændres »§ 4, § 7, stk. 1, § 7 a og § 8,  

 stk. 3,» til: »§ 4, § 7, stk. 1, § 7 a, § 8, stk. 3, 5 og 6 samt §  

 13«.
 5. I § 24 indsættes som stk. 5:
»Stk. 5. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg som nævnt i stk. 1, nr. 2, for så vidt angår  

 kommuneplanlovens § 25, stk. 1, og § 27, stk. 1. Reglerne for forsøget skal  

 vedtages af amtsrådet i en amtskommune, der er frikommune, og kommunerne skal  

 være beliggende i denne amtskommune.« 6. I § 28 c indsættes som nyt stykke:
» Stk. 2. Miljøministeren kan godkende regler for  

 frikommuneforsøg, hvorefter tillige kommuner, der ikke er frikommuner, får  

 mulighed for at gennemføre forsøg, som nævnt i stk. 1. Reglerne for forsøget  

 skal vedtages af en amtskommune, der er frikommune, og kommunerne skal være  

 beliggende i denne amtskommune.« 7. Efter § 28 c indsættes i kapitel 10:
»§ 28 d.
Miljøministeren kan godkende regler for frikommuneforsøg,  

 der fraviger bestemmelsen om overførsel af arealer til byzone i § 2, stk. 2,  

 i lov om by- og landzoner, jf. lovbekendtgørelse nr. 446 af 3. oktober 1985,  

 som ændret ved lov nr. 286 af 13. maj 1987.
§ 28 e.
Miljøministeren kan godkende regler for frikommuneforsøg,  

 hvorefter en frikommune får mulighed for at meddele tilladelse til indvinding  

 af højst 1.000 m3 råstoffer pr. år i medfør af § 7, stk. 1, i lov om  

 råstoffer, jf. lovbekendtgørelse nr. 108 af 30. januar 1989, som ændret ved  

 lov nr. 192 af 29. marts 1989.
 Stk. 2. Miljøministeren kan i forbindelse med godkendelse i henhold til  

 stk. 1 godkende regler, der fraviger bestemmelserne om klage i råstoflovens §  

 12, stk. 1.
 Stk. 3. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg som nævnt i stk. 1 og 2. Reglerne for forsøget skal  

 vedtages af en amtskommune, der er frikommune, og kommunerne skal være  

 beliggende i denne amtskommune.
§ 28 f.
Miljøministeren kan godkende regler for frikommuneforsøg, der  

 fraviger bestemmelserne i 1) § 17, stk. 2, jf. § 13, stk. 2, i lov om lands- og regionplanlægning,  

 jf. lovbekendtgørelse nr. 776 af 14. december 1988.
 2) § 14, stk. 3, jf. § 7, stk. 4, i lov om kommuneplanlægning, jf.  

 lovbekendtgørelse nr. 391 af 22. juli 1985, som ændret ved lov nr. 287 af 13.  

 maj 1987.
 3) § 2, stk. 2, i lov om sommerhuse og campering m.v., jf.  

 lovbekendtgørelse nr. 357 af 15. juli 1985.
 Stk. 2. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg som nævnt i stk. 1, nr. 2 og 3. Reglerne for forsøget skal  

 vedtages af amtsrådet i en amtskommune, der er frikommune, og kommunerne skal  

 være beliggende i denne amtskommune.
Stk. 3. Forsøg efter stk. 1, nr. 1, kan alene godkendes for Storstrøms  

 Amtskommunes vedkommende.« 8. Efter § 29 a indsættes i kapitel 11:
»§ 29 b.
Trafikministeren kan godkende regler for frikommuneforsøg,  

 hvorefter grundejernes forpligtelser efter § 5, stk. 1, i lov om  

 vintervedligeholdelse og renholdelse af veje, jf. lovbekendtgørelse nr. 371  

 af 6. august 1985, og uanset begrænsningen i § 5, stk. 2, kan udvides til at  

 omfatte renholdelse af mindre befærdede offentlige vejes øvrige areal ind til  

 kørebanemidte.
Grundejernes forpligtelser omfatter ikke gangtunneler og  

 -broer.« 9. § 33 a ophæves.
 10. § 35, stk. 1, ophæves.
 Stk. 2 bliver herefter stk. 1.
 11. I § 40, stk. 1, indsættes efter »§ 24, stk. 1, nr.  

 1,»: »§ 25, stk. 1,».
 12. I § 46 b ændres »§ 6, stk. 2, og § 8, stk. 1 og 2,»  

 til: »§ 6, stk. 2, § 7, stk. 1, § 8, stk. 1 og 2, samt § 10, stk.  

 1,».
§ 2 Loven træder i kraft dagen efter bekendtgørelsen i Lovtidende.
