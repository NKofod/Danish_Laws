 På given foranledning skal man herved give en sammenfatning af reglerne om  

 negative rettelsesredegørelser og negative oplysningssedler/angivelser (dvs.  

 rettelsesredegørelser og oplysningssedler/angivelser, der indsendes med  

 henblik på at nedsætte beløb ifølge tidligere indsendte redegørelser og  

 oplysningssedler/angivelser).
 Negative rettelsesredegørelser - med eventuelle tilhørende negative  

 oplysningssedler/angivelser - kan som hovedregel ikke anvendes af  

 indeholdelsespligtige til at få tilbagebetalt for meget indeholdt A-skat.
Såfremt den indeholdelsespligtige har udbetalt for meget A-indkomst, må  

 han kræve bruttobeløbet tilbagebetalt fra indkomstmodtageren.
Denne må  

 derefter selv foranledige sin foreløbige skattebetaling reguleret og -  

 såfremt kravet om tilbagebetaling fremsættes, efter at selvangivelse er  

 indsendt - sin selvangivelse for det pågældende indkomstår ændret ved  

 henvendelse til slutligningskommunen.
Dog kan skrivefejl og lignende fejl, hvorved der er indberettet andre  

 beløb end de faktisk indeholdte A-skattebeløb, rettes ved negative  

 rettelsesredegørelser og negative oplysningssedler/angivelser.
Sådanne fejl  

 kan rettes uanset tidspunktet for rettelsen.
 Endvidere kan der indsendes negativ rettelsesredegørelse og/eller negativ  

 oplysningsseddel/angivelse indtil den 1. april i året efter indkomståret,  

 såfremt den indeholdelsespligtige og indkomstmodtageren er enige om, at der  

 ved en fejl er blevet indeholdt for meget A-skat (f.eks. fordi der er  

 udbetalt for meget i A-indkomst).
Når kommunen modtager negative rettelsesredegørelser og negative  

 oplysningssedler/angivelser indtil den anførte dato, kan den uden at foretage  

 nogen nærmere kontrol - forudsætte, at de pågældende  

 rettelsesredegørelser/oplysningssedler/angivelser er baseret på enighed  

 mellem den indeholdelsespligtige og indkomstmodtageren.
Såfremt  

 indkomstmodtageren senere protesterer mod en negativ oplysningsseddel, og der  

 må gives den pågældende ret, skal der foretages de nødvendige rettelser.
 Tvivlsspørgsmål kan forelægges kildeskattedirektoratet.
 De indeholdelsespligtige vil blive orienteret om disse regler i  

 forbindelse med kildeskattedirektoratets udsendelse i januar 1976 af  

 giroindbetalingskort til brug for 1976.
 Kildeskattedirektoratet, den 18. juli  

 1975.
 Knud Jensen.
