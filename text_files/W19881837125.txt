 Flytteudgifter, afholdt af en overlæge, der ved pensionering  

 fraflyttede en tjenestebolig, der ikke kunne anses for en tvungen  

 tjenestebolig, blev ikke anset for fradragsberettigede.
 Overlæge A klagede over, at de stedlige skattemyndigheder havde anset ham  

 for uberettiget til i indkomstopgørelsen for 1985 at fratrække flytteudgifter  

 med 10.260 kr.
Det fremgik af sagen, at klageren indtil den 31. oktober 1985 havde været  

 ansat som overkirurg på X Sygehus, hvorefter klageren var fratrådt stillingen  

 i forbindelse med sin pensionering.
Klageren havde boet i en overlægebolig på  

 sygehusterrænet, og han var forpligtet til at fraflytte boligen i forbindelse  

 med fratrædelse af stillingen.
Klageren havde ikke modtaget flyttegodtgørelse  

 i forbindelse med fraflytningen.
 Klageren henviste til, at der var tale om fraflytning fra en tvungen  

 tjenestebolig på grund af pensionering, således at de afholdte flytteudgifter  

 måtte anses for at være påløbne som følge af de for klagerens stilling  

 gældende vilkår.
 De stedlige skattemyndigheder havde begrundet forhøjelsen med, at der ikke  

 var tale om en fradragsberettiget udgift i medfør af bestemmelsen i  

 statsskattelovens § 6 a, og henviste til, at der hverken var tale om  

 forflyttelse eller flytning til anden indtægtsgivende stilling.
Statsskattedirektoratet udtalte under sagen, indgået en lejekontrakt, at  

 der ikke var ydet flyttegodtgørelse, og at lejemålet ifølge kontrakten havde  

 kunnet opsiges af begge parter med tre måneders varsel.
Det tilføjedes, at  

 det af lønnings- og pensionsdepartementet vedrørende statens tjenestemands-  

 og lejeboliger over for Statsskattedirektoratet var oplyst, at indflytning i  

 en tjenestemandsbolig skete ved ansættelse i stillingen, hvorfor der typisk  

 ikke ville blive indgået en lejekontrakt, samt at der ved fraflytning ved  

 pensionering blev ydet flyttegodtgørelse for så vidt angik tjenesteboliger,  

 medens dette ikke var tilfældet for lejeboliger.
Efter det foran oplyste måtte Landsskatteretten være enig med de stedlige  

 skattemyndigheder i, at der i det foreliggende tilfælde ikke havde været tale  

 om fraflytning fra en tvungen tjenestebolig.
De af klageren afholdte  

 flytteudgifter var derfor ikke af fradragsberettiget karakter, og den  

 påklagede ansættelse blev herefter stadfæstet.
 LV 1987, D 2.3.21.
