Klage over behandling i forbindelse med en galdestensoperation Nævnet fandt ikke grundlag for at kritisere overlægen for hans behandling af patienten, idet nævnet fandt, at det forhold, at der under operationen gik hul på galdeblæren, var en hændelig omstændighed.
 Det var videre nævnets vurdering, at galdestenene på relevant vis blev forsøgt samlet op.
 Nævnet fandt dog, at det havde været hensigtsmæssigt, om overlægen havde orienteret patienten om, at der under operationen var tabt galdesten, men at han mente, at de alle var samlet op.
