Salg fra driftssted - Repræsentant for tysk selskab, fast driftssted Ligningsrådet blev anmodet om bindende  

 forhåndsbesked vedrørende følgende  

 spørgsmål:
1. Vil et tysk selskab få fast driftssted i Danmark,  

 såfremt   selskabet sælger elektroniske artikler gennem en  

 herboende   repræsentant, der alene kan indgå salgsaftaler efter  

 forudgående godkendelse fra selskabet? 2. Hvis spørgsmål 1 besvares med, at der ikke  

 bliver tale om fast driftssted, ønskes oplyst, om det ændrer  

 noget heri, at den danske repræsentant bemyndiges til at modtage ordrer  

 fra kunder uden forudgående godkendelse fra det tyske selskab.
 Sagens omstændigheder var følgende:
Repræsentantens aktiviteter vil ikke være  

 tilstrækkelige til at etablere et egentligt kontor, således at  

 disse aktiviteter vil finde sted med udgangspunkt fra repræsentantens  

 private bolig.
Ifølge det til sagen oplyste vil der ikke forefindes  

 synlige tegn på, at det tyske selskab driver virksomhed fra  

 repræsentantens private adresse.
 Repræsentantens opgaver vil være  

 følgende:
at besøge potentielle kunder, hovedsagelig  

 forretningsdrivende at modtage telefoniske ordrer fra kunder at kontrollere leveringsmuligheden af bestilte varer fra  

 det tyske selskabs hovedkontor og i bekræftende fald telefaxe den  

 afgivne ordre videre til hovedkontoret at videregive priser til forespørgende danske  

 kunder på basis af instrukser fra det tyske selskab at arrangere salgsbesøg hos danske kunder, herunder  

 med deltagelse af den salgsanvarlige for det tyske selskab at udfærdige løbende rapporter til det tyske  

 selskab om markedsforholdene i Danmark.
Forholdet mellem repræsentanten og det tyske selskab  

 kan beskrives således, at repræsentanten alene kan indgå  

 salgsaftaler med kunder efter forudgående godkendelse af det tyske  

 selskab.
Der vil til sådanne aftaler blive anvendt standarder  

 udarbejdet af det tyske selskab omfattende listepriser og rabatordninger.
Såfremt en kunde afgiver et tilbud, der ikke svarer  

 til disse standarder, vil de tilbudte priser som nævnt skulle godkendes  

 af det tyske selskab.
Bortset herfra vil prisfastsættelsen være  

 standardiseret.
Efter modtagelse af en kundeordre vil repræsentanten  

 telefax denne til det tyske selskab, som herefter sender  

 ordrebekræftelsen direkte til den danske kunde.
Leverancen til kunden  

 sker direkte fra det tyske selskabs varelager i Tyskland, ligesom kundens  

 betaling foregår til det tyske selskab.
 Generelle markedsføringskampagner vil blive  

 forestået af det tyske selskab, men repræsentanten vil herudover  

 have mulighed for at aftale individuelle kampagner med forhandlere inden for  

 rammerne af et nærmere fastsat budget.
 Salgsopfølgende arbejde (garantireparationer m.v.)  

 planlægges varetaget af en uafhængig agent i Danmark eller af det  

 tyske selskab selv.
 Ligningsrådet udtalte følgende:
 Da bestemmelsen i selskabsskattelovens § 2, stk. 1, litra  

 a, om begrænset skattepligt i forbindelse med udenlandske selskabers  

 faste driftssted i Danmark fortolkes i overensstemmelse med artikel 5 i  

 OECD's modelkonvention, jf. punkt 15 i cirkulære til  

 selskabsskatteloven nr. 136 af 7-11 1988, vil spørgsmålet om et  

 selskabs faste driftssted i Danmark primært være afhængig  

 af, at det tyske selskab får et såkaldt fast forretningssted  

 her.
 Ved et fast forretningssted forstås en  

 stationær geografisk bestemt lokalitet, f.eks. et kontor eller  

 lignende, der fremtræder som selskabets forretningssted.
 Da repræsentantens aktiviteter skal udgå fra  

 privatadressen og i øvrigt hovedsagelig vil foregå andre steder  

 end på privatadressen, samt da det er oplyst, at der ikke på  

 repræsentantens privatadresse vil være synbare tegn på, at  

 det tyske selskab driver virksomhed derfra, er det Ligningsrådets  

 opfattelse, at der ikke bliver tale om et fast forretningssted for det tyske  

 selskab.
 Spørgsmålet om fast driftssted vil derfor  

 afhænge af, om det i henhold til den sekundære bestemmelse i  

 artikel 5, stk. 5, i OECD's modelkonvention kan lægges til grund, at  

 repræsentanten kan anses for at være agent for det tyske  

 selskab.
 Da der ved en agent forstås en afhængig  

 repræsentant, kan det uden videre lægges til grund, at  

 repræsentanten har agentstatus i forhold til det tyske selskab.
 Det er dog en yderligere betingelse for fast driftssted  

 efter agentreglen, at en sådan agent har og sædvanligvis  

 udøver en fuldmagt på det pågældende selskabs vegne  

 i en kontraherende stat (her Danmark).
 I den forbindelse skal Ligningsrådet bemærke,  

 at uanset at det er oplyst, at repræsentantens ordreoptagelser skal  

 godkendes af det tyske selskab, vil et salg alt andet lige reelt være  

 afsluttet ved ordreafgivelsen i de tilfælde, hvor kunden uden videre  

 accepterer de standardiserede listepriser.
 Den efterfølgende ordrebekræftelse fra det  

 tyske selskab vil derfor i disse tilfælde være uden  

 selvstændig betydning, idet det tyske selskab med det samme vil  

 være forpligtet over for kunden, medmindre repræsentanten over  

 for kunden udtrykkeligt præciserer, at det tyske selskab ikke er  

 forpligtet til at levere, før en ordrebekræftelse er modtaget af  

 kunden.
 Under forudsætning af, at ordreoptagelser  

 foregår på disse vilkår, det vil sige, at det må  

 fremhæves, at salget er betinget af det tyske selskabs godkendelse, kan  

 Ligningsrådet være enig i, at der ikke bliver tale om fast  

 driftssted.
Spørgsmål 2 forudsætter, at  

 repræsentanten bemyndiges til at modtage ordrer fra kunder uden  

 forudgående godkendelse fra det tyske selskab.
Dette vil være  

 ensbetydende med, at salg er indgået, i og med ordreoptagelsen er  

 foretaget, således at det kan lægges til grund, at  

 repræsentanten har forpligtet selskabet i henhold til fuldmagt.
Svaret  

 på spørgsmål 2 vil således være, at selskabet  

 får fast driftssted i Danmark.
 Endelig bemærkes, at artikel 2, stk. 4, litra c, i  

 den dansk-tyske dobbeltbeskatningsoverenskomst har same indhold som artikel  

 5, stk. 5, i OECD's modelkonvention, således at Danmark vil have  

 beskatningsretten til det overskud, der kan henføres til det faste  

 driftssted her i henhold til artikel 4 i  

 dobbeltbeskatningsoverenskomsten.
 Det skal dog tilføjes, at såfremt de tyske  

 skattemyndigheder ikke er enig i Ligningsrådets afgørelse om  

 fast driftssted, vil eventuel dobbeltbeskatning i sidste instans skulle  

 løses ved forhandlinger mellem de respektive kompetente danske og  

 tyske skattemyndigheder.
