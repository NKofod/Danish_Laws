 Efter § 14 og § 15, stk. 2, i lov nr. 115 af 31. marts 1982 om biavl  

 fastsættes:
 § 1.  Statens Bisygdomsnævn kan til sikring af renavl  

 af honningbier godkende parringsstationer beliggende i afgrænsede  

 renavlsområder, hvor uønsket indkrydsning af fremmede arveanlæg kan  

 forebygges.
 Stk. 2.  Ved afgørelser efter bekendtgørelsen tiltrædes  

 Statens Bisygdomsnævn af en repræsentant for Foreningen af Danske  

 Bidronningavlere som observatør uden stemmeret.
 § 2.  Som afgrænsede renavlsområder kan godkendes  

 mindre øer og andre tilstrækkeligt isolerede områder.
 Stk. 2.  Ved godkendelse af parringsstationer med  

 tilhørende renavlsområder skal Statens Bisygdomsnævn tage hensyn til at sikre  

 en rimelig mulighed for renavl af honningbier af forskellig afstamning.
 § 3.  En ansøgning om godkendelse skal indeholde  

 følgende oplysninger:
 Stk. 2.  Ansøgningen skal være vedlagt en udtalelse fra  

 indehaverne af de i stk. 1, nr. 6), nævnte bigårde om, hvorvidt de er  

 indforstået med at anvende bier af samme afstamning som bierne på  

 parringsstationen.
 Stk. 3.  Statens Bisygdomsnævn kan anmode om supplerende  

 oplysninger.
 § 4.  Såfremt Statens Bisygdomsnævn finder de i  

 forbindelse med ansøgningen fremkomne oplysninger tilfredsstillende, herunder  

 at avlsmaterialet tilgodeser det i § 2, stk. 2, nævnte hensyn, annoncerer  

 nævnet for ansøgerens regning herom i den lokale presse eller på anden efter  

 nævnets skøn formålstjenlig måde.
 Stk. 2.  Eventuelle ubekendte biavlere og planteavlere,  

 som har behov for bibestøvning af deres afgrøder, kan inden for en af nævnet  

 fastsat frist fremsætte bemærkninger til forslaget om oprettelse af  

 renavlsområdet.
 Stk. 3.  På grundlag af ansøgningen og fremsatte  

 bemærkninger tager Statens Bisygdomsnævn stilling til godkendelsen af  

 parringsstationen med tilhørende renavlsområde og fastsætter nærmere vilkår  

 herfor, herunder at ansøgeren forpligter sig til, hvis driften af  

 parringsstationen ophører eller godkendelsen ikke fornyes, at afhænde sit  

 avlsmateriale til en eventuel efterfølger til sædvanemæssig pris.
Stk. 4.  Godkendelsen meddeles for et år ad gangen.
En  

 godkendt parringsstation skal inden udgangen af hvert kalenderår til Statens  

 Bisygdomsnævn indsende en redegørelse for arbejdet i den forløbne  

 biavlssæson.
Redegørelsen skal indeholde oplysninger om antallet af  

 producerede bidronninger, om sundhedstilstanden, om foretaget sygdomseftersyn  

 og andre oplysninger, som Statens Bisygdomsnævn måtte anmode om.
 Stk. 5.  Dersom godkendelsen ønskes fornyet, skal  

 anmodning herom indsendes til Statens Bisygdomsnævn samtidig med den i stk. 4  

 nævnte redegørelse.
 § 5.  I renavlsområder må der kun forefindes  

 honningbier af samme afstamning som bierne på parringsstationen.
 § 6.  Efter godkendelse er en parringsstation  

 forpligtet til vederlagsfrit at levere biavlere i renavlsområdet befrugtede  

 brugsdronninger af samme afstamning som det avlsmateriale, der anvendes på  

 parringsstationen.
 Stk. 2.  En parringsstation i drift skal efter anmodning  

 fra biavlere i renavlsområdet levere brugsdronninger til disse mod et  

 rimeligt vederlag.
Stk. 3.  En parringsstation skal efter anmodning fra  

 planteavlere, der har behov for bibestøvning af deres afgrøder, drage omsorg  

 for, at der i renavlsområdet er et tilstrækkeligt antal bifamilier til  

 varetagelse af bestøvningen.
For udlejning af bifamilier til bestøvning kan  

 der kræves et rimeligt vederlag.
 Stk. 4.  Om fornødent kan Statens Bisygdomsnævn afgive  

 en vejledende udtalelse om, hvad der findes at være et rimeligt vederlag i de  

 i stk. 2 og 3 nævnte tilfælde.
 § 7.  Såfremt en parringsstation finder det ønskeligt,  

 at bigårdene inden for renavlsområdet skifter bidronninger, kan den tilbyde  

 de pågældende biavlere befrugtede bidronninger uden vederlag, og biavlerne er  

 da pligtige at benytte disse dronninger og fjerne alle andre dronninger.
Stk. 2.  En parringsstation er pligtig at fortsætte  

 avlen med avlsmateriale af samme afstamning som det, der var omfattet af  

 godkendelsen.
Forandringer i avlsmaterialet må kun ske efter Statens  

 Bisygdomsnævns forudgående godkendelse.
 § 8.  Det er forbudt uden tilladelse fra Statens  

 Bisygdomsnævn at indføre honningbier i et renavlsområde.
 Stk. 2.  Parringsstationen har ret og pligt til for egen  

 regning at fjerne eller tilintetgøre bisværme eller vildtlevende  

 honningbifamilier i et renavlsområde, herfra dog undtaget tilfælde, hvor en  

 biavler forfølger bisværme hidrørende fra egen bigård og optager disse inden  

 12 timer efter, at de har slået sig ned.
 Stk. 3.  Biavlere inden for et renavlsområde har pligt  

 til over for parringsstationen at anmelde bisværme og vildtlevende  

 honningbifamilier, som de måtte få kendskab til.
 § 9.  Statens Bisygdomsnævns afgørelser efter § 1 og §  

 4 kan påklages til Landbrugsministeriet inden 4 uger.
 § 10.  Overtrædelse af § 6, stk. 1, § 7, stk. 2, og §  

 8 straffes med bøde.
 § 11.  Bekendtgørelsen træder i kraft den 1. juni  

 1987.
 Stk. 2.  Samtidig ophæves bekendtgørelse nr. 422 af 17.  

 oktober 1951 om godkendelse af renavlsstationer og renavlsområder inden for  

 biavl.
