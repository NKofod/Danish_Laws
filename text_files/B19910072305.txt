 I medfør af § 38, stk. 5, § 41 og § 42, stk. 1, nr. 3-5, i lov nr. 306 af  

 4. juni 1986 om saltvandsfiskeri, §§ 4 og 8 samt § 12, stk. 2, i lov om  

 regulering af fiskeriet, jf. lovbekendtgørelse nr. 806 af 2. december 1986, §  

 1, stk. 1-2. § 3, § 6, stk. 2 og stk. 4-6, §§ 6a og 7 i lov om administration  

 af Det europæiske økonomiske Fællesskabs forordninger om etablering af en  

 fælles strukturpolitik for fiskerisektoren og om den fælles markedsordning  

 for fiskerivarer m.m., jf. lovbekendtgørelse nr. 661 af 25. september 1986,  

 og § 27 og § 28, stk. 5, i lov om kvalitetskontrol med fisk og fiskevarer,  

 jf. lovbekendtgørelse nr. 339 af 29. maj 1987, fastsættes:
§ 1.  Bekendtgørelsen gælder for enhver person eller  

 virksomhed, der losser, modtager, transporterer, forarbejder, opbevarer,  

 udbyder til salg, sælger eller køber fisk.
Ved fisk forstås i denne  

 bekendtgørelse enhver art af fisk, krebs- og bløddyr eller dele deraf.
 Stk. 2.  § 10 gælder dog også for fiskere.
 Stk. 3.  Desuden gælder § 2, stk. 3, for fiskere, der  

 afsætter egen fangst direkte til forbrugere, eller lander direkte i udlandet,  

 eksporterer - herunder transiterer - egen fangst, eventuelt gennem en  

 udenlandsk opkøber her i landet, eller tilvirker egen fangst.
 § 2.  Fiskeauktioner, samlecentraler,  

 andelsfiskesalgsforeninger, pakhuse, kølehuse eller andre, som modtager fisk,  

 der endnu ikke er solgt i første omsætningsled, til formidling af salg,  

 opbevaring, sortering, kassesætning eller lignende behandling, skal:
 Stk. 2.  Enhver person eller virksomhed, der  

 erhvervsmæssigt køber fisk direkte fra fiskere til salg på hjemmemarkedet,  

 til udførsel, herunder transitering, til konservering eller tilvirkning for  

 senere salg, skal, såfremt købet ikke er sket ved fiskeauktion:
 Stk. 3.  Fiskere, der afsætter egen fangst direkte til  

 forbrugere, eller lander direkte i udlandet, eksporterer, herunder  

 transiterer egen fangst eventuelt gennem en udenlandsk opkøber her i landet,  

 eller tilvirker egen fangst skal:
 Stk. 4.  De i stk. 1, nr. 2, stk. 2, nr. 2, og stk. 3,  

 nr. 2 og 3, anførte frister forlænges til den følgende hverdag, hvis de  

 udløber på en søn- eller helligdag.
 Stk. 5.  Fiskeriministeren kan give enhver, der er  

 omfattet af § 2, særlig anvisning om indsendelse af oplysninger, herunder om  

 indberetning i edb-læsbar form.
 § 3.  De oplysninger, der i medfør af § 2 gives til  

 Fiskeriministeriet for medlemmerne af en producentorganisation (PO), kan af  

 Fiskeriministeriet videregives til vedkommende PO, såfremt dette fremgår af  

 betingelserne for medlemskab af denne PO, og medlemmet ved sin optagelse  

 skriftligt har accepteret, at oplysningerne videregives.
 § 4.  Fiskeriministeren kan give enkelte personer  

 eller virksomheder og grupper af personer eller virksomheder, der modtager  

 eller køber fisk, men som ikke er omfattet af indberetningspligten i § 2,  

 påbud om at notere og afgive oplysninger efter reglerne i § 2.
 § 5.  Fiskerikontrollen kan påbyde, at en person eller  

 virksomhed, der losser, modtager eller transporterer fisk, forudanmelder  

 losningen, modtagelsen eller transporten til Fiskerikontrollen i det omfang  

 og på de områder, hvor det skønnes nødvendigt for tilsynets udøvelse.  

 Anmeldelsen skal finde sted inden for almindelig kontoråbningstid og altid  

 senest to timer, før losningen, modtagelsen eller transporten påbegyndes,  

 medmindre andet fremgår af påbuddet.
 § 6.  Fiskerikontrollen kan påbyde, at en person eller  

 en virksomhed ikke oplosser, modtager eller transporterer fisk uden for  

 nærmere fastsatte tidsrum eller forbyde, at en eller flere virksomheder  

 oplosser, modtager eller transporterer fisk, før kontrol har fundet sted, i  

 det omfang og på de områder, hvor det skønnes nødvendigt for tilsynets  

 udøvelse.
 § 7.  Fiskerikontrollen kan meddele påbud til en  

 person eller virksomhed, der losser, modtager, transporterer, forarbejder,  

 opbevarer, udbyder til salg, sælger eller køber fisk, om virksomhedens drift  

 og indretning i det omfang og på de områder, hvor det skønnes nødvendigt for  

 tilsynets udøvelse.
 § 8.  De i § 1 nævnte personer eller virksomheder skal  

 efter påbud fra Fiskerikontrollen afgive oplysninger, herunder  

 regnskabsmæssige, om losning, modtagelse og transport, forarbejdning,  

 opbevaring, udbud til salg, salg eller køb af fisk.
 § 9.  Fiskerikontrollen kan i øvrigt meddele de påbud  

 og forbud, der er nødvendige for at gennemføre kontrol med overholdelsen af  

 reglerne i eller bestemmelser udstedt i medfør af lov nr. 306 af 4. juni 1986  

 om saltvandsfiskeri, lov om regulering af fiskeriet, jf. lovbekendtgørelse  

 nr. 806 af 2. december 1986, lov om administration af Det europæiske  

 økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer, jf. lovbekendtgørelse nr. 661 af 25. september 1986 og lov om  

 kvalitetskontrol med fisk og fiskevarer, jf. lovbekendtgørelse nr. 339 af 29.  

 maj 1987.
 § 10.  Fiskerikontrollen kan til nærmere undersøgelse  

 og til statistisk bearbejdning udtage prøver af fisk samt af forarbejdede  

 produkter.
 § 11.  Med bøde straffes den, der overtræder § 2 eller  

 tilsidesætter påbud og forbud udstedt i medfør af §§ 4-10.
 § 12.  Bekendtgørelsen træder i kraft den 15. november  

 1991.
 Stk. 2.  Samtidig ophæves Fiskeriministeriets  

 bekendtgørelser nr. 381 af 22. august 1985 om kontrol med industrifisk og nr.  

 964 af 23. december 1986 om afgivelse af oplysninger om fangst af fisk,  

 krebs- og bløddyr.
 Stk. 3.  Bekendtgørelsen tages op til revision inden  

 udgangen af 1994.
 § 13.  Bekendtgørelsen gælder ikke for Grønland.
Fiskeriministeriet, den 30. oktober 1991 KENT KIRK /Per Lachmann Bilag Nærmere bestemmelser om afgivelse af oplysninger til  

 Fiskeriministeriet om fangst af fisk Oplysninger i henhold til § 2 må kun indeholde oplysninger om fisk fra een  

 fangstrejse og skal indeholde følgende oplysninger pr. fangstrejse:
1. Identifikationsoplysninger A.
Indberetters navn og adresse eller indberetters identifikationskode.  

 Identifikationskoden fås ved henvendelse til Fiskeriministeriet.
B.
Fiskerfartøjets havnekendingsnummer.
For fartøjer, som ikke skal have  

 et havnekendingsnummer, angives fiskerens navn, adresse og CPR-nummer.
C.
Landingsdato, dvs. den dato, hvor fisken er ilandbragt.
D.
Den havn eller landingsplads, hvortil fangsten er landet.
E.
Hvis fiskeren er medlem af en producentorganisation, skal navnet på  

 producentorganisationen og medlemsnummeret angives.
 En fiskeauktion kan dog indberette samlet for alle partier, der er  

 modtaget fra en enkelt samlecentral den pågældende dag (sumindberetning).  

 Sumindberetningen skal indeholde:
A.
Fiskeauktionens navn og adresse eller fiskeauktionens  

 identifikationskode.
Identifikationskoden fås ved henvendelse til  

 Fiskeriministeriet.
B.
Samlecentralens navn og adresse.
C.
Modtagelsesdato.
2. Detailoplysninger For de forskellige arter af fisk angives vægten og værdien med følgende  

 specifikationer:
A.
For arter, hvor der er fastsat krav om friskheds- og  

 størrelsessortering, skal vægten og værdien af hver kategori anføres.
B.
Et parti, der tages tilbage i henhold til Det europæiske økonomiske  

 Fællesskabs markedsordning for fiskerivarer, skal specificeres på arter,  

 kvalitet og størrelse med oplysning om, at det er tilbagetagen fisk i henhold  

 til denne markedsordning.
Oplysning om tilbagetagelse gives ved at mærke  

 partiet med koden P.
C.
Et parti, der kasseres som uegnet til konsum og derfor afsættes til  

 anden anvendelse eller destrueres, skal ligeledes specificeres på arter.  

 Partiet mærkes med koden K.
D.
For køb af fisk til anvendelse som fiske- eller dyrefoder eller til  

 tilvirkning i destruktionsanstalter, fiskemelsfabrikker eller lignende  

 virksomheder angives som minimum den mest betydende art i partiet, der mærkes  

 med koden I.
For litra A, B, C og D oplyses den behandlingsgrad, som fisken var  

 underkastet, herunder f.eks. om fisken var levende, renset, urenset, med  

 hoved, uden hoved, filetteret, kogt eller frosset.
I de tilfælde, hvor  

 forskellige behandlingsgrader anvendes, skal dette angives med oplysning om  

 vægt og værdi af hver underkategori af fisken.
 Hvor en virksomhed modtager fisk og indberetter herom i medfør af § 2,  

 stk. 1, uden at virksomheden køber fisken eller formidler betaling for fisk  

 til fiskerne, kræves der ikke oplysning om prisen på det pågældende parti  

 fisk, men derimod oplysning om, hvem fisken i givet fald er videresendt til.
