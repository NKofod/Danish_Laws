Overførsel fra forsikring - Pensionsbeskatningslovens, - overførsel af forsikringssum, -  præmieafgift Ligningsrådet blev anmodet om bindende  

 forhåndsbesked om følgende:
 Vil skatteyder skulle svare 40 pct. afgift, jf.  

 pensionsbeskatningslovens § 50, stk. 3, i forbindelse med en planlagt  

 overførsel af en livsforsikring omfattet af lovens afsnit II fra et  

 forsikringsselskab til et andet.
 Sagens omstændigheder var følgende:
 I 1985, før 22-10, etablerede skatteyder en  

 forsikring i et dansk forsikringsselskab ved indskud af 1.000.000 kr. til  

 udbetaling 1/8 1992 med tillæg af tilskrevet rente og bonus,  

 således at i alt ca. 1.500.000 kr. udbetales.
Der er ikke foretaget fradrag i den skattepligtige  

 indkomst for det indbetalte beløb.
Forsikringen er omfattet af  

 pensionsbeskatningslovens afsnit II.
 Uden skattemæssige konsekvenser kan forsikringens  

 udløbstidspunkt udskydes hos det nuværende  

 forsikringsselskab.
 Skatteyder planlægger at overføre  

 beløbet til et andet dansk forsikringsselskab, hvor beløbet i  

 separat police videreføres, ligeledes som en afsnit II-forsikring.
Forsikringssummen udbetales ikke, men overføres  

 direkte mellem de to forsikringsselskaber.
Forsikringstager vil således  

 på intet tidspunkt disponere over det pågældende  

 beløb.
Der er alene tale om skift af forsikringsselskab og ikke  

 tale om et nyt indskud.
Transaktionen vil svare til overførsel af  

 eksempelvis en kapitalpension mellem to pengeinstitutter.
 Livsforsikringer, der ikke er omfattet af  

 pensionsordninger m.v., hvor bidrag eller præmier er skattefri  

 (pensionsbeskatningslovens kapital 1), samt livsforsikringer, hvor ejeren ved  

 ordningens oprettelse har givet afkald på beskatning efter reglerne i  

 lovens afsnit I, er omfattet af lovens § 50.
 Der er i disse tilfælde ikke fradrag for  

 præmier eller bidrag, ligesom der ikke er tale om formueskat tepligt.  

 Udbetalinger fra sådanne forsikringer medregnes ikke ved  

 opgørelsen af den skattepligtige indkomst, det samme gælder  

 bonus og renter, der tilskrives.
 Vedrørende livsforsikringer af ovennævnte art  

 oprettet den 22/10 1985 eller senere skal der i henhold til lovens § 50, stk.  

 3, svares en afgift til staten på 40 pct. af det beløb, som de i  

 et indkomstår forfaldne bidrag eller præmier overstiger 6.200 kr.  

 (beløbsgrænsen for 1992).
 Ligningsrådet udtalte følgende:
 Pensionsbeskatningslovens § 41 indebærer, at visse  

 pensionsordninger med fuld fradragsret kan overføres til en anden  

 bestående eller nyoprettet ordning for samme person, uden at dette  

 behandles som ud- eller indbetaling.
 En tilsvarende regel gælder ikke for ordninger uden  

 fradragsret omfattet af pensionsbeskatningslovens § 50. Overførsel fra  

 en sådan ordning til en anden bestående eller nyoprettet ordning  

 vil således såvel skattemæssigt som  

 forsikringsmæssigt blive anset som udbetaling fra den oprindelige  

 ordning og indbetaling på den anden bestående eller nyoprettede  

 ordning.
 Skatteyderen vil derfor skulle svare 40 pct. afgift af den  

 foretagne indbetaling på den nyoprettede ordning.
