 Ved syn hos Statens Bilinspektion anvendes følgende afprøvning af  

 bremsepræstation på køretøjer med trykluft-mekaniske bremser:
 1. I bremseprøvestanden måles for alle aksler største  

 sammenhørende værdier af membrantryk og bremsekræfter uden hjulblokade.
 2. Bremsepræstationen ved tilladt totalvægt beregnes  

 ud fra målingerne på følgende måde:
 - Der antages at være et »spildtryk« på 0,5 bar, dvs. de første  

 0,5 bar antages alene at benyttes til overvindelse af returfjedre, friktion  

 m.v.
 - Er der ved målingen ikke opnået et membrantryk på mindst 2,5 bar, anses  

 den målte, største bremsekraft som sammenhørende med 2,5 bar.
- Som fuldt udstyret tryk anvendes laveste arbejdstryk - 0,2 bar på grund  

 af trykfaldet ved udvidelsen fra beholdervolumen til samlet volumen af  

 beholder, rør og membraner.
Såfremt ALB-ventilen reducerer trykket ved  

 tilladt totalvægt, skal det reducerede tryk dog anvendes.
 3. Godkendelseskriterier for bremsepræstation: Kravene  

 i Detailforskrifter for Køretøjer, afhængigt af køretøjskategori og 1.  

 registreringsdato.
 5. Fremstilleren kan, såfremt der ved afprøvningen på  

 een eller flere aksler ikke kunne opnås et membrantryk på mindst 2,5 bar,  

 forlange adgang til omstilling (evt. som en tredie fremstilling), hvor  

 køretøjet er tilstrækkeligt belæsset til, at et membrantryk på 2,5 bar kan  

 opnås.
6. Fremstilleren kan i øvrigt forlange adgang til  

 omstilling (evt. som en tredie fremstilling), hvor køretøjet afprøves ved  

 hjælp af skrivende decelerationsmåler.
Køretøjet skal da være tilnærmelsesvis  

 fuldt læsset (vejeseddel medbringes).
 P.M.V.
 E.B.
