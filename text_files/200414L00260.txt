Betænkning afgivet af Erhvervsudvalget den 1. december 2004 Betænkning over Forslag til lov om ændring af lov om  

 værdipapirhandel m.v. og lov om  

  

 finansiel virksomhed (Gennemførelse af markedsmisbrugs- og prospektdirektivet) [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 6. oktober 2004 og var til 1.  

 behandling den 26. oktober 2004. Lovforslaget blev efter 1. behandling  

 henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 19. august 2004 dette  

 udkast til udvalget, jf. (folketingsåret 2003-04) alm. del − bilag 574.  

 Den 19. oktober 2004 sendte økonomi- og erhvervsministeren de indkomne  

 høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en skriftlig  

 henvendelse fra professor Jesper Lau Hansen, Københavns Universitet, som er  

 optrykt i bilag 2.
Spørgsmål Udvalget har stillet 3 spørgsmål til økonomi- og  

 erhvervsministeren til skriftlig besvarelse, som denne har besvaret.
Et af  

 udvalgets spørgsmål og økonomi- og erhvervsministerens svar herpå er optrykt  

 som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Enhedslisten er enig i,  

 at reglerne imod insiderhandel, kursmanipulation m.m. skal skærpes,  

 men samtidig åbner loven mulighed for at gøre det nemmere at  

 spekulere hen over landegrænserne.
Når et prospekt   

 et reklamemateriale   

 for nye aktier er godkendt i et land, skal det også anerkendes i  

 de EU-øvrige lande.
 Hvis loven eksempelvis  

 havde været gældende i slutningen af 1980erne, ville dette have  

 betydet, at de værdiløse aktier i Hafnia, der dengang  

 blev solgt med henvisning til et prospekt godkendt af det danske  

 finanstilsyn, ikke alene kunne sælges til danske pensionskasser og  

 andre,  

 der led et milliardtab, men også kunne have været solgt i andre  

 EU-lande,  

 hvor man ville have haft mere besvær med at gennemskue, at der var tale om  

 værdiløse aktier.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)   

 Kim Andersen (V)   

 Svend Erik Hovmand (V)  

  

  fmd.  

  

 Christian Lund Jepsen (V)   

 Colette L.
Brix (DF)  

  

  nfmd.  

  

 Poul Fischer (DF)   

 Carina Christensen (KF)   

 Lars Barfoed (KF)   

 Jann Sjursen (KD)   

 Frode Sørensen (S)   

 Jan Trøjborg (S)   

 Jens Peter Vernersen (S)   

 Ole Vagn Christensen (S)   

 Peder Sass (S)   

 Poul Henrik Hedeboe (SF)   

 Naser Khader (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 13 Bilagsnr.
Titel 1 Høringsnotat vedr. forslag til lov om ændring af lov om  

 værdipapirhandel m.v. og lov om finansiel virksomhed (Gennemførelse af  

 markedsmisbrugs-  

 og prospektdirektivet) og kopi af de indkomne høringssvar 2 Udkast til tidsplan for udvalgets behandling af  

 lovforslaget 3 Endelig tidsplan for udvalgets behandling af lovforslaget 4 Henvendelse af 22/11-04 fra professor Jesper Lau Hansen,  

 Københavns Universitet Oversigt over spørgsmål og svar vedrørende L 13 Spm.nr.
Titel 1 Spm. om kommentarer til høringssvaret fra Statsadvokaten,  

 til økonomi- og erhvervsministeren, og ministerens svar herpå 2 Spm. om yderligere kommentarer til høringssvar fra Dansk  

 Aktionærforening, til økonomi- og erhvervsministeren, og ministerens svar  

 herpå 3 Spm. om kommentar til henvendelse af 22/11-04 fra professor  

 Jesper Lau Hansen, Københavns Universitet, til økonomi- og  

 erhvervsministeren,  

 og ministerens svar herpå Bilag 2 Et af udvalgets spørgsmål til økonomi- og  

 erhvervsministeren og dennes svar herpå Bilag 4 samt spørgsmål 3 og svaret herpå er optrykt efter ønske  

 fra udvalget.
 Bilag 4:
Københavns universitet Det juridiske fakultet Erhvervsudvalget Folketinget Christiansborg 1240 København K Lovforslag L 13 (samling 2004-05) Ved fremsættelsen af  

 ovennævnte lovforslag den 6. oktober 2004 var der foretaget visse ændringer i  

 forhold til det udkast, der af Finanstilsynet var sendt i høring, og som det  

 derfor ikke har været muligt at kommentere.
To af disse ændringer angår den  

 nye  

 undtagelse til forbuddet mod insiderhandel, og begge er efter min vurdering  

 af  

 en sådan betydning, at Erhvervsudvalget bør give dem særlig opmærksomhed  

 under  

 udvalgsbehandlingen.
Et tredje forhold angår aktieselskabsloven og er mindre  

 vigtigt, men fortjener måske alligevel en nærmere overvejelse.
Lovforslagets § 1, nr. 16: Ny § 35, stk. 2, nr. 1 Den første af de to nye  

 undtagelser til forbuddet mod insiderhandel angår offentlige  

 overtagelsestilbud.  

 Jeg kan bifalde, at man undtager disse tilfælde fra forbuddet, men den  

 nuværende formulering af nr. 1 i stk. 2 er ikke hensigtsmæssig.
Det er tilladeligt og i  

 praksis meget udbredt, at der i forberedelsen af et offentligt  

 overtagelsestilbud foretages en såkaldt due diligence, dvs. en undersøgelse  

 af  

 målselskabets forhold, hvorved tilbudsgiver kan blive bekendt med  

 målselskabets  

 forhold, som i visse tilfælde må kvalificeres som intern viden.
Når dette  

 ikke  

 hindrer tilbudsgiveren i at fremsætte et overtagelsestilbud og senere på  

 baggrund  

 heraf erhverve aktier i målselskabet fra aktionærer, der ikke har samme  

 interne  

 viden, som loven forudsætter ved forbuddet mod insiderhandel.
Tilbudsgiver  

 vil  

 nemlig bruge sin due diligence til at fastsætte sit tilbud sådan, at det  

 afspejler den information om målselskabet, som tilbudsgiver har opnået,  

 herunder en eventuel intern viden.
I disse tilfælde misbruges en eventuel  

 intern viden altså ikke.
Man kan også mere teknisk begrunde resultatet sådan,  

 at når tilbudsgiver fastsætter sit tilbud til en pris, der afspejler den  

 interne viden, så opfyldes kvalifikationen i den nuværende § 34,  

 stk. 2, ikke.
Intern viden defineres jo efter denne bestemmelse som  

 oplysninger, der »må antages at få betydning for kursdannelsen  

 . . .  

 hvis oplysningerne blev offentliggjort.« Hvis tilbuddet allerede afspejler  

 den  

 pris, som markedet senere vil nå, når de pågældende oplysninger  

 offentliggøres,  

 er definitionen på intern viden ikke opfyldt, og forholdet udgør naturligvis  

 ikke insiderhandel.
I bemærkningerne til  

 lovforslaget s. 41 er disse betragtninger tilgodeset.
Det anføres: »Indholdet  

 af den interne viden må antages at blive taget i betragtning af tilbudsgiver  

 ved fastsættelsen af den pris, som aktionærerne tilbydes.« Problemet er blot, at disse  

 betragtninger ikke fremgår af lovforslagets nuværende formulering.
Som nr. 1  

 i  

 § 35, stk. 2, er formuleret nu, vil en tilbudsgiver, der har opnået  

 intern viden om målselskabet, lovligt kunne fremsætte et overtagelsestilbud,  

 der  

  

 ikke  

  

 afspejler den interne viden,  

 f.eks. er lavere end hvad den interne viden måtte give forventning om.
Det er  

 efter min vurdering ikke tilstrækkeligt at have den vigtige passus om, at  

 tilbuddet bør afspejle den interne viden, placeret alene i bemærkningerne;  

 den  

 bør medtages direkte i lovteksten.
 Jeg foreslår derfor, at nr. 1  

 formuleres således:
»1) køb af værdipapirer, der  

 sker som et nødvendigt led i gennemførelsen af et fremsat offentligt  

 købstilbud  

 med det formål at få kontrol over et selskab, der har en eller flere  

 aktieklasser optaget til notering eller handel på en fondsbørs, en  

 autoriseret  

 markedsplads eller et tilsvarende reguleret marked for værdipapirer, såfremt  

 den interne viden er erhvervet i forbindelse med en undersøgelse af  

 selskabet,  

 der er foretaget med henblik på fremsættelsen af købstilbuddet,  

  

 og tilbuddet afspejler den interne viden,  

  

 «  

 (tilføjelse kursiveret) Jeg er opmærksom på, at  

 begrebet »afspejler« ikke er præcist, men det er efter min vurdering  

 tilstrækkeligt  

 dækkende, da der altid vil være et skønsmoment ved fastlæggelsen af  

 tilbudsprisen på baggrund af den tilgængelige viden.
Lovforslagets § 1, nr. 16: Ny § 35, stk. 2,  

 nr. 2 Bestemmelsen  

 implementerer art. 2, stk. 3, i direktiv (2003/6/EF) om markedsmisbrug.
Baggrunden bag bestemmelsen  

 er den naturlige, at der i disse tilfælde ikke foreligger det misbrug af  

 intern  

 viden, som forbuddet mod insiderhandel forudsætter.
Et sådant misbrug  

 foreligger, hvor der indgås en aftale på vilkår, som insideren bør forstå, at  

 modparten ikke ville acceptere, havde han haft samme (interne) viden som  

 insideren.
I tilfælde omfattet af art. 2, stk. 3, er aftalen imidlertid  

 indgået  

 af parterne  

  

 uden  

  

 intern viden, og de  

 aftalte vilkår er således ikke opnået under misbrug af intern viden.
Men der  

 forløber en periode før aftalen skal opfyldes, og i denne periode opnår en af  

 parterne intern viden.
Bestemmelsen fastslår da, at det i disse tilfælde af  

 såkaldt »efterfølgende intern viden« ikke udgør en overtrædelse af forbuddet  

 mod insiderhandel at opfylde den indgåede aftale.
Bestemmelsen i art. 2, stk.  

 3, fremtræder således som en undtagelse til forbuddet mod insiderhandel i  

 art.  

 2, stk. 1.
 I lovforslaget er  

 bestemmelsen tænkt indsat som et nyt § 35, stk. 2, nr. 2.  

 Bestemmelsen fremtræder korrekt som en undtagelse til forbuddet mod  

 insiderhandel, der er indeholdt i § 35, stk. 1.
 Problemet er, at lovforslaget  

 på dette punkt dels anvender en formulering, der afviger fra art. 2,  

 stk. 3 i markedsmisbrugsdirektivet, hvilket kan give tvivl om den  

 tilsigtede rækkevidde af undtagelsen, dels i bemærkningerne s. 42 anfører  

 nogle  

 betragtninger om anvendeligheden af bestemmelsen på aftaler om optioner, som  

 næppe er hensigtsmæssige.
 De pågældende lovbemærkninger  

 synes at ville skelne mellem optionsaftaler, der omfattes af aftalen, sådan  

 at  

 bestemmelsen kun kommer til at omfatte optionsaftaler, hvor det er  

  

 optionsgiver,  

  

 der efterfølgende har  

 opnået intern viden.
 Som det vil fremgå af det  

 følgende, er det for det første tvivlsomt, om disse betragtninger i  

 bemærkningerne  

 er korrekte, for det andet afviger de fra såvel nordisk ret som fra dansk  

 administrativ praksis fra Finanstilsynet.
For det første er  

 betragtningerne om, at kun optionsgiver er omfattet af undtagelsen, næppe  

 korrekte.  

 Det er rigtigt, at kun optionsgiver kan siges at være forpligtet af  

 optionsaftalen, da en sådan aftale kun giver optionshaver en ret, men ingen  

 pligt, til at indgå på aftalen.
Men det er tvivlsomt, om  

 markedsmisbrugsdirektivets art. 2, stk. 3, skal anvendes så specifikt på  

 forpligtelser, som de danske bemærkninger lægger til grund, eller om  

 bestemmelsen mere generelt skal forstås som en selvfølgelig undtagelse til  

 forbuddet mod insiderhandel for disse tilfælde af efterfølgende intern viden.  

 Både for optionsgiver som for optionshaver ligger optionsaftalens vilkår jo  

 fast ved indgåelsen af optionsaftalen, og den senere udnyttelse af optionen  

 kan  

 derfor vanskeligt betragtes som et misbrug, blot fordi den ene part har  

 opnået  

 intern viden i mellemtiden.
Der sker heller ingen skade på markedets  

 funktion.  

 Optionsgiver vil på det tidspunkt, hvor optionsaftalen indgås, være klar  

 over,  

 at han bærer en risiko for, at markedsudviklingen bliver ugunstig.  

 Optionshaver  

 vil jo kun ønske at udnytte optionen, såfremt kursudviklingen er gået i en  

 for  

 optionsgiver ugunstig retning.
Til inddækning af denne risiko vil  

 optionsgiver  

 beregne sig en præmie, den såkaldte optionspræmie.
Optionsgiver bliver m.a.o.  

 ikke skuffet, uanset om optionshaver måtte have fået intern viden på  

 tidspunktet for optionens udnyttelse, men vil blot betragte forholdet som en  

 kalkuleret risiko.
Dertil kommer, at en  

 optionsaftale ofte efterspørges af personer (optionshavere), der enten  

 forventer at have eller kan få intern viden på udnyttelsestidspunktet.  

 Frygter  

 man f.eks. et kursfald på grund af nogle risici, der kan forudses, man hvis  

 indtræden endnu er uvist, kan man imødegå dette ved at indgå en optionsaftale  

 med en optionsgiver om at kunne sælge værdipapiret senere til den nuværende  

 kurs (en put-option), uanset at kursen til den tid måtte være faldet.  

 Optionsgiver  

 vil i sådanne tilfælde forstå, at optionshaver har indgået aftalen om en  

 put-option, fordi optionshaver frygter et kursfald, hvilken mulighed (eller  

 rettere: risiko) optionsgiver da vil tage sig betalt for ved en passende  

 optionspræmie.
Lægges lovforslagets bemærkninger til grund, kan optionshaver  

 imidlertid ikke benytte den indgåede put-option, hvis han efterfølgende har  

 fået intern viden, f.eks. om at den faldende markedskurs vil falde  

 yderligere,  

 fordi de forudsete risici for at beskytte en optinsgiver, der kendte til  

 risikoen og havde taget sig betalt herfor.
Det er ikke hensigtsmæssigt.
Det  

 skal om eksemplet afslutningsvis bemærkes, at optionshaverens kendskab til de  

 risici, der kan opstå, antages her ikke at udgøre intern viden, for hvis det  

 var intern viden, foreligger der intern viden ved  

  

 indgåelsen  

  

 af optionsaftalen, hvilket ikke hører under den her  

 drøftede undtagelse om  

  

 efterfølgende  

  

 intern viden.
Et andet eksempel angår  

 medarbejderoptioner.
Her er optionshaver normalt den ansatte, og det  

 forekommer  

 ofte, at ansatte kan have intern viden på tidspunktet for udnyttelsen af  

 deres  

 medarbejderoptioner.
Lægges lovbemærkningerne til grund, vil især ledende  

 medarbejdere ofte ikke kunne udnytte deres medarbejderoptioner, fordi de er  

 kommet i besiddelse af intern viden om deres arbejdsgiver (selskabet). Også  

 her  

 er bemærkningernes antagelse uhensigtsmæssig, fordi medarbejderoptionerne jo  

 er  

 givet på vilkår, der lå fast ved deres tildeling, og altså ikke ændres eller  

 påvirkes af, at medarbejderen efterfølgende har fået intern viden.
Der er  

 endvidere ikke noget hensyn at tage til optionsgiveren (selskabet), der  

 normalt  

 har samme interne viden som medarbejderne og derfor ikke føler sig snydt.
 For det andet afviger  

 lovbemærkningernes antagelse om optioner fra retsstillingen i de nordiske  

 lande  

 og fra Finanstilsynets egen praksis.
Som det fremgår af de to  

 eksempler i det foregående betragtes det ikke som misbrug af intern viden at  

 udnytte en option, som er indgået uden intern viden, blot fordi en af  

 parterne  

 efterfølgende har fået intern viden.
At en sådan udnyttelse af en option er  

 lovlig og ikke i strid mod insiderhandelsforbuddet fremgår udtrykkeligt af  

 den  

 nuværende svenske og norske lovgivning.
For svensk rets vedkommende henvises  

 til insiderstrafflagen (2000:1086) § 8 nr. 5 (optionshavere) og  

 nr. 6 (optionsgivere). Det ses, at undtagelsen fra forbuddet mod  

 insiderhandel gælder både optionshavere og -givere.
For norsk ret henvises  

 til  

 verdipapirhandellovens § 2-1, stk. 2, der blot taler om udnyttelse  

 af  

 optioner og dermed i lighed med svensk ret omfatter både optionshavere og  

 -givere under undtagelsen fra insiderhandelsforbuddet.
Svensk ret ændres ikke  

 på dette punkt ved implementeringen af markedsmisbrugsdirektivet, hvilket  

 fremgår af den svenske betænkning SOU 2004:69. Jeg er ikke bekendt med  

 overvejelserne om implementeringen i norsk ret, men finder det helt  

 usandsynligt, at norsk ret skulle ændres på dette punkt.
Ikke blot afviger antagelsen  

 i lovforslagets bemærkninger fra svensk og norsk ret, den afviger også fra  

 den  

 afgørelse, som Finanstilsynet har truffet den 19. august 2004 og gjort  

 tilgængelig på sin hjemmeside.
Finanstilsynet når i den afgørelse samme  

 resultat som i svensk og norsk ret, at en medarbejder kan udnytte optioner,  

 som  

 er tildelt i medfør af et medarbejderoptionsprogram, uanset at medarbejderen  

 efterfølgende måtte have fået intern viden om selskabet (optionsgiveren).
 Når der henses til fordelen  

 for den internationale samhandel ved ensartede regler, ikke mindst i lyset af  

 den forestående svenske overtagelse af Københavns Fondsbørs A/S, må det  

 kraftigt frarådes at indføre regler, der i modsætning til såvel svensk og  

 norsk  

 ret som dansk administrativ praksis vil kriminalisere udnyttelsen af en  

 optionsaftale.
I stedet vil jeg anbefale, at  

 man vælger at implementere markedsmisbrugsdirektivets art. 2, stk. 3,  

 mere  

 ordret, og at man i bemærkningerne hertil undlader at tage stilling til,  

 hvorvidt optioner og lignende skal omfattes.
I stedet kan det ved ændringen  

 bemærkes, at man har valgt en mere tekstnær implementering for i videst  

 mulige  

 omfang at tilgodese den fællesskabsretlige fortolkning af denne undtagelse.  

 Samme metode blev i sin tid brugt, da man i lov 343/1991 implementerede art.  

 3,  

 litra a, i direktiv (89/592/EØF) om insiderhandel, hvilket i dag genfindes  

 som  

 værdipapirhandelslovens § 36, stk. 1, der omhandler forbuddet mod  

 videregivelse af intern viden.
 I givet falg vil  

 lovforslagets § 35, stk. 2, nr. 2 få følgende ordlyd:
»2) transaktioner, der  

 gennemføres for at opfylde en forpligtelse til at erhverve eller afhænde  

 værdipapirer,  

 når denne forpligtelse er blevet bindende og er baseret på en aftale, der er  

 indgået, før der er opnået intern viden.« Aktieselskabslovens § 53, stk. 2 Lovforslag nr.
L 13 indfører  

 regler om både indberetningspligt (flagningspligt) for insideres  

 transaktioner,  

 jf. forslagets § 28a, og om insiderlister, jf. forslagets § 37,  

 stk. 4.
Efter min vurdering  

 overflødiggør disse nye regler aktieselskabslovens § 53, stk. 2.  

 Denne bestemmelse synes at være blevet noget overset, f.eks. angår den  

 fortsat  

 kun aktieselskaber noteret på en fondsbørs, men ikke aktieselskaber optaget  

 til  

 handel på en autoriseret markedsplads.
Da man i sin tid vedtog  

 værdipapirhandelsloven (lov 1072/1995) slettede man ligeledes asl.  

 § 28c,  

 fordi den nu blev videreført af vhl. § 29. Tilsvarende bør gælde for  

 asl.  

 § 53, stk. 2. Såfremt man fortsat ønsker at underkaste statslige  

 aktieselskaber en lignende regulering kan bestemmelsen fortsættes i  

 aktieselskabsloven  

 alene i relation til disse.
Der er herudover ingen grund til at ændre på  

 stk. 1 og 3 i asl. § 53.
Med venlig hilsen Jesper Lau Hansen Spørgsmål 3:
Ministeren bedes kommentere henvendelsen af 22. november 2004  

 fra professor Jesper Lau Hansen, Københavns Universitet, jf.
L 13 −  

 bilag  

 4.
 Svar:
 Professor, dr.jur.  

 Jesper Lau Hansen  

 peger i sit brev på tre forhold vedrørende lovforslaget  

 L 13, som Erhvervsudvalget efter hans mening bør give særlig opmærksomhed  

 under  

 udvalgsbehandlingen.  

 Jesper  

 Lau Hansen  

 anfører, at  

 der er foretaget ændringer i forslaget i forhold til det udkast, der af  

 Finanstilsynet var sendt i høring, og at det derfor ikke har været muligt at  

 kommentere på disse ændringer.
 Indledningsvis kan jeg oplyse, at  

 baggrunden for, at der er foretaget ændringer i lovforslaget i forhold til  

 udkastet, der blev sendt i høring, er, at der er taget hensyn til de  

 bemærkninger, der er fremkommet i høringssvarene og ved den lovtekniske  

 gennemgang af lovforslaget.
 Det første emne, som  

 Jesper Lau Hansen  

 behandler i sit brev til Erhvervsudvalget, er forslaget til den nye  

 bestemmelse  

 i lovens § 35, stk. 2, nr. 1.
Med forslaget til § 35, stk. 2, nr. 1, indføres en undtagelse  

 til forbuddet mod insiderhandel.
Bestemmelsen undtager køb af værdipapirer,  

 der  

 sker som et nødvendigt led i gennemførelsen af et fremsat offentligt  

 købstilbud  

 med det formål at få kontrol over et selskab, der har aktier optaget til  

 notering eller handel på en fondsbørs, en autoriseret markedsplads eller et  

 tilsvarende reguleret marked for værdipapirer (»målselskabet«). Undtagelsen  

 gælder, såfremt den interne viden er erhvervet i forbindelse med en  

 undersøgelse af selskabet, der er foretaget med henblik på fremsættelse af  

 købstilbuddet.
 Jesper Lau Hansen  

 giver udtryk  

 for, at den foreslåede ordlyd medfører, at tilbudsgiver lovligt kan fremsætte  

 et tilbud, der ikke afspejler den interne viden, for eksempel ved at afgive  

 et  

 tilbud, der er lavere end den interne viden tilsiger.
 Det er en korrekt forståelse af bestemmelsen, at det ikke  

 kræves, at det afgivne tilbud og herunder tilbudsprisen skal afspejle den  

 interne viden, som tilbudsgiver har på tilbudstidspunktet.
Det er i praksis meget udbredt, som  

 Jesper Lau  

 Hansen  

 korrekt skriver, at der ved forberedelsen af et  

 offentligt overtagelsestilbud foretages en såkaldt »due diligence«, dvs. en  

 undersøgelse af målselskabets forhold.
Tilbudsgiver tager denne viden i  

 betragtning, når han fastsætter sit tilbud.
I praksis indgår imidlertid andre parametre end den viden, som  

 indhentes i forbindelse med en såkaldt »due diligence«.
Tilbuddet vil ofte  

 afspejle tilbudsgivers forventning til mulige synergieffekter i forbindelse  

 med  

 overtagelse af det selskab, som tilbuddet vedrører.
Tilbudsgivers  

 fastsættelse  

 af en pris for målselskabet vil derfor ofte være et resultat af både  

 tilbudsgivers  

 forhold og målselskabets forhold.
Tilbuddet kan endvidere gøres højt eller  

 lavt  

 af strategiske grunde, for eksempel fordi der med tilbuddet indledes en  

 »budkrig«.
Dette er de fleste aktionærer klar over.
Den foreslåede bestemmelse skal ses som en undtagelse til  

 forbuddet mod insiderhandel.
Forslaget til undtagelsen stammer fra  

 markedsmisbrugsdirektivet  

 og begrundelsen for undtagelsen er, at et målselskab ellers ville kunne  

 forhindre fremsættelsen af et overtagelsestilbud ved at give tilbudsgiver  

 intern  

 viden i forbindelse med en due diligence.
Dette formål med undtagelsen vil  

 ikke  

 i samme omfang kunne tilgodeses, såfremt der i bestemmelsen indsættes et krav  

 om, at tilbuddet skal afspejle den interne viden.
 Som det fremgår af lovbemærkningerne, er aktionærerne i  

 målselskabet beskyttede af reglerne i værdipapirhandelslovens §§ 31 og 32,  

 der  

 regulerer overtagelsestilbud samt af reglerne i en tilhørende bekendtgørelse.
Det følger af denne bekendtgørelse, at bestyrelsen i  

 målselskabet er forpligtet til at udarbejde en redegørelse til selskabets  

 aktionærer om fordele og ulemper ved tilbuddet, herunder set i forhold til  

 selskabets forventede udvikling.
Bestyrelsen har således mulighed for i sin  

 udtalelse at imødegå et tilbud, der er »for lavt«.
Det følger desuden af  

 bekendtgørelsen, at den tilbudte kurs mindst skal svare til den højeste kurs,  

 tilbudsgiver har betalt for de allerede erhvervede aktier.
 Jesper Lau Hansen  

 er af den  

 opfattelse, at den foreslåede formulering ikke er hensigtsmæssig, og foreslår  

 i  

 stedet, at det i lovteksten til § 35, stk. 2, nr. 1, fremgår, at undtagelsen  

 alene gælder, hvis tilbuddet afspejler den interne viden.
En tilføjelse som den af  

 Jesper Lau Hansen  

 foreslåede, må på ovennævnte baggrund vurderes at indebære en unødig  

 indskrænkning af tilbudsgivers mulighed for at fastsætte sit tilbud på en  

 måde,  

 som tilbudsgiver synes hensigtsmæssig.
En sådan indskrænkning kan ikke  

 begrundes i hensynet til aktionærerne, da deres interesser varetages af  

 reglerne om overtagelsestilbud Herudover vil det være yderst vanskeligt i  

 praksis at administrere en regel som foreslået af Jesper Lau Hansen, idet den  

 indebærer, at en tilbudsgiver konkret skal vurdere, hvilken værdi den interne  

 viden måtte have for tilbuddet.
Et retsområde som insiderhandel kræver efter  

 min opfattelse af retssikkerhedsmæssige årsager klare retsregler.
En regel  

 som  

 den af Jesper Lau Hansen foreslåede vil ikke medvirke til at opfylde dette  

 krav.
 Endelig vil der være en risiko for, at en regel som foreslået af  

 Jesper Lau Hansen vil virke hæmmende på erhvervslivets mulighed for at  

 foretage  

 hensigtsmæssige opkøb af virksomheder.
 Jeg finder derfor på denne baggrund ikke anledning til at ændre  

 på den foreslåede bestemmelses ordlyd.
 Det andet emne, som  

 Jesper Lau Hansen  

 omtaler i sit brev til Erhvervsudvalget, er forslaget til den nye bestemmelse  

 i  

 lovens § 35, stk. 2, nr. 2.
 Forslaget til bestemmelsen i §  

 35, stk. 2, nr. 2, medfører en undtagelse til forbuddet mod insiderhandel i §  

 35, stk. 1. Undtagelsen gælder i de tilfælde, hvor køb eller salg af et  

 værdipapir sker for at opfylde en forpligtelse, der er forfalden og baseret  

 på  

 en aftale, der er indgået, inden personen fik intern viden.
 Jesper Lau Hansen  

 bemærker indledningsvis, at lovforslaget anvender en  

 formulering, der afviger fra artikel 2, stk. 3, i markedsmisbrugsdirektivet,  

 hvilket kan give tvivl om den tilsigtede rækkevidde af undtagelsen.  

 Jesper Lau Hansen  

 foreslår på den baggrund, at man vælger at  

 implementere markedsmisbrugsdirektivets artikel 2, stk. 3, mere ordret.
Jeg kan indledningsvis oplyse, at  

 årsagen til, at man ved udformningen af lovforslaget har valgt en  

 formulering,  

 der afviger fra formuleringen i den danske version af direktivet, er, at den  

 danske oversættelse af direktivets artikel 2, stk. 3, er upræcis.
Af de  

 øvrige  

 sprogversioner fremgår det, at  

 forudsætningen for, at undtagelsen i direktivets artikel 2, stk. 3, kan  

 anvendes, er, at insideren har en forpligtelse til at købe eller sælge  

 værdipapirer, og at denne forpligtelse er  

  

 forfalden  

 på tidspunktet, hvor  

 insideren gennemfører sin handel med værdipapirer.
Betingelsen om, at forpligtelsen  

 skal være forfalden, er ikke kommet med i den danske oversættelse.
Derimod  

 fremgår det som nævnt af de øvrige sprogversioner af direktivet, at  

 undtagelsen  

 kun finder anvendelse, såfremt forpligtelsen er forfalden.
Som  

 Jesper Lau Hansen  

 selv skriver, er der gode grunde til at vælge en  

 gennemførelse af direktivet i dansk lovgivning, der holder sig så tæt som  

 muligt  

 på direktivets ordlyd.
Med formuleringen af bestemmelsen i § 35, stk. 2, nr.  

 2,  

 har man efter min vurdering netop taget hensyn til dette, idet der ikke kun  

 er  

 lagt vægt på ordlyden af den danske oversættelse, men også på de øvrige  

 sprogversioner.
 Jeg finder derfor ikke grundlag  

 for at ændre på ordlyden af bestemmelsen i lovforslaget.
 Jesper Lau Hansen  

 anfører desuden, at udtalelserne i lovbemærkningerne  

 til bestemmelsen til § 35, stk. 2, nr. 2, hvorefter bestemmelsen kun omfatter  

 optionsaftaler, hvor det er  

  

 optionsgiver  

  

 ,  

 der efterfølgende har opnået intern viden, næppe er korrekte.
 Jesper Lau Hansen  

 mener, at det er tvivlsomt, om  

 markedsmisbrugsdirektivets artikel 2, stk. 3, skal anvendes så specifikt på  

 forpligtelser, som de danske lovbemærkninger lægger til grund, eller om  

 bestemmelsen mere generelt skal forstås som en selvfølgelig undtagelse til  

 forbuddet mod insiderhandel i tilfælde af efterfølgende intern viden.  

 Jesper Lau Hansen  

 giver udtryk for, at undtagelsen også bør kunne  

 anvendes i forhold til en  

  

 optionshaver.
Jeg kan oplyse, at Kommisionen  

 under udarbejdelsen af lovforslaget blev spurgt om, hvordan bestemmelsen i  

 direktivets artikel 2, stk. 3, skal forstås.
Kommissionen oplyste, at  

 bestemmelsen alene omfatter tilfælde, hvor insideren har en  

  

 forpligtelse  

  

 , og at bestemmelsen ikke  

 kan udstrækkes til også at omfatte situationer, hvor insideren kun har en  

  

 rettighed.
Som  

 Jesper Lau Hansen  

 selv anfører, er det kun optionsgiveren, der er  

 forpligtet af en optionsaftale.
Optionshaveren har derimod kun en ret −  

 men ikke en pligt  til at kræve aftalen opfyldt.
Det er derfor anført i  

 bemærkningerne til lovforslaget, at undtagelsen ikke er anvendelig på  

 optionshavers udøvelse af optioner eller andre rettigheder til at købe eller  

 sælge værdipapirer.
Derimod vil undtagelsen kunne anvendes i forhold til en  

 optionsgiver, der opfylder sin forpligtelse i henhold til en  

 optionsaftale.
 Udtalelserne i lovbemærkningerne  

 har støtte både i ordlyden af bestemmelsen i direktivet samt tilkendegivelser  

 fra Kommissionen, og jeg finder derfor heller ikke på dette punkt grundlag  

 for  

 at ændre lovforslaget.
Jeg kan i øvrigt oplyse, at  

 udtalelserne i lovbemærkningerne vedrørende optionsaftaler bl.a. blev indsat  

 i  

 forslaget for at tilgodese nogle af de bemærkninger til lovforslaget, som var  

 fremkommet under høringen.
Jeg kan således henvise til høringssvarene fra  

 Dansk  

 Industri og Københavns Fondsbørs A/S.
 Jesper Lau Hansen  

 giver  

 ligeledes udtryk for, at udtalelserne vedrørende optioner i lovbemærkningerne  

 afviger fra retsstillingen i de øvrige nordiske lande samt Finanstilsynets  

 egen  

 praksis.
 Det er korrekt, at man i norsk og svensk ret har undtagelser fra  

 forbuddet mod insiderhandel, som omfatter både optionshaver og optionsgiver.  

 Det er også korrekt, at Finanstilsynet, som nævnt af  

 Jesper Lau  

 Hansen, ved en afgørelse af 19. august 2004 har udtalt, at  

 udnyttelse af medarbejderoptioner under visse betingelser ikke omfattes af  

 forbuddet mod insiderhandel i lovens § 35, stk. 1.
 Udnyttelse af optioner omfattes imidlertid  i lighed med andre  

 former for køb og salg af værdipapirer  alene af forbuddet mod  

 insiderhandel,  

 såfremt de almindelige betingelser for anvendelsen af forbuddet mod  

 insiderhandel i lovens § 35, stk. 1, er opfyldte, hvilket også er  

 understreget  

 i bemærkningerne til lovforslaget.
 Jeg skal i den forbindelse gøre opmærksom på, at der ikke med  

 lovforslaget foretages ændringer i formuleringen af lovens forbud mod  

 insiderhandel  

 i § 35, stk. 1. Forslaget medfører derfor heller ikke nogen indskrænkning i  

 ledende medarbejderes eller andre optionsindehaveres mulighed for at udnytte  

 tildelte optioner i forhold til, hvad der gælder efter de nuværende regler.
 Jesper Lau Hansen  

 s bemærkninger  

 om, at der med forslaget indføres en kriminalisering af udnyttelsen af en  

 optionsaftale er derfor efter min opfattelse ukorrekt.
 Det vil således også fremover under normale omstændigheder være  

 muligt for den ledende medarbejder og andre optionsindehavere at udnytte  

 optioner, uanset om den ledende medarbejder måtte komme i besiddelse af  

 intern  

 viden mellem tidspunktet for tildelingen og udnyttelsen af optionen.  

 Retsstillingen efter den danske lovgivning vil derfor fortsat komme til at  

 ligge på linje med, hvad der gælder i de andre nordiske lande.
 Jeg finder derfor ikke grundlag  

 for at ændre på lovforslaget på dette punkt.
 Endelig nævner  

 Jesper Lau Hansen  

 som  

  

 det tredje emne  

 i sit brev til  

 Erhvervsudvalget, at man bør overveje at ophæve reglen i aktieselskabslovens  

 §  

 53, stk. 2.
 Aktieselskabslovens § 53, stk. 2, regulerer ledelsesmedlemmers  

 aktiebesiddelser, mens nærværende lovforslag har fokus på ledelsesmedlemmers  

 (og nærtståendes) aktietransaktioner.
 Jesper Lau Hansen  

 s  

 betragtninger omkring aktieselskabsloven er imidlertid relevante, da det  

 naturligvis  

 ikke er hensigten at pålægge virksomhederne unødige byrder i form af  

 dobbeltindberetningspligter.
 Jeg vil derfor tage op til overvejelse, om det er muligt og  

 hensigtsmæssigt at ændre aktieselskabslovens § 53, stk.  

 2, i forbindelse med næste revision af  

 aktieselskabsloven, som forventes i foråret 2005.
