 I skrivelse af 18. oktober 1983 meddelte byggestyrelsen, at man den 19.  

 august 1983 i henhold til bygningsreglement 1982, kapitel 5.2.2, stk. 5 havde  

 godkendt Dantest som kontrolorgan for producenter af fundamentsblokke og  

 blokke af letklinkerbeton.
 Den meddelte godkendelse var gældende i en 2-årig periode.
 Man skal nu meddele, at byggestyrelsen den 31. oktober 1985 har forlænget  

 godkendelsen for en ny 2-årig periode indtil den 1. september 1987.
