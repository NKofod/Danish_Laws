Betænkning afgivet af Kommunaludvalget den 2. juni 2014 Betænkning over Forslag til folketingsbeslutning om tildeling af stemmeret til borgere under værgemål [af Holger K.: Nielsen (SF) og Pernille Vigsø Bagge (SF)]:
1. Udvalgsarbejdet Beslutningsforslaget blev fremsat den 4. april 2014 og var til 1. behandling den 27. maj 2014. Beslutningsforslaget blev efter 1. behandling henvist til behandling i Kommunaludvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et flertal i udvalget (V, S, RV, LA og KF) indstiller beslutningsforslaget til forkastelse ved 2. (sidste) behandling.
Venstres medlemmer af udvalget kan ikke støtte beslutningsforslaget.
Personer, der er under det almindelige værgemål, er myndige og har stemmeret.
Der findes så en særlig type indgribende værgemål, hvor en domstol har vurderet, at personen skal have frataget den retlige handleevne og skal umyndiggøres.
Denne person har ikke stemmeret.
Der er således kun personer under denne særlige type værgemål, der er umyndiggjorte og derfor ikke kan stemme.
Det svarer til, at unge mennesker under 18 år også er frataget den retlige handleevne og er umyndige og dermed heller ikke kan stemme.
Venstre kan som sagt ikke støtte beslutningsforslaget, men vil se med interesse på, hvad der måtte komme fra regeringen på dette punkt på baggrund af den undersøgelse, som regeringen vil sætte i gang Et mindretal i udvalget (DF, SF og EL) indstiller beslutningsforslaget til vedtagelse uændret.
SFs medlemmer af udvalget vil stemme ja til B 97 ved 2. behandlingen, fordi SF mener, at det er både uholdbart og udemokratisk, at man med afsæt i lov om værgemål og grundlovens § 29 fortsat fratager en lang række danske borgere muligheden for demokratisk indflydelse.
Allerede i 2012 påpegede Institut for Menneskerettigheder i sin rapport »Selvbestemmelse og værgemål i Danmark«, at Danmark er i fare for at komme i konflikt med handicapkonventionen, når vi fratager borgere under værgemål deres stemmeret (»Selvbestemmelse og værgemål i Danmark«, Institut for Menneskerettigheder, København 2012). Dette problem bliver ikke mindre nu, hvor Folketinget tiltræder tillægsprotokollen til handicapkonventionen, da ratifikation af protokollen nu giver enkeltpersoner og grupper af personer mulighed for at klage til FNs komité for rettigheder for personer med handicap, hvis de finder, at deltagerstaten, i dette tilfælde Danmark, har krænket deres rettigheder i henhold til FNs handicapkonvention.
Derudover har Justitsministeriet i et svar den 14/11-2013 til Økonomi- og Indenrigsministeriet erkendt, at der intet juridisk er til hinder for, at man giver borgere under værgemål stemmeret til kommunal-, regions- og Europaparlamentsvalg.
Dermed er der ikke noget praktisk til hinder for, at man foretager de nødvendige ændringer af lov om værgemål og de forskellige valglove, således at flere kan få stemmeret til de kommende kommunal-, regions- og Europaparlamentsvalg samt folkeafstemninger.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Per Husted (S) Annette Lind (S) Jan Johansen (S) Peder Christensen (S) Anne Sina (S) Torben Hansen (S) Rasmus Prehn (S) Liv Holm Andersen (RV) Marlene Borst Hansen (RV) fmd.
Nadeem Farooq (RV) Lisbeth Bech Poulsen (SF) Pernille Vigsø Bagge (SF) Lars Dohn (EL) Rosa Lund (EL) Finn Sørensen (EL) Erling Bonnesen (V) Michael Aastrup Jensen (V) Martin Geertsen (V) Jacob Jensen (V) Jan E.
Jørgensen (V) Sophie Løhde (V) Finn Thranum (V) Hans Christian Thoning (V) Morten Marinus (DF) Mikkel Dencker (DF) Jørn Dohrmann (DF) Mette Hjermind Dencker (DF) Ole Birk Olesen (LA) Mike Legarth (KF) nfmd.
 Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 97 Bilagsnr.
