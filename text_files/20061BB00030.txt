Fremsat den 8. november 2006 af Per Clausen (EL), Line Barfoed (EL), Rune  

 Lund (EL) og Frank Aaen (EL) Forslag til folketingsbeslutning om  

 kvæg på græs Folketinget pålægger regeringen at gennemføre de nødvendige  

 ændringer af love og bekendtgørelser for at sikre, at alt kvæg, der er ældre  

 end 3 måneder, skal på græs i sommerhalvåret og skal uden for stalden og  

 luftes  

 dagligt resten af året.
Bemærkninger til forslaget Kvæg er store dyr, som har brug for at røre sig.
Derfor er det  

 naturstridigt, at kvæg i stigende grad holdes i stalden hele døgnet hele året  

 rundt.
Udviklingen i retning af, at flere køer udelukkende holdes i stalden,  

 sker  

 i rivende hast i takt med, at strukturudviklingen øger størrelsen på  

 kvægbesætningerne, især for så vidt angår malkekøer.
I dag er det kun godt  

 halvdelen af de konventionelle malkekøer, der kommer på græs, mens der er  

 regler for, at økologisk kvæg, der er ældre end 3 måneder skal på græs mindst  

 6  

 lyse timer om dagen i mindst 150 dage i sommerhalvåret.
Derudover skal  

 økologiske malkekøer have adgang til en løbegård i vinterhalvåret.
Grunden  

 til,  

 at kvæg ikke kommer så meget ud i vinterhalvåret, er, at græsset dårligt kan  

 bære køernes færdsel i tiden med nedbørsoverskud, og at græsset ikke er i  

 vækst  

 i den periode.
 En indsamling af informationer fra kvægbesætningerne udført af  

 Dansk Kvæg og samlet i Kvægdatabasen viser, at der er en stærk sammenhæng  

 mellem besætningsstørrelsen og hyppigheden af, at køerne kommer på græs.  

 Således er det over 90 pct. af de mindre besætninger med under 50 årskøer,  

 der  

 kommer på græs, mens kun 10 pct. af kvægproducenterne med over 250 årskøer  

 sender køerne på græs (se bilag 1).
 Mælkeudvalget fremskriver udviklingen af den gennemsnitlige  

 størrelse på malkekvægsbesætninger fra 97 i 2006 til 193 i 2015. Derfor vil  

 udviklingen fortsætte med stadig færre køer på græs, hvis Folketinget ikke  

 griber ind.
I analysen »Afgræsningens betydning for danske malkekøers  

 sundhed«, KvægInfo nr. 1374, af Bettina Ørnhøj Mortensen og Anne Mette  

 Kjeldsen, der er lavet på baggrund af data fra Kvægdatabasen, fremgår det, at  

 afgræsning giver sundere køer.
Analysen fastslår tillige, at  

 løsdriftssystemer,  

 hvor køerne har en stor fælles stald at bevæge sig i, ikke giver en lige så  

 god  

 sundhed, som når køerne kommer på græs.
Løsdriftsstalde er dog naturligvis  

 bedre end bindestalde, hvor køerne står i hver sin bås og ikke kommer på  

 græs.
Sammenfattende  

 lyder det fra forskerne, at den samlede vurdering af resultaterne fra  

 undersøgelsen  

 er, at køer på græs har færre behandlinger for visse sygdomme sammenlignet  

 med  

 køer, der ikke kommer på græs.
Løsdriftsstalde kan derfor ikke erstatte den  

 sundhed, der er resultatet, når køer kommer på græs.
Antallet af trykninger, brud, skader og bylder i slagtefund,  

 der kan bruges som indikator for sygdomstrykket og velfærden, angiver, at  

 økologiske køer har det bedre end konventionelle køer.
Forskellen i sygdomme  

 hos konventionelle køer og økologiske køer indikerer, at forskellen i adgang  

 til græsning har betydning herfor.
Trykninger, brud, skader og bylder (andre  

 steder end leveren) er langt hyppigere hos de konventionelle køer end blandt  

 de  

 økologiske køer.
Bylder i leveren er dog hyppigere hos de økologiske køer, og  

 det er et spørgsmål, som der endnu ikke rigtig er fundet en forklaring på.  

 Dog  

 menes svaret dels at kunne findes i måden, der fodres på.
Det Dyreetiske Råd kom i februar 2006 med en udtalelse om  

 malkekvæg.
Her omtaler Det Dyreetiske Råd, at ændringerne i retning af større  

 besætninger og øget mekanisering giver et større pres på malkekøerne, og at  

 dette  

 pres bl.a. giver sig udslag i stofskifteproblemer, lidelser i klove og ben og  

 yverbetændelse og efter Det Dyreetiske Råds opfattelse udgør et væsentligt  

 problem.  

 Det fremgår endvidere, at Det Dyreetiske Råd finder, at afgræsning er en  

 naturlig måde at tilgodese køers velfærd på, og Rådet mener som udgangspunkt,  

 at køer bør have mulighed for at komme på græs.
Danmarks natur har brug for græssende dyr.
I det omfang kvæget  

 bliver inde i staldene, vil samfundet være nødt til at påtage sig udgifter  

 til  

 afgræsning af naturområder.
Danmarks Miljøundersøgelser opgjorde i slutningen  

 af 2004, at det vil koste 390 mio. kr. årligt, hvis Danmark skal sikre en  

 naturvenlig drift på de § 3-områder og Natura 2000-arealer, som i dag er  

 utilstrækkeligt plejede.
Disse udgifter vil alt andet lige blive højere, hvis  

 landbrugsproduktionens dyr bliver inde i staldene.
Dertil kommer den store  

 kulturelle betydning, det har for befolkningen at se landbrugsdyrene på  

 markerne.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kvæg på græs.
(Beslutningsforslag nr.
B 30).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Besætninger med køerne på græs i forhold til  

 antallet af årskøer i besætningerne Bilag 1. Jo større besætninger af malkekvæg, jo sjældnere  

 kommer de på græs.
