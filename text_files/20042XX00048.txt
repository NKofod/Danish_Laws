Skriftlig fremsættelse  

 (23. februar 2005) Ministeren for  

 familie- og forbrugeranliggender  

  

 (Lars Barfoed):
 Herved tillader jeg mig for  

 Folketinget at fremsætte:
Forslag til lov om ændring af lov om social service (Forbedring af  

 muligheden for madordninger i daginstitutioner mod fuld forældrebetaling) (Lovforslag nr.
L 26).
Forslag til lov om ændring af  

 lov om social service (Forbedring af muligheden for madordninger i  

 daginstitutioner mod fuld forældrebetaling) blev fremsat første gang den 28.  

 oktober 2004, Lovforslag nr.
L 74 (FT 2004-05, 1. samling, Tillæg A sp. 2028  

 og  

 2034). Forslaget kom til 1. behandling den 10. november 2004 (FF 2004-05, 1.  

 samling, sp. 1026) og 2. behandling den 13. januar 2005 (FF 2004-05, 1.  

 samling). Ved 2. behandlingen blev vedtaget et ændringsforslag, hvorefter  

 kommunen ikke længere kan, men skal fastsætte et maksimumbeløb for  

 forældrenes  

 betaling til madordninger.
Forslaget bortfaldt med udskrivelsen den 18.  

 januar  

 2005 af valg til Folketinget.
Forslaget fremsættes med det vedtagne  

 ændringsforslag indarbejdet.
 Baggrunden for lovforslaget  

 er, at det med de nuværende rammer for forældrebetalte madordninger i nogle  

 situationer har vist sig vanskeligt at etablere madordninger.
 Formålet med lovforslaget er  

 at gøre det lettere at etablere madordninger i daginstitutioner og  

 puljeordninger mod fuld forældrebetaling.
Der stilles forslag om, at  

 kommunerne i forbindelse med fuldt forældrebetalte madordninger kan beslutte,  

 at lønomkostninger i forbindelse med madordninger kan indregnes i forældrenes  

 betaling.
I dag kan forældrene kun betale for selve kostudgifterne, når maden  

 tilberedes i institutionen.
 Samtidig skal kommunen  

 fastsætte et maksimumbeløb for forældrenes betaling til madordningen.  

 Kommunen  

 skal herved sikre, at der ikke af forældrebestyrelserne etableres alt for  

 dyre  

 madordninger, som mange forældre af økonomiske grunde vil fravælge.
Forældrebetalte madordninger  

 kan fremover omfatte alle børn fra 0 år og opefter i daginstitutioner og  

 puljeordninger.
Herved får også alle børn i aldersgruppen 0-2 år mulighed for  

 at blive omfattet af en madordning, da ikke alle er omfattet af en madordning  

 som led i dagtilbudsydelsen.
 Lovforslaget skønnes ikke at  

 medføre kommunale merudgifter.
 Lovforslaget forventes at  

 træde i kraft dagen efter bekendtgørelsen i Lovtidende.
 Med disse bemærkninger  

 indstiller jeg lovforslaget til Folketingets velvillige behandling.
