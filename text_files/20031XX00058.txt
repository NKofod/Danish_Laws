Skriftlig fremsættelse (5. november 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af tinglysningsloven, retsplejeloven og konkursloven. (Pant og udlæg  

 i  

 andelsboliger mv.).
(Lovforslag nr.
L 56).
 Formålet med dette lovforslag er at indføre en  

 tinglysningsordning med central edb-registrering af visse rettigheder over  

 andele i andelsboligforeninger, aktier i boligaktieselskaber og anparter i  

 boliganpartsselskaber (andelsboligbogen), samt at sikre en  

 tidssvarende  

 regulering af de særlige spørgsmål, der opstår i forbindelse med udlæg i og  

 tvangsrealisation af andele i andelsboligforeninger mv.
Lovforslaget hænger sammen med økonomi- og  

 erhvervsministerens samtidig fremsatte lovforslag nr.
L 51 om ændring af lov  

 om  

 andelsboligforeninger og andre boligfællesskaber (Pant og udlæg i  

 andelsboliger  

 mv.), der har til formål at lette omsætningen af private andelsboliger mv.  

 Økonomi- og erhvervsministerens lovforslag indebærer, at det uanset  

 bestemmelserne  

 i en andelsboligforenings vedtægter bliver muligt at pantsætte andele i  

 andelsboligforeninger.
Samtidig ophæves det udlægsforbud, der blev indført i  

 andelsboligloven i 1997.
 Lovforslaget bygger på forslagene i betænkning nr. 1421/2002  

 om pant og udlæg i andelslejligheder, der er afgivet i oktober 2002 af  

 arbejdsgruppen om pant og udlæg i andele under Økonomi- og  

 Erhvervsministeriet  

 (Erhvervs- og Boligstyrelsen). Lovforslaget svarer med redaktionelle  

 ændringer  

 til arbejdsgruppens lovudkast, bortset fra, at bemyndigelsen til at fastsætte  

 nærmere regler om andelsboligforeningens afgivelse af en erklæring om  

 andelshaverens brugsret til den pågældende lejlighed foreslås henlagt til  

 økonomi- og erhvervsministeren i stedet for justitsministeren, og at  

 præciseringen  

 af trangsbeneficiet i retsplejelovens § 509 efter lovforslaget alene skal  

 gælde  

 ved udlæg i andele i andelsboligforeninger mv., hvortil der er knyttet  

 brugsret  

 til en bolig.
Hensigten med indførelse af tinglysningsordningen er at give  

 indehavere af de pågældende rettigheder en bedre retlig beskyttelse mod  

 senere  

 rettighedshavere, herunder erhververe af de pågældende andele mv.
Indholdet  

 af  

 tinglysningsordningen foreslås fastsat med udgangspunkt i den ordning, der  

 gælder for underpantsætning af biler (bilbogen). Andelsboligbogen  

 foreslås  

 således baseret på genstanden  dvs. andelslejligheden  og ikke på  

 skyldnerens  

 person, idet en realbaseret registrering skaber en højere grad af sikkerhed  

 for, at det kan konstateres, hvilke (registreringspligtige) rettigheder der  

 hviler på andelen.
 Der stilles ikke forslag om systematisk registrering af  

 adkomst, men i stedet, at grundlaget for registrering af rettigheder over  

 andele bliver oplysningerne i Bygnings- og Boligregistret (BBR) kombineret  

 med  

 en erklæring fra andelsboligforeningen om, at den andel, som ønskes pantsat,  

 giver brugsret til den lejlighed, der er indhentet en BBR-udskrift på.
 Tinglysningsordningen foreslås i lighed med det, der gælder  

 for bilbogen, at omfatte pantsætning og retsforfølgning, dvs. udlæg, arrest  

 og  

 konkurs.
 Det foreslås, at retten i Århus skal varetage den løbende  

 drift og administration af andelsboligbogen.
 Herudover foreslås det, at en række af retsplejelovens  

 regler om fremgangsmåden ved og udstrækningen af et udlæg i fast ejendom skal  

 anvendes tilsvarende ved udlæg i andelsboligforeninger mv.
Det foreslås således, at der skal være adgang til at  

 foretage udlæg i en andel i en andelsboligforening mv., selv om skyldneren  

 ikke  

 giver møde i fogedretten.
Endvidere foreslås det, at et udlæg i en andel i en  

 andelsboligforening mv.  ligesom et aftalt pant (pantebrev)  som  

 udgangspunkt  

 også skal omfatte forbedringer og inventar, der er særligt tilpasset eller  

 installeret i lejligheden, og at der som udgangspunkt ikke skal kunne  

 foretages  

 særskilt udlæg i sådanne forbedringer og sådant inventar.
Lovforslaget indebærer herudover, at fogedretten kan  

 beslutte, at der skal ske administration af en andelsbolig, der knytter sig  

 til  

 en udlagt andel.
Bestemmelsen sigter navnlig til tilfælde, hvor skyldneren  

 vanrøgter andelsboligen eller er flyttet.
 Det foreslås endvidere, at fogedretten skal kunne bestemme,  

 at et udlæg i en andel i en andelsboligforening mv. ikke giver ret til at  

 kræve  

 andelen tvangsrealiseret, så længe skyldneren overholder en afdragsordning.  

 Dette gælder dog ikke i de tilfælde, hvor udlægget er foretaget på grundlag  

 af  

 et pantebrev med pant i andelen.
Endelig foreslås en præcisering af retsplejelovens  

 trangsbeneficium i § 509, der undtager aktiver, bortset fra fast ejendom, der  

 er nødvendige til opretholdelse af et beskedent hjem og en beskeden levefod,  

 fra udlæg.
Trangsbeneficiet gælder også for udlæg i andele i andelsboliger  

 mv.,  

 og den foreslåede præcisering indebærer, at en andelsbolig vil være undtaget  

 fra udlæg, hvis boligen efter sin størrelse og indretning alene opfylder de  

 sædvanlige krav til en beskeden boligen, og tvangsrealisation af andelen ikke  

 kan forventes at indbringe et beløb, der klart overstiger udgiften ved  

 overtagelse af en passende almen bolig eller leje- eller andelsbolig.
 Efter lovforslaget skal tvangsauktion over en andel i en  

 andelsboligforening mv. som udgangspunkt først kunne ske, efter at den  

 udlagte  

 andel er forsøgt solgt ved et tvangssalg gennem andelsboligforeningen.
 De nærmere regler om fremgangsmåden ved et sådant  

 tvangsunderhåndssalg foreslås fastsat i andelsboligloven, og jeg kan derfor  

 på  

 dette punkt henvise til det lovforslag om ændring af andelsboligloven, som  

 samtidig er fremsat af økonomi- og erhvervsministeren.
Andelsboligloven og de enkelte foreningers vedtægter  

 indeholder bl.a. bestemmelser om maksimalpriser for andelsboliger og  

 fortrinsberettigelse.
Disse hensyn skal også iagttages, hvor den udlagte  

 andel  

 skal sælges på tvangsauktion, fordi et tvangsunderhåndssalg gennem foreningen  

 ikke  

 har været mulig.
Bl.a. på denne baggrund foreslås en række regler i  

 retsplejeloven om tvangsauktion over udlagte andele mv.
De foreslåede regler  

 tager i vidt omfang udgangspunkt i retsplejelovens regler om tvangsauktion  

 over fast ejendom.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
