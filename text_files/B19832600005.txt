 I danske skibe, fisker- og lystfartøjer kan der opnås tilladelse til at  

 benytte separate VHF-modtagere, herunder VHF-pejlemodtagere, efter  

 nedenstående bestemmelser:
 Modtagerne skal være typegodkendte af Post- og Telegrafvæsenet.  

 Godkendelsen sker principielt i henhold til »Tekniske bestemmelser for  

 maritimt VHF radiotelefon udstyr« juni 1977, men det vil dog alene blive  

 krævet, at følgende bestemmelser overholdt:
 Modtagerne skal være således indrettet, at de udelukkende kan benyttes på  

 de internationale maritime VHF-kanaler (1-28, 60-74 og 77-88), kanalerne 1F,  

 2F, 3F, 1L og 2L samt på frekvenserne 121,5 MHz og 243 MHz.
 Udstrålingen fra modtagerne må ikke overstige 2 nW.
 De separate VHF-modtagere kan være udstyret med funktion for automatisk  

 afsøgning af de omhandlede kanaler (scanning).
 De praktiske regler for opnåelse af typegodkendelse af de nævnte modtagere  

 er de samme som for øvrigt maritimt radioudstyr.
 Tilladelse til oprettelse og benyttelse af separate VHF-modtagere vil  

 alene blive givet, når der i forvejen eller senest samtidig er udstedt  

 tilladelse til oprettelse og benyttelse af et normalt maritimt  

 VHF-radiotelefonanlæg (sender og modtager) i det pågældende fartøj.
 Ved installation (anbringelse) af sådanne separate VHF-modtagere i et  

 fartøj med VHF-radiotelefoninstallation påhviler det  

 fartøjsejeren/installatøren i hvert enkelt tilfælde at foretage anmeldelse  

 til Radioteknisk Tjeneste af den separate VHF-modtager, således at denne  

 modtager kan blive indført i fartøjets radiosendetilladelse.
De her omhandlede modtagere er tillige omfattet af Ministeriet for  

 Offentlige Arbejders Bekendtgørelse nr. 521 af 10. oktober 1974 om  

 foranstaltninger til imødegåelse af ulovlig benyttelse af radioanlæg.
I følge  

 § 2 i nævnte bekendtgørelse må salg eller udlevering bl.a af en VHF-modtager  

 kun finde sted, når køberen har tilladelse fra Post- og Telegrafvæsenet til  

 at oprette og benytte denne.
Den, der sælger eller udleverer nævnte modtager,  

 skal sikre sig, at dette er tilfældet.
Dette kan i praksis ske ved, at  

 køberen foreviser en radiotilladelse, der omfatter et maritimt  

 VHF-radiotelefonanlæg.
Kan køberen ikke forevise en sådan tilladelse, må  

 salg/udlevering ikke finde sted, medmindre der samtidig sælges et normalt  

 VHF-radiotelefonanlæg, i hvilket tilfælde der skal indsendes ansøgningsskema,  

 omfattende begge anlæg, i udfyldt og underskrevet stand.
 Oprettelse og benyttelse af de nævnte modtagere på land uden særlig  

 tilladelse fra Post- og Telegrafvæsenet er forbudt.
 Post- og Telegrafvæsenet forbeholder sig til enhver tid ret til at ændre  

 ovennævnte bestemmelser, såfremt det på grundlag af indvundne erfaringer  

 skønnes påkrævet.
