Nr BTL 19 Betænkning over Forslag til lov om ændring af forskellige lovbestemmelser  

 om inddrivelse af det offentliges restancer (Lønindeholdelse)   

 Nr L 19 1987-88, 2. samling Afgivet af Det Politisk-Økonomiske Udvalg Afgivet: 19880617 Udvalget har behandlet lovforlaget i nogle møder og har herunder stillet spørgsmål til finansministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse uændret.
 Et mindretal (Socialistisk Folkepartis medlemmer af udvalget) vil redegøre  

 for sin stilling til lovforslaget ved 2. behandling af dette.
Grethe Fenger Møller (KF) nfmd.
Kent Kirk (KF) Henning Andersen (KF)  

 Bjørn Elmquist (V) Ivar Hansen (V) Pia Kjærsgaard (FP) Marianne Jelved (RV)  

 Bente Juncker (CD) Kofod-Svendsen (KRF) Svend Auken (S) Lykketoft (S)  

 fmd.
Poul Nielson (S) Kaj Poulsen (S) Henning Rasmussen (S) Nyrup  

 Rasmussen (S) Aage Frandsen (SF) Jes Lunde (SF Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i to møder og har herunder stillet  

 spørgsmål til finansministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Det Konservative Folkepartis,  

 Venstres, Fremskridtspartiets, Det Radikale Venstres, Centrum-Demokraternes  

 og Kristeligt Folkepartis medlemmer af udvalget) lovforslaget til  

vedtagelse uændret.
 Et mindretal (Socialdemokratiets og Socialistisk Folkepartis medlemmer af  

 udvalget) indstiller lovforslaget til vedtagelse med de stillede  

 ændringsforslag.
Ændringsforslag Af et mindretral (S og SF):
Til § 4 1) I den foreslåede § 20 a indsættes efter 1. pkt. som nyt punktum:
»Bortset fra inddrivelse af misligholdt gæld efter § 13 må  

 lønindeholdelsen dog højst udgøre 20 pct. af forskellen mellem  

 lønudbetalingen og det højeste dagpengebeløb.« 2. pkt. bliver herefter 3. pkt.
Til § 5 2) I det foreslåede § 86, stk. 7, indsættes efter 1. pkt. som nyt  

 punktum:
»Lønindeholdelsen må dog højst udgøre 20 pct. af forskellen mellem  

 lønudbetalingen og det højeste dagpengebeløb.« 2. pkt. bliver herefter 3. pkt.
Bemærkninger Til nr. 1 og 2 Forslagsstillerne finder det ikke tilstrækkeligt sikret i lovforslaget, at  

 der tages sociale hensyn ved lønindeholdelse.
 Der er derfor foreslået en maksimering af lønindeholdelsen svarende til  

 det tempo, der er fastlagt for tilbagebetalingen efter loven om gældssanering  

 af studiegæld (lov om tilskud til afvikling af studiegæld og om eftergivelse  

 af studiegæld).
