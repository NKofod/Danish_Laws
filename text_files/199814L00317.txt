Betænkning afgivet af Forsvarsudvalget  

 den 25. februar 1999 Betænkning over Forslag til lov om ændring af lov om  

 gennemførelse af overenskomst om retsstillingen for NATO-styrker og af  

 protokol om NATO s militære hovedkvarterer (Gennemførelse af overenskomst om retsstillingen for  

 styrker fra lande, der deltager i Partnerskab for Fred m.v.) Udvalget har behandlet lovforslaget i et møde og  

 har herunder stillet spørgsmål til udenrigsministeren, som denne  

 har besvaret skriftligt.
Et af udvalgets spørgsmål og  

 udenrigsministerens svar herpå er optrykt som bilag.
Der er af  

 udenrigsministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til  

vedtagelse med det af udenrigsministeren stillede  

 ændringsforslag.
Ændringsforslag Af	udenrigsministeren, tiltrådt af udvalget:
Til § 1 1) Efter nr. 7 indsættes som nyt nummer:
» Bemærkninger Til nr. 1 Ændringen er en konsekvens af, at lovforslaget ikke  

 er gældende for Færøerne og Grønland, jf.  

 lovforslagets § 3.
Poul Andersen (S)  

Per Kaalund (S) Lotte Bundsgaard (S)
Anna-Marie Hansen (S)
Ingrid Rasmussen (S) nfmd.      

 Villy Søvndal (SF)
Arne Melchior (CD)
Jørgen Estrup (RV)
Søren Søndergaard (EL)
Svend Aage Jensby (V)   

 Karen Rønde (V) Erik Jacobsen (V)
Anders Mølgaard (V)
Hans Engell (KF) fmd.  

Helge Adam Møller (KF)   

 Peter Skaarup (DF) Jann Sjursen (KRF) Fremskridtspartiet havde ikke medlemmer i udvalget.
Bilag Spørgsmål nr. 1 Af bemærkningerne til lovforslaget, side 3, spalte  

 2, fremgår, at loven muliggør, »at  

 regeringen kan sætte lovens jurisdiktions- og straffebestemmelser i  

 kraft for lignende aftaler, som Danmark måtte indgå med andre  

 lande«.
Ministeren bedes præcisere, hvad der  

 nærmere forstås ved »lignende aftaler«, og hvilke »andre lande«  

 ministeren her tænker på? Svar:
 Ved »lignende aftaler« forstås aftaler med  

 bestemmelser om retsstillingen for styrker indgået mellem Danmark og et  

 eller flere lande, som svarer til bestemmelserne i NATO- og  

 PfP-statusoverenskomsterne   dog således at bestemmelser, der eventuelt  

 ikke vil være relevante for et givet samarbejde, kan udelades, og  

 således at mindre tekniske ændringer, der ikke berører de  

 grundlæggende principper, kan forekomme. »Lignende aftaler« skal  

 altså forstås som aftaler, der indholdsmæssigt svarer til  

 NATO- og PfP-statusoverenskomsterne, herunder jurisdiktions- og  

 straffebestemmelserne.
Som nævnt i bemærkningerne til lovforslaget  

 kan indgåelse af »lignende aftaler« f.eks. blive aktuelt i forbindelse  

 med aktiviteter af PfP-lignende art eller aktiviteter i FN- og/eller  

 OSCE-regi, m.v.
Aftalerne kan også blive aktuelle f.s.v.a.  

 erstatningsmæssige forhold i forbindelse med udsendelse af dansk  

 personel, jf. tekstanmærkning til § 12. Forsvarsministeriet.
 Med »andre lande« tænkes generelt på lande,  

 som Danmark allerede har et militært samarbejde med, eller fremover  

 eventuelt vil indgå et militært samarbejde med uden for NATO- og  

 PfP-samarbejdet (og hermed uden for NATO- og PfP-statusoverenskomsternes  

 anvendelsesområde).
Uden for det egentlige NATO- og PfP-samarbejde har Danmark  

 andet militært samarbejde med lande, som er medlem af NATO eller PfP.  

 Endvidere har Danmark indledt et militært samarbejde med Argentina  

 inden for SHIRBRIG.
Vedrørende lande, som Danmark samarbejder med  

 inden for SHIRBRIG, henvises til min besvarelse af spørgsmål  

 4.
En opregning af lande, som Danmark eventuelt kunne  

 tænkes fremover at indgå et militært samsamarbejde, vil  

 ikke være muligt.
Dette vil i sagens natur afhænge af udviklingen  

 inden for internationalt militært samarbejde.
