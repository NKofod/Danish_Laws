Klage  

 overbehandling i forbindelse med kræftsvulst i bugspytkirtlen Nævnet fandt ikke grundlag for at kritisere de  

 involverede læger.
Nævnet fandt, at det var korrekt, at svulsten ikke kunne  

 bortopereres, da den var af en sådan størrelse og med udbredelse til det  

 lymfatiske  

 system, at den omskedede de centrale blodkar, dels til tyndtarmen og dels de  

 fraførende blodkar fra tyndtarmen til leveren.
Nævnet lagde i den forbindelse vægt på, at kræftknuder  

 i bugspytkirtlen i tilfælde som pågældende patients kan vokse direkte ind i  

 nabostrukturer eller de kan sprede sig til andre organer (fjernmetastaser). I  

 begge tilfælde er de fleste kirurger af den opfattelse, at helbredende  

 behandling ikke er mulig.
Knuder i bugspytkirtlen kan således vokse ind i de  

 store blodkar, som ligger direkte under bugspytkirtlen.
Selvom det er teknisk  

 muligt at fjerne og erstatte disse blodkar, er indvækst et udtryk for  

 fremskreden sygdom.
Specielt opfattes omskedning af blodkarrene som udtryk  

 for,  

 at helbredelse ikke er mulig.
De fleste kirurger er således af den  

 opfattelse,  

 at forsøg på at fjerne bugspytkirtlen og de underliggende blodkar med  

 rekonstruktion er risikabelt og ikke indebærer en rimelig mulighed for  

 helbredelse.
Nævnet lagde desuden vægt på, at selv om kirurger få  

 steder i udlandet er villige til at foretage dette indgreb, så er det ikke  

 ensbetydende med, at det er i overensstemmelse med almindelig anerkendt  

 faglig  

 standard i det danske sundhedssystem.
De afdelinger, der har offentliggjort  

 resultater efter kirurgisk behandling af en svulst som den pågældende  

 patients  

 tilfælde, har vist, at operationen er forbundet med en ikke ubetydelig  

 dødelighed, en meget høj sygelighed samt en særdeles lille chance for at  

 blive  

 helbredt samt en livskvalitet, der er betydeligt dårligere sammenlignet med  

 en  

 lindrende (palliativ) behandling.
 Nævnet lagde endelig vægt på, at der operativt var  

 indlagt en stent i galdegangen med det formål at give afløb for galden til  

 tarmsystemet  

 og dermed mindske den gulsot, som patienten var præget af, og at der ved  

 udskrivelsen forelå leverprøver, som viste, at afløbet til tarmen var bedret,  

 sammenholdt med at en normalisering og ophævelse af den betydelige gulsot  

 kunne  

 forventes at tage to til tre uger, selv om stenten var velfungerende.
