Bestemmelser om anmeldelse, registrering og afmelding af private flyvepladser (BL 3-7, udgave 2, 24. november 2009) I medfør af § 52, § 59, stk. 4, § 82 og § 149, stk. 10, i lov om luftfart, jf. lovbekendtgørelse nr. 731 af 21. juni 2007, fastsætter Statens Luftfartsvæsen herved efter bemyndigelse fra Transportministeriet, jf. bekendtgørelse nr. 110 af 3. februar 2009 om Statens Luftfartsvæsens opgaver og beføjelser, om kundgørelse af de af luftfartsvæsenet fastsatte forskrifter og om klageadgang, følgende:
1. Referencedokumenter 1.1 BL 3-1, Bestemmelser om etablering af offentlige VMC-flyvepladser, seneste udgave.
2. Definitioner Flyveplads (Aerodrome):
 Et bestemt område på land eller vand (omfattende bygninger, installationer og udstyr) beregnet til anvendelse helt eller delvist ved landing, start og manøvrering af luftfartøjer.
 Flyveplads, godkendt (Aerodrome, approved):
 En flyveplads, der af Statens Luftfartsvæsen er godkendt til en særlig aktivitet.
 Flyveplads, offentlig (Aerodrome, public):
 En flyveplads, der er godkendt af Statens Luftfartsvæsen, og som på nærmere fastsatte vilkår er åben for offentligheden.
 Privat flyveplads:
 En flyveplads, der ikke er offentlig.
3. Generelt 3.1 Denne BL fastsætter bestemmelser om anmeldelse, registrering og afmelding af private flyvepladser på dansk område, dog undtaget helikopterdæk omfattet af BL 3-5.
4. Anmeldelse 4.1 Den, der vil indrette og drive en privat flyveplads, i det følgende kaldet brugeren, skal indgive anmeldelse til Statens Luftfartsvæsen.
5. Registrering 5.1 På baggrund af anmeldelsen efter afsnit 4 meddeler Statens Luftfarsvæsen, om det anmeldte areal kan registreres som privat flyveplads, herunder om der er fastsat særlige vilkår for flyvepladsens indretning og brug eller, om der nedlægges forbud mod at indrette og bruge arealet som privat flyveplads.
6. Afmelding Statens Luftfartsvæsen skal underrettes, hvis flyvepladsen ikke tages i brug, efter at registreringen har fundet sted, eller hvis arealet ikke længere anvendes som flyveplads.
7. Sletning af registreringen 7.1 Registreringen af en privat flyveplads vil blive slettet, 8. Teknisk godkendelse 8.1 Hvis en privat flyveplads benyttes til erhvervsmæssig lufttransport, skal den være teknisk godkendt hertil.
9. Dispensation Statens Luftfartsvæsen kan i særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for de pågældende bestemmelser.
10. Straf 10.1 Den, der undlader at anmelde en flyveplads, i strid med luftfartslovens § 59, stk. 1, straffes i medfør af luftfartslovens § 149, stk. 4, med bøde eller fængsel i indtil 4 måneder.
11. Ikrafttræden 11.1 Denne BL træder i kraft den 1. januar 2010, jf. dog pkt. 11.3.
