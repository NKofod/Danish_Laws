Kendelse fra Pressenævnet i sag nr.  

 131/1999 Advokat [K] har klaget til Pressenævnet over en  

 artikel bragt i Samsø Weekend den 22. oktober 1999, idet han mener, at  

 god presseskik er tilsidesat.
 I artiklen, der havde overskriften "5 måneders  

 jubilæum Brev af 18/10 fra  Ole  Carstensen til Samsø  

 Kommune", hed det bl.a.:
 "Derefter blev sagsbehandlingen af os ukendte grunde bragt  

 ud af kommunal og politisk kontrol og overdraget til advokat [K] og sendt til  

 "tilsynsrådet" på trods af alle vore henstillinger og advarsler,  

 hvilket økonomichef  Mogens  Bundgaard vil kunne bekræfte.
Når vi på det kraftigste advarede herom, var  

 det fordi vi gennem 6 års "nærkontakt" med Samsø og  

 Samsø Kommune, havde erfaret, læst og hørt, rigeligt om  

 sager, som ofte synes at blive forkludret og komme ud af politisk og  

 kommunal kontrol og udvikle sig til store langtrukne og kostbare sager, selv  

 en banal vandværkstilslutning og ejendomshandel..! Denne sagsbehandling blev som forventet, ej heller nogen  

 undtagelse, som foreløbig har forhalet projektets realisering med 5  

 måneder og deraf øgede projektudviklings-/liggeomkostninger og  

 håndværkerudgifter på adskillige hundrede tusinder kroner  

 og endvidere bevirket at projektet nu først kan stå  

 færdigt tidligst i år 2001.
Sluttelig skal jeg venligst anmode om, at advokat  [K]  

 kobles helt af sagsbehandlingen, idet det som bekendt kræver positivt  

 samspil os tre parter imellem, at løfte det projekt i gang til  

 realisering.   Og så nytter det ikke, at én af medspillerne i  

 virkeligheden er en "modspiller", som kun går efter at spille sin  

 medspiller af banen og ikke efter "resultatet"!   Og foreløbig 5  

 måneders helt unødvendig forhaling af en nøje  

 gennemarbejdet færdigudviklet "totalprojektpakke" serveret på et  

 sølvfad, synes vi er rigeligt! Især da De jo garanterede os  

 tiltrædelsen d. 18/5 99, at De og Samsø Kommune ville  

 gøre alt for at fremme sagsbehandlingen og projektet mest muligt!" Klageren har anført, at udtalelserne er baseret  

 på forkerte oplysninger, og at udtalelserne er  

 æreskrænkende for ham og for hans faglige integritet.
Klageren  

 har særligt henvist til pkt.
A. 1, 2, og 3 i de presseetiske regler.
Klageren har endvidere anført, at artiklen alene  

 bygger på én nyhedskilde nemlig  Ole  Carstensen, og at denne  

 har en stor personlig interesse i sagen, idet han arbejder på at  

 få solgt en ejendom til Samsø Kommune.
Hertil kommer, at  

 artiklen indeholder en skarp kritik over for klageren og det arbejde, han har  

 udført for kommunen.
Bladet burde derfor have udvist større  

 kritik over for nyhedskilden, og have forelagt oplysningerne for ham,  

 før de blev bragt.
 Endelig anfører klageren, at han har drøftet  

 sagen med kommunens borgmester, der ikke er enig i kritikken, og klageren  

 anfører på denne baggrund, at kritikken er fremført mod  

 bedre vidende.
 Bladet har anført, at artiklen er en ordret  

 afskrift af et brev fra  Ole  Carstensen til Samsø Kommune, og at det  

 er korrekt, at bladet ikke har forevist artiklen for klageren, før den  

 blev bragt, men at bladet har tilbudt klageren spalteplads.
Bladet har endvidere anført, at artiklen  

 indgår i en større helhed omkring Brundbys gamle skole, som  Ole  

  Carstensen købte af Samsø Kommune i 1992, og som han nu  

 ønsker at sælge til Danmarks Ældreboligselskab.
Bladet har  

 løbende dækket sagen, og  Ole  Carstensen og klageren har haft  

 en del konfrontationer ved købet af skolen, ligesom klageren tidligere  

 har været omtalt i bladet i andre sammenhænge.
 Bladet fastholder endvidere retten til at anlægge en  

 kritisk vinkel også i forhold til oplysninger, der kommer fra  

 borgmesteren.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Preben Sørensen.
 Pressenævnet udtaler:
 Pressenævnet bemærker indledningsvis, at  

 Pressenævnet ikke har mulighed for at foretage en bevismæssig  

 vurdering af, om de oplysninger og vurderinger, bladet har bragt, er  

 korrekte.
 Under hensyn til, at brevet fra  Ole  Carstensen  

 indeholder udtalelser, der er stærkt kritiske over for klageren som  

 advokat, finder Pressenævnet, at bladet burde have givet klageren  

 mulighed for at kommentere kritikken, også selv om kritikken var  

 fremsat i et brev fra  Ole  Carstensen til Samsø Kommune.  

 Pressenævnet udtaler i den anledning kritik af Samsø  

 Weekend.
 I medfør af medieansvarslovens § 49  

 pålægges det herefter den ansvarshavende redaktør af  

 Samsø Weekend at offentliggøre følgende:
 "Kendelse fra Pressenævnet.
Pressenævnet har udtalt kritik af en artikel bragt i  

 Samsø Weekend den 22. oktober 1999. Artiklen havde overskriften "5  

 måneders jubilæum - Brev af 18/10 fra  Ole  Carstensen til  

 Samsø Kommune" og omhandlede Samsø Kommunes sagsbehandling af  

 et projekt fra Dansk Ældreboligselskab.
Artiklen indeholdte kritik af  

 advokat [K], der er Samsø Kommunes juridiske rådgiver i  

 sagen.
 Pressenævnet har i anledning af klagen  

 bemærket, at man ikke har mulighed for at foretage en bevismæssig  

 vurdering af, om de oplysninger og vurderinger, bladet har bragt, er  

 korrekte.
Under hensyn til, at brevet fra  Ole  Carstensen  

 indeholder udtalelser, der er stærkt kritiske over for klageren som  

 advokat, finder Pressenævnet, at bladet burde have givet klageren  

 mulighed for at kommentere kritikken også selv om kritikken var fremsat  

 i et brev fra  Ole  Carstensen til Samsø Kommune.
Pressenævnet  

 udtaler i den anledning kritik af Samsø Weekend.
 København, den 24. november 1999.
Per Sørensen, Aage Lundgaard, Ulrik Holmstrup og  

 Preben Sørensen." Afsagt den 24. november 1999.
