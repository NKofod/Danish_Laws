Nr LSF 177 Forslag til Lov om administration af De Europæiske Fællesskabers retsakter  

 om levnedsmidler m.m.
Fremsat af sundhedsministeren (Ester Larsen) den 7. februar 1990 Vedtaget ved tredjebehandling den 18. maj 1990 Lov nr. 343 af 25/05/1990 § 1. Sundhedsministeren kan fastsætte de regler, der er nødvendige for gennemførelsen eller anvendelsen her i landet af De Europæiske Fællesskabers retsakter om levnedsmidler m.m.
 Stk. 2. Ministeren kan fastsætte bestemmelser om fravigelse af  

 regler i retsakterne, i det omfang disse indeholder adgang hertil.
 Stk. 3. Ved udstedelse af regler i medfør af denne lov gælder § 11  

 i lov nr. 310 af 6. juni 1973 om levnedsmidler m.m.
 Stk. 4. For så vidt angår spørgsmål, som henhører under andre  

 ministres ressort, udøves beføjelserne i henhold til denne lov af den  

 pågældende minister.
 § 2. Kontrol med og administration af EF-forordninger om  

 levnedsmidler m.m. og af regler udstedt i medfør af denne lov udøves, jf. dog  

 stk. 2, efter reglerne i kapitel 5, 7, 9 og 10 i lov nr. 310 af 6. juni 1973  

 om levnedsmidler m.m. samt regler udstedt i medfør heraf.
 Stk. 2. For så vidt angår kontrol med og administration af  

 EF-forordninger og af regler udstedt i medfør af denne lov, der vedrører  

 levnedsmidler, som er omfattet af den øvrige lovgivning om levnedsmidler,  

 anvendes reglerne i den øvrige lovgivning samt regler udstedt i medfør heraf.
§ 3. I regler udstedt i medfør af denne lov kan der fastsættes  

 straf af bøde.
Det kan endvidere fastsættes, at straffen kan stige til hæfte  

 eller fængsel i indtil 1 år, hvis overtrædelsen er begået forsætligt eller  

 ved grov uagtsomhed, og hvis der ved overtrædelsen er 1) voldt skade på sundheden eller fremkaldt fare derfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
 Stk. 2. For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
§ 4. Sagerne behandles som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
 § 5. Loven træder i kraft den 1. juni 1990.
 § 6. Loven gælder ikke for Færøerne og Grønland.
Oprindeligt fremsat forslag § 1. Sundhedsministeren kan fastsætte de regler, der er nødvendige for gennemførelsen eller anvendelsen her i landet af De Europæiske Fællesskabers retsakter om levnedsmidler m.m.
 Stk. 2. Ministeren kan fastsætte bestemmelser om fravigelse af regler i  

 retsakterne, i det omfang disse indeholder adgang hertil.
 Stk. 3. Ved udstedelse af regler i medfør af denne lov gælder § 11 i lov  

 nr. 310 af 6. juni 1973 om levnedsmidler m.m.
 Stk. 4. For så vidt angår spørgsmål, som henhører under andre ministres  

 ressort, udøves beføjelserne i henhold til denne lov af den pågældende  

 minister.
 § 2. Kontrol med og administration af EF-forordninger om levnedsmidler  

 m.m. og af regler udstedt i medfør af denne lov udøves, jf. dog stk. 2, efter  

 reglerne i kapitel 5, 7, 9 og 10 i lov nr. 310 af 6. juni 1973 om  

 levnedsmidler m.m., samt regler udstedt i medfør heraf.
 Stk. 2. For så vidt angår kontrol med og administration af EF-forordninger  

 og af regler udstedt i medfør af denne lov, der vedrører levnedsmidler, som  

 er omfattet af den øvrige lovgivning om levnedsmidler, anvendes reglerne i  

 den øvrige lovgivning samt regler udstedt i medfør heraf.
§ 3. I regler udstedt i medfør af denne lov kan der fastsættes straf af  

 bøde.
Det kan endvidere fastsættes, at straffen kan stige til hæfte eller  

 fængsel i indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er 1) voldt skade på sundheden eller fremkaldt fare derfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
 Stk. 2. For overtrædelse, der begås af aktieselskaber, andelsselskaber  

 eller lignende, kan der pålægges selskabet som sådant bødeansvar.
§ 4. Sagerne behandles som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 5. Loven træder i kraft den 1. maj 1990.
 § 6. Loven gælder ikke for Færøerne og Grønland.
Bemærkninger til lovforslaget Almindelige bemærkninger EF-medlemsstaterne træffer ifølge art. 5 i Traktat om oprettelse af Det  

 Europæiske Økonomiske Fællesskab og art. 192 i Traktat om oprettelse af Det  

 Europæiske Atomenergifællesskab alle almindelige eller særlige  

 foranstaltninger, som er egnede til at sikre opfyldelsen af de forpligtelser,  

 der følger af traktaterne eller af retsakter udstedt i medfør af traktaterne.
EF-retsakter på levnedsmiddelområdet har sædvanligvis været vedtaget med  

 hjemmel i EØF-traktatens art. 100, som alene giver mulighed for at udstede  

 direktiver.
De vedtagne direktiver har i almindelighed kunnet implementeres i  

 dansk ret ved udstedelse af bekendtgørelser med hjemmel i lov nr. 310 af 6.  

 juni 1973 om levnedsmidler m.m.
 Efter vedtagelsen af den Europæiske Fælles Akt vedtages EF-retsakter på  

 levnedsmiddelområdet med hjemmel i traktatens nye art. 100 A, eller de  

 vedtages efter praksis med hjemmel i art. 43, som begge giver mulighed for  

 også at udstede forordninger og de øvrige retsaktsformer, som er anført i  

 EØF-traktatens art. 189 . Kommissionen har i et antal forslag til retsakter  

 vist, at forordningsformen ønskes anvendt i større udstrækning i  

 bestræbelserne på at etablere EF-retsgrundlaget for det indre marked på  

 levnedsmiddelområdet.
 Bestemmelser om beskyttelse mod farer, som er forbundet med ioniserende  

 stråling, kan endvidere udstedes i form af forordninger m.v. i medfør af  

 Euratomtraktaten.
EF-forordninger er kendetegnet ved at være umiddelbart gældende i  

 medlemslandene.
Forordninger indeholder imidlertid ikke straffebestemmelser,  

 og sådanne må derfor fastsættes nationalt.
Der kan endvidere være behov for  

 at fastsætte øvrige bestemmelser om administrationen af de i forordninger  

 fastsatte regler, f.eks. vedrørende ansvarlig myndighed,  

 kontrolforanstaltninger o.l.
Under arbejdet i EF-institutionerne med dannelsen af det indre marked kan  

 der fremkomme enkelte elementer i direktiver, hvortil der ikke findes den  

 fornødne og klare hjemmel i levnedsmiddellovgivningen til at implementere  

 direktivbestemmelserne i dansk ret.
Eksempelvis fremsætter Kommissionen i  

 stigende grad forslag om, at de vedtagne EF-regler også skal gælde for  

 eksportvarer, og hjemmelen til i videre omfang at implementere regler herom i  

 dansk ret bør gøres klar.
Det almindelige tilsyn med overholdelse af bestemmelserne i lov om  

 levnedsmidler og de i medfør heraf fastsatte regler påhviler  

 kommunalbestyrelsen.
Kontrol- og tilsynsarbejdet udføres af et antal  

 kommunalt baserede levnedsmiddelkontrolenheder, som udfører funktionerne med  

 hjemmel i lov om levnedsmidler.
Tilsynet med overholdelse af særlovgivningen  

 vedrørende levnedsmidler er opdelt mellem forskellige statslige instanser og  

 de kommunale levnedsmiddelkontrolenheder.
Det vil være hensigtsmæssigt at  

 lade bestemmelser fastsat i EF-forordninger administrere i overensstemmelse  

 med den etablerede opgavefordeling for at skabe parallelitet til  

 levnedsmiddellovgivningens bestemmelser.
Herved undgås, at de opgaver, som  

 påhviler kommunalbestyrelserne, påvirkes af, hvilken retsaktsform der  

 anvendes ved udstedelsen af EF-retsakter.
Lovforslagets bestemmelser vil  

 betyde, at tilsynet med EF-baserede retsreglers overholdelse foretages af  

 henholdsvis kommunalbestyrelserne og statslige myndigheder uafhængigt af den  

 valgte EF-retsakts form.
 Formålet med nærværende lovforslag er således at muliggøre fastsættelse af  

 straf for overtrædelse af EF-forordninger o.l., at fastlægge placeringen af  

 myndighedsansvaret for administration af EF-forordninger o.l., og at udgøre  

 supplerende hjemmel til udstedelse af retsregler, som Danmark forpligtes til  

 i medfør af EF-direktiver.
 Det bemærkes, at der bl.a. er vedtaget følgende love med lignende formål:
 Lovbekendtgørelse nr. 661 af 25. september 1986 om administration af Det  

 Europæiske Økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer m.v.
 Lov nr. 167 af 12. maj 1965 om kvalitetskontrol med fisk og fiskevarer,  

 jf. lovbekendtgørelse nr. 339 af 29. maj 1987.
 Lov nr. 595 af 22. december 1972 om administration af Det Europæiske  

 Økonomiske Fællesskabs forordninger om markedsordninger for landbrugsvarer  

 m.v.
 Lov nr. 596 af 22. december 1972 om administration af Det Europæiske  

 Økonomiske Fællesskabs forordninger om markedsordninger for frugt og  

 gartneriprodukter m.v.
 Lov nr. 109 af 26. april 1984 om anvendelsen af visse af De Europæiske  

 Fællesskabers retsakter om ind- og udførsel af varer.
Lovforslaget indebærer ikke i sig selv offentlige merudgifter, idet loven  

 kan administreres inden for de bestående administrative rammer.
Eventuelle  

 merudgifter eller besparelser beror på udformningen af de EF-retsakter, som  

 skal håndhæves i medfør af loven.
Bemærkninger til lovforslagets enkelte bestemmelser Til § 1 Bestemmelsen fastlægger lovens anvendelsesområde.
Formålet er at bemyndige  

 sundhedsministeren til at udstede de regler, som er nødvendige for at  

 administrere de regler på levnedsmiddelområdet, som Danmark pålægges i  

 henhold til retsakter udstedt af EF-institutionerne i overensstemmelse med  

 traktaternes bestemmelser.
Sundhedsministeren tillægges ved denne bestemmelse  

 alene beføjelser til at fastsætte regler, som er omfattet af ministerens  

 ressort, og som er nødvendige for at anvende og administrere regler fastsat i  

 gældende EF-retsakter.
Der vedtages EF-retsakter om levnedsmidler m.m., der omhandler spørgsmål,  

 som i henhold til gældende dansk ressortfordeling henhører under andre  

 ministres ressort.
På denne baggrund er der i stk. 4 indsat en bestemmelse  

 om, at beføjelserne i henhold til denne lov i sådanne tilfælde udøves af den  

 ansvarlige minister.
Til § 2 Bestemmelsen fastlægger myndighedsansvaret for administration af  

 bestemmelser om levnedsmidler m.v. fastlagt i EF-forordninger og  

 administration af de i medfør af loven fastsatte regler.
 Formålet med bestemmelsen er at sikre parallelitet mellem administration  

 og kontrol m.v. af EF-regler om levnedsmidler m.m. uafhængig af, hvorvidt  

 EF-institutionerne udsteder retsakter i form af direktiver, forordninger  

 eller lignende.
I stk. 2 fastlægges, at administration og kontrol vedrørende  

 levnedsmidler, som er omfattet af den øvrige lovgivning om levnedsmidler,  

 skal finde sted i overensstemmelse med denne lovgivnings bestemmelser.
Den  

 øvrige lovgivning om levnedsmidler omfatter for tiden regler om kød m.m.,  

 mælk og konsummælkprodukter, mejeriprodukter, margarine m.m., æg og  

 ægprodukter, fisk og fiskevarer, slagtet fjerkræ, slagtede kaniner og vildt  

 samt kartofler.
Det er ikke lovens hensigt at ændre i den etablerede struktur for  

 administration og kontrol.
Herved sikres, at administration af  

 levnedsmiddellovgivningen i sin helhed administreres i overensstemmelse med  

 den af Folketinget vedtagne lovgivning.
Til § 3 De foreslåede regler om straffastsættelse svarer til reglerne herom i lov  

 nr. 310 af 6. juni 1973 om levnedsmidler m.m.
Til § 4 Bestemmelsen har til formål at fastlægge, at sagerne behandles som  

 politisager uafhængigt af retsplejelovens generelle bestemmelser.  

 Bestemmelsen svarer til § 64 i lov nr. 310 af 6. juni 1973 om levnedsmidler.
Efter 2. behandling den 4. maj 1990 § 1. Sundhedsministeren kan fastsætte de regler, der er nødvendige for gennemførelsen eller anvendelsen her i landet af De Europæiske Fællesskabers retsakter om levnedsmidler m.m.
 Stk. 2. Ministeren kan fastsætte bestemmelser om fravigelse af regler i  

 retsakterne, i det omfang disse indeholder adgang hertil.
 Stk. 3. Ved udstedelse af regler i medfør af denne lov gælder § 11 i lov  

 nr. 310 af 6. juni 1973 om levnedsmidler m.m.
 Stk. 4. For så vidt angår spørgsmål, som henhører under andre ministres  

 ressort, udøves beføjelserne i henhold til denne lov af den pågældende  

 minister.
 § 2. Kontrol med og administration af EF-forordninger om levnedsmidler  

 m.m. og af regler udstedt i medfør af denne lov udøves, jf. dog stk. 2, efter  

 reglerne i kapitel 5, 7, 9 og 10 i lov nr. 310 af 6. juni 1973 om  

 levnedsmidler m.m. samt regler udstedt i medfør heraf.
 Stk. 2. For så vidt angår kontrol med og administration af EF-forordninger  

 og af regler udstedt i medfør af denne lov, der vedrører levnedsmidler, som  

 er omfattet af den øvrige lovgivning om levnedsmidler, anvendes reglerne i  

 den øvrige lovgivning samt regler udstedt i medfør heraf.
§ 3. I regler udstedt i medfør af denne lov kan der fastsættes straf af  

 bøde.
Det kan endvidere fastsættes, at straffen kan stige til hæfte eller  

 fængsel i indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er 1) voldt skade på sundheden eller fremkaldt fare derfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
 Stk. 2. For overtrædelse, der begås af aktieselskaber, andelsselskaber  

 eller lignende, kan der pålægges selskabet som sådant bødeansvar.
§ 4. Sagerne behandles som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 5. Loven træder i kraft den 1. juni 1990.
 § 6. Loven gælder ikke for Færøerne og Grønland.
