Nr BTL 243 Betænkning over Forslag til lov om ændring af personskatteloven  

 (Reguleringstallet)   

 Nr L 243 1986-87, 1. samling Blad nr 1035 Afgivet af skatte- og afgiftsudvalget Afgivet: 19870527 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret skriftligt.
Nogle af disse spørgsmål og ministerens besvarelser heraf er optrykt som bilag til denne betænkning.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et »mindretal§ (Det Konservative Folkepartis, Venstres, Det Radikale Venstres, Centrum-Demokraternes og Kristeligt Folkepartis medlemmer af udvalget) lovforslaget til »vedtagelse uændret.§ Mindretallet afviser det af Socialdemokratiet stillede ændringsforslag.
Bemærkningerne til ændringsforslaget er vildledende, idet forslagsstillerne giver det indtryk, at enlige pensionister, hvis eneste indkomst er folkepensionen, kommer til at betale skat for 1988, medmindre Socialdemokratiets ændringsforslag vedtages.
Dette er ikke rigtigt.
Som det også fremgår af svaret på spørgsmål 1 fra udvalget, vil enlige pensionister uden anden indtægt end folkepensionens grundbeløb og fuldt pensionstillæg ikke komme til at betale indkomstskat for 1988. Dette skyldes, at den skattepligtige indkomst opgjort som pensionen nedsat med 3-pct.s fradraget bliver på 47.450 kr., altså lavere end det af regeringen foreslåede personfradrag på 48.400 kr.
Folkepensionens størrelse (grundbeløb + pensionstillæg) i 1987 og 1988 for en enlig pensionist Pensionen stiger 5,3 pct. fra 1987 til 1988 Disse pensionister vil således ikke komme til at betale skat af den velstandsregulering, som regeringen har gennemført for pensionister.
Et »andet mindretal§ (Socialdemokratiets og Fremskridtspartiets medlemmer af udvalget) indstiller lovforslaget til »vedtagelse§ med det stillede ændringsforslag.
Et »tredje mindretal§ (Socialistisk Folkepartis medlemmer af udvalget) kan ikke medvirke til vedtagelsen af lovforslaget, men kan dog støtte det af Socialdemokratiet stillede ændringsforslag.
Mindretallet støtter reguleringstallet på 104 for personfradragets vedkommende bortset fra de i ændringsforslaget omtalte pensionistgrupper, men kan ikke støtte, at formueskattegrænsen, kapitalpensionsgrænsen, progressionen for lejeværdi m.v. samtidig reguleres.
Mindretallet kan derfor ikke medvirke til vedtagelsen af lovforslaget.
ÆNDRINGSFORSLAG Til § 1 Af et »mindretal§ (S), tiltrådt af et mindretal (SF og FP):
 1) Efter nr. 1 indsættes som nyt nummer:
 »01. I § 20 indsættes efter stk. 3 som nyt stykke:
»Stk. 4. For personer, der er omfattet af § 10, stk. 2, reguleres personfradragets grundbeløb dog med et reguleringstal, der for indkomståret 1988 udgør 106.«» BEMÆRKNINGER Til nr. 1 Ændringsforslaget indebærer, at pensionisters personfradrag forhøjes med 6 pct. i stedet for med 4 pct. som foreslået af ministeren for skatter og afgifter.
Personfradraget vil herefter blive på 49.300 kr. for enlige pensionister i 1988 og på 27.800 kr. for gifte pensionister, sammenlignet med henholdsvis 48.400 kr. og 27.300 kr. som foreslået af ministeren for skatter og afgifter.
Såfremt Socialdemokratiets ændringsforslag forkastes, vil regeringens forslag indebære en skatteforhøjelse for pensionisterne.
Ministeren for skatter og afgifter har således under udvalgsbehandlingen oplyst, at pensionerne vil stige med 5,3-5,4 pct. fra 1987 til 1988. En lavere regulering af personfradragene end den forventede indkomstudvikling for pensionister vil resultere i en forholdsmæssigt højere skat for pensionisterne i 1988.
Regeringens uhyre beskedne velstandsregulering af pensionerne med 71 kr. pr. måned bliver fuldstændig meningsløs, såfremt regeringen nu vil opkræve beløbet igen over højere skatter for pensionisterne.
Hagen Hagensen (KF) Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KRF) nfmd.
Jytte Hilden (S) Hans Hækkerup (S) Camre (S) Lohmann (S) Stavad (S) fmd.
Tastesen (S) Ruth Olsen (SF) Thoft (SF) Bernhard Baunsgaard (RV) Partiet VS havde ikke medlemmer i udvalget.
Nogle af udvalgets spørgsmål til ministeren for skatter og afgifter og dennes svar herpå Spørgsmål 1:
Hvad forventes folkepensionen at udgøre i 1988 for såvel enlige som gifte pensionister, og hvad forventes den procentvise stigning at være? Svar:
 De ønskede oplysninger er vist i nedenstående oversigt.
Det er forudsat, at pensionisterne ikke har andre indtægter end folkepensionens grundbeløb og fuldt pensionstillæg, og at der udløses 2 dyrtidsportioner i 1987 og 2 i 1988. I øvrigt er forudsat, at den nuværende pristalsregulering bibeholdes, og at der ikke gennemføres andre ændringer af pensionernes størrelse.
Forhøjelsen af pensionstillæggene pr. 1. april 1987 som følge af velstandsreguleringen er indregnet i beløbene.
Folkepensionens størrelse (grundbeløb + pensionstillæg) i 1987 og 1988 for enlig og samgift pensionist Det tilføjes, at enlige pensionister uden anden indtægt end folkepensionens grundbeløb og fuldt pensionstillæg ikke vil komme til at betale indkomstskat i 1988. Dette skyldes, at den skattepligtige indkomst opgjort som pensionen med nedslag for 3-pct.s fradraget efter ligningslovens § 8 F ligger under personfradragsgrænsen på som foreslået 48.400 kr.
