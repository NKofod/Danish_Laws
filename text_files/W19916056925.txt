 Uddannelsesinstitutionens manglende udfyldelse af rubrik om  

 undervisningsafgift kræver ikke rettelse ved ændringsansøgning.
 Overskridelse af ansøgningsfristen kan ikke påberåbes.
 SU-styrelsen må dække uddannelsesinstitutionens fejl ind og yde  

 støtte.
 Ankenævnets brev af 25. september 1991:
 I et brev af 6. marts 1991 har De på NNs vegne klaget over, at Styrelsen  

 for Statens Uddannelsesstøtte har afslået at udbetale ham stipendium til  

 dækning af undervisningsafgift i efteråret 1990.
 Styrelsens afslag er begrundet med, at NN først den 7. januar 1991 har  

 ansøgt om dette supplerende stipendium, men i efteråret 1990 var sidste frist  

 for ansøgning om uddannelsesstøtte den 1. oktober 1990.
De henviser til, at NN ikke har begået en fejl, men at det er  

 stipendienævnet ved x-skole, der har glemt at udfylde rubrikken vedrørende  

 undervisningsafgift.
NN opdagede først denne fejl, da det var for sent.
SU-styrelsen har i anledning af Deres klage afgivet en udtalelse i et brev  

 af 16. april 1991, hvoraf De har fået tilsendt en kopi.
Styrelsen fastholder  

 sin afgørelse under henvisning til overskridelsen af ansøgningsfristen.  

 Styrelsen finder, at NN fra modtagelsen af støttemeddelelsen i slutningen af  

 august har haft god tid til at søge et supplerende stipendium inden den 1.  

 oktober 1990.
Ankenævnet konstaterer, at der ikke i ansøgningsskemaet for efteråret 1990  

 er en rubrik om undervisningsafgift, som skal udfyldes af ansøgeren.
Skemaets  

 rubrik om undervisningsafgift skal derimod udfyldes af  

 uddannelsesinstitutionen.
Nævnet er derfor enig i, at der er begået en fejl  

 af x-skole, da den ikke indføjede oplysning om undervisningsafgiften.
Det kan  

 ikke kræves, at støtteansøgeren skal blive opmærksom herpå i løbet af  

 september måned og nå at indlevere en ændringsansøgning inden den 1. oktober  

 1990.
