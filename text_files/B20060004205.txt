Bekendtgørelse om dokumentation  

 af prisfastsættelsen af  

  

 kontrollerede transaktioner I medfør af § 3 B, stk. 5, 5. pkt. i  

 skattekontrolloven, jf. lovbekendtgørelse nr. 1126 af 24. november 2005, og  

 efter bemyndigelse samt efter godkendelse af Skatterådet den 24. januar 2006,  

 fastsættes:
 § 1.  

  

 Omfattede af bekendtgørelsen er de skattepligtige, som ved opgørelsen af den  

 skatte- eller udlodningspligtige indkomst skal anvende priser og vilkår for  

 handelsmæssige eller økonomiske transaktioner med forbundne parter  

 (kontrollerede  

 transaktioner), som er i overensstemmelse med, hvad der kunne være opnået,  

 hvis  

 transaktionerne var afsluttet mellem uafhængige parter, jf. ligningslovens  

 § 2, stk. 1, og som skal udfærdige og opbevare skriftlig  

 dokumentation for, hvorledes priser og vilkår er fastsat for disse  

 kontrollerede transaktioner, jf. skattekontrollovens § 3 B, stk. 5.
Stk. 2.  

  

 I  

 skattekontrollovens § 3 B, stk. 6, er angivet, at skattepligtige,  

 som  

 falder under visse størrelsesgrænser, kun skal udarbejde dokumentation for  

 visse kontrollerede transaktioner.
Andre undtagelser for  

 dokumentationspligten  

 er beskrevet i skattekontrollovens § 3 B, stk. 9.
 § 2.  

  

 En  

 dokumentation skal kunne danne grundlag for en vurdering af, om priser og  

 vilkår er fastsat i overensstemmelse med, hvad der kunne være opnået, hvis  

 transaktionerne var afsluttet mellem uafhængige parter og indeholde de  

 beskrivelser  

 og analyser, som er beskrevet i §§ 4-8. Det er ikke en betingelse, at  

 dokumentationen følger strukturen i §§ 4-8.
 Stk. 2.  

  

 Omfanget af  

 de i §§ 4-8 nævnte beskrivelser, analyser mv., afhænger af omfanget og  

 kompleksiteten  

 af virksomheden og de kontrollerede transaktioner.
 Stk. 3.  

  

 Dokumentationen kan udarbejdes på dansk, norsk, svensk eller engelsk.
 Stk. 4.  

  

 Dokumentationen skal på begæring fremsendes til told- og skatteforvaltningen  

 inden 60 dage.
 § 3.  

  

 For  

 uvæsentlige kontrollerede transaktioner skal alene angives de typer af  

 transaktioner, som den skattepligtige har vurderet som uvæsentlige.
 Stk. 2.  

  

 Transaktioner anses for uvæsentlige, når der er tale om enkeltstående  

 transaktioner af et beskedent økonomisk omfang.
 § 4.  

  

 Dokumentationen skal indeholde en beskrivelse, som giver told- og  

 skatteforvaltningen  

 et overblik over koncernen og de forretningsmæssige aktiviteter.
 Stk. 2.  

  

 Beskrivelsen skal indeholde:
 1)  

 	  

 En beskrivelse af  

 koncernens juridiske struktur, herunder angivelse af koncernenhedernes  

 geografiske  

 placering.
 2)  

 	  

 En beskrivelse af den  

 organisatoriske struktur, herunder angivelse af den primære  

 forretningsmæssige  

 aktivitet for den skattepligtige og for de forbundne parter, som den  

 skattepligtige har haft kontrollerede transaktioner med.
 3)  

 	  

 En oversigt der viser  

 de seneste 3 års omsætning og resultat af den primære drift for den  

 skattepligtige  

 og for de forbundne parter, som den skattepligtige har haft kontrollerede  

 transaktioner med.
 4)  

 	  

 En kort historisk  

 beskrivelse af koncernen og virksomheden, en beskrivelse af eventuelle  

 omstruktureringer  

 og skift i væsentlige funktioner og risici, samt en forklaring på eventuelle  

 underskud.
 5)  

 	  

 En kort beskrivelse  

 af branchemæssige forhold for koncernen, herunder angivelse af de  

 væsentligste  

 konkurrencemæssige parametre.
 § 5.  

  

 Dokumentationen  

 skal indeholde en beskrivelse af de kontrollerede transaktioner.
 Stk. 2.  

  

 Flere  

 transaktioner kan beskrives under et (aggregeret). Det skal beskrives, hvilke  

 transaktioner som er aggregeret.
 Stk. 3.  

  

 De  

 kontrollerede transaktioner skal identificeres med hensyn til, hvor meget der  

 er overdraget og mellem hvilke forbundne parter.
 Stk. 4.  

  

 De  

 kontrollerede transaktioner skal endvidere beskrives i forhold til:
 1)  

 	  

 Produkters (varer,  

 tjenesteydelser, aktiver, immaterielle aktiver mv.) egenskaber.
2)  

 	  

 En funktionsanalyse  

 (funktioner, aktiver og risici.) 3)  

 	  

 Kontraktsvilkår.
 4)  

 	  

 Økonomiske  

 omstændigheder.
 5)  

 	  

 Forretningsstrategier.
 Stk. 5.  

  

 Eventuelle  

 omkostningsfordelingsaftaler skal beskrives.
 Stk. 6.  

  

 Eventuelle  

 andre forhold, som konkret vurderes af betydning for en armslængdevurdering,  

 skal beskrives.
 § 6.  

  

 Dokumentationen skal indeholde en sammenlignelighedsanalyse, som sammen med  

 beskrivelserne  

 i §§ 4-5 kan danne grundlag for en vurdering af, om principperne for  

 prisfastsættelse af de kontrollerede transaktioner er i overensstemmelse med  

 armslængdeprincippet, jf. stk. 2-4.
Stk. 2.  

  

 Analysen  

 skal indeholde en beskrivelse af prisfastsættelsen af de kontrollerede  

 transaktioner.
Analysen skal endvidere indeholde en redegørelse for, hvorfor  

 prisfastsættelsen vurderes at være i overensstemmelse med  

 armslængdeprincippet,  

 herunder en redegørelse for anvendte sammenlignelige uafhængige transaktioner  

 og begrundelse for valg af metode.
Stk. 3.  

  

 Ved  

 anvendelsen af stk. 2 skal anvendes den skattepligtiges egne  

 transaktioner  

 med uafhængige parter, samt transaktioner mellem uafhængige parter og  

 herunder  

 andre forbundne parters transaktioner med uafhængige parter.
Endvidere skal  

 angives hvilke mulige sammenlignelige uafhængige transaktioner, som  

 virksomheden har fravalgt, samt begrundelse for fravalget.
 Stk. 4.  

  

 Den  

 skattepligtige er ikke forpligtet til at udarbejde databaseundersøgelser, jf.  

 dog § 10. Hvis databaseundersøgelser alligevel er udarbejdet, skal disse  

 vedlægges dokumentationen.
 § 7.  

  

 Dokumentationen skal indeholde en overordnet redegørelse for implementeringen  

 af principperne for prisfastsættelsen.
 Stk. 2.  

  

 Redegørelsen skal endvidere specificere, i hvilket omfang den skattepligtige  

 eller forbundne parter har foretaget efterfølgende justeringer af priser og  

 vilkår for de kontrollerede transaktioner i Danmark eller i udlandet.  

 Specifikationen skal indeholde oplysninger om, i hvilket omfang disse  

 efterfølgende  

 reguleringer er i overensstemmelse med armslængdeprincippet.
 § 8.  

  

 Dokumentationen skal indeholde en liste over eventuelle skriftlige aftaler  

 vedrørende de kontrollerede transaktioner.
Stk. 2.  

  

 Dokumentationen skal endvidere indeholde kopi af eventuelle skriftlige  

 aftaler,  

 som den skattepligtige eller forbundne parter har indgået med myndigheder i  

 andre lande vedrørende kontrollerede transaktioner.
Dette gælder både aftaler  

 med bagudrettet og fremadrettet virkning. 1. og 2. pkt. finder ikke  

 anvendelse  

 for skriftlige aftaler som de danske skattemyndigheder er part i.
§ 9.  

  

 Told- og skatteforvaltningen kan i løbet af en skattekontrol anmode om  

 supplerende oplysninger og materiale, herunder at der udarbejdes supplerende  

 materiale.
Der kan anmodes om oplysninger og materiale, som må anses som  

 relevant for en armslængdevurdering, herunder oplysninger og materiale til  

 uddybning og kontrol af de i §§ 4-8 og § 10 nævnte beskrivelser,  

 analyser mv. § 2, stk. 3, finder tilsvarende anvendelse.
§ 10.  

  

 Told- og skatteforvaltningen kan anmode den skattepligtige om at udarbejde  

 databaseundersøgelse for en eller flere kontrollerede transaktioner.
En  

 anmodning om udarbejdelse af databaseundersøgelse kan alene fremsættes under  

 en  

 skattekontrol.
Stk. 2.  

  

 Ved en  

 databaseundersøgelse forstås en søgning efter sammenligningsgrundlag, som kan  

 anvendes til brug for prisfastsættelse samt vurdering af, om prisfastsættelse  

 af kontrollerede transaktioner sker på armslængdevilkår.
Søgningen sker i  

 offentligt tilgængelige databaser, herunder eventuelt mod betaling.
 Stk. 3.  

  

 Databaseundersøgelsen skal indeholde:
 1)  

 	  

 Identifikation af  

 transaktion(er) der testes og anvendt prisfastsættelsesmetode.
 2)  

 	  

 Beskrivelse af  

 udsøgningsprocessen, herunder begrundelse for kvantitative og kvalitative  

 udsøgningskriterier.
 3)  

 	  

 Forklaring for brug  

 af justeringer og interval.
 4)  

 	  

 Dokumentationsmateriale  

 fra database og anvendte data i øvrigt.
 Stk. 4.  

  

 Told- og skatteforvaltningen  

 skal give den skattepligtige en frist på mellem 60 og 90 dage til at  

 udarbejde  

 databaseundersøgelsen.
§ 11.  

  

 Den skattepligtige kan vælge at udarbejde dokumentationen som en EU transfer  

 pricing-dokumentation.
De i §§ 4-8 nævnte beskrivelser  

 og analyser skal være indeholdt i enten fællesdokumentationen eller den  

 landespecifikke dokumentation. §§ 2-3 og §§ 9-10 finder tilsvarende  

 anvendelse.
Stk. 2.  

  

 Den  

 skattepligtige kan vælge at udarbejde dokumentationen efter fælles  

 retningslinjer om udarbejdelse af transfer  

 pricing-dokumentation,  

 som er indgået mellem stater, som ikke er medlem af den Europæiske Union.
Det  

 bekendtgøres, hvilke fælles retningslinjer, jf. 1. pkt., der kan finde  

 anvendelse.
§ 12.  

  

 Bekendtgørelsen træder i kraft den 4. februar 2006 og har virkning for  

 kontrollerede transaktioner foretaget i indkomstår, der påbegyndes den 1.  

 januar 2006 eller senere.
Skattekontrollovens § 17, stk. 3,  

 anvendes  

 først for kontrollerede transaktioner foretaget i indkomstår der påbegyndes  

 den  

 2. april 2006 eller senere.
 Stk. 2.  

  

 § 11,  

 stk. 1, om adgangen til at udarbejde dokumentation som en EU transfer  

 pricing-dokumentation, får virkning fra tidspunktet for  

 godkendelsen i EUs Ministerråd.
