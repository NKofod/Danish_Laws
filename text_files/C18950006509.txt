Da Ministeriet har bragt i Erfaring, at der hos adskillige Præster hersker  

 Usikkerhed med Hensyn til Adgangen til Benyttelse af de ved allerhøjeste  

 Resolution af 10de Januar d.A., jfr.
Ministeriets Bekendtgørelse af 9de  

 Februar næstefter, autoriserede Kollekter paa Søn- og Helligdage og Bønner i  

 Salmebog en samt liturgiske Formularer for Daab og Nadvere, skulde man til  

 behagelig Efterretning og videre Bekendtgørelse tjenstligst meddele følgende:
 For saa vidt de reviderede Kollekter ikke allerede i Henhold til fornævnte  

 Bekendtgørelse, der indeholder tilstrækkelig Hjemmel i saa Henseende, ere  

 indførte ved Gudstjenesten overalt i Landets Kirker, bør de fornødne Skridt  

 hertil foretages af vedkommende Præst snarest muligt, saaledes at Kollekterne  

 i hvert Fald senest indføres fra og med førstkommende Pinse.
Hvad den reviderede Liturgi for Daab og Nadvere angaar, har denne  

 ligeledes, da der ikke ved oftnævnte Bekendtgørelse er foreskrevet noget  

 Tidspunkt for dens Ikrafttræden, kunnet benyttes straks og uden særlig  

 Tilladelse; men det fremgaar i øvrigt af Bekendtgørelsen, at Indførelsen er  

 gjort til en frivillig Sag, for saa vidt det er tilladt de Præster og  

 Menigheder, som ønske det, fremdeles at benytte de liturgiske Formularer i  

 deres gamle Skikkelse, og der kræves ikke hertil samtykke af højere  

 Myndigheder.
Hvor Ønsket om Bibelholdelse af det gamle Ritual næres af  

 Præsten selv, vil Sagen saaledes ikke frembyde nogen Tvivl, idet Menigheden  

 eller en Del af denne ikke under disse Omstændigheder vil kunne stille  

 Forlangende om Indførelsen af den reviderede Liturgi.
Naar derimod Præsten  

 for sit Vedkommende ønsker denne indført, bør han, saafremt han nærer  

 Formodning om, at en Del af Menighedens Medlemmer ikke samstemmer med ham i  

 saa Henseende, fra Prædikestolen rette en Opfordring til alle paagældende om  

 inden en vis Frist ved Paategning paa en offentlig fremlagt Liste at  

 tilkendegive deres afvigende Mening.
Fremkommer der herefter Indsigelser imod  

 Liturgiens Indførelse, hvilke Præsten ikke mener at burde tage til Følge,  

 bliver Spørgsmaalet at forelægge Biskoppen, eventuelt Ministeriet, til  

 Afgørelse.
Fremkommer ingen Indsigelse inden Fristens Udløb, er Indførelsen  

 dermed vedtaget.
 Sluttelig skal man bede Opmærksomheden henledet paa, at der paa det  

 kongelige Vajsenhuses Forlag er udkommet særlige Udgaver dels af de  

 reviderede Kollekter og Bønner, dels af den reviderede Liturgi, af hvilke  

 Udgaver det paahviler Tiendeejerne eventuelt at anskaffe mindst 1 Eksemplar  

 til Brug for paagældende Præst.
 Et Antal Eksemplarer af nærværende Cirkulære vil blive tilstillet Deres  

 Højærværdighed til Fordeling mellem Præsterne i det Dem betroede Stift.
 Ministeriet for Kirke- og  

 Undervisningsvæsenet, den 7de Maj 1895.
 Bardenfleth.
-/Oskar Damkier, Fm.
