 Sag om godkendelse som adoptant blev udsat med henblik på yderligere  

 undersøgelser til belysning af det miljø, hvor et evt. adoptivbarn ville  

 komme til at vokse op.
 Adoptionsnævnet stadfæstede en af samrådet truffet afgørelse, hvorefter en  

 sag om godkendelse som adoptanter blev udsat med henblik på yderligere  

 undersøgelser af det miljø, hvor et evt. adoptivbarn vil komme til at vokse  

 op.
 Ansøgerne var medlemmer af pinsemissionen.
 Adoptionsnævnet fandt ikke, at ansøgernes religiøse tilhørsforhold i sig  

 selv kunne begrunde yderligere undersøgelser i sagen, men fandt efter en  

 samlet vurdering at kunne tilslutte sig samrådets afgørelse om at udsætte  

 sagen med henblik på yderligere undersøgelser til belysning af ansøgernes  

 miljø og ansøgerne adoptionsmotiv.
 Disse yderligere undersøgelser kunne formentlig bedst iværksættes gennem  

 en børnepsykiatrisk undersøgelse af ansøgerne og deres 2 børn.
