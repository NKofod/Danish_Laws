Meddelelser fra Søfartsstyrelsen B.  

 Skibes bygning og udstyr m.v.
Kapitel B II-4 C Installation og anvendelse af  

 materiel til lysbuesvejsning og lignende processer, 1. juli 2002 Kapitel II-4 Arbejdsrum og arbejdssteders indretning og udstyr Indledning Bestemmelserne i dette afsnit er i overensstemmelse med  

 udstyrsbestemmelserne i den internationale standard IEC/TS 62081 (1999): »Arc  

 welding equipment - Installation and use«.
Afsnit  

 C	Installation og anvendelse af materiel til lysbuesvejsning og lignende  

 processer Regel 1	Anvendelse	* Regel 2 Regel 3 Regel 4 Bilag 	Spændinger og forbindelser	18 Kapitel II-4 Arbejdsrum og arbejdssteders indretning og udstyr Afsnit  

 C	Installation og anvendelse af materialer til lysbuesvejsning og lignende  

 processer Regel  

 1	Anvendelse 1	Disse bestemmelser gælder for  

 installation og brug af svejsestrømkilder, materiel og  

 hjælpeudstyr til lysbuesvejsning og lignende processer i skibe, hvor de  

 almindeligste er:
-	Manuel elektrodesvejsning (MMA), -	wolframelektrode med inaktiv beskyttelsesgas  

 (TIG), -	metalelektrode med inaktiv beskyttelsesgas (MIG), -	metalelektrode med aktiv beskyttelsesgas (MAG), men som også omfatter:
-	Pulversvejsning, -	plasmasvejsning, -	plasmaskæring, -	lysbueskæring, -	flammesprøjtning, -	plasmasprøjtning, -	m.fl.
Regel  

 2	Definitioner 1	»Svejsekreds«: En kreds, der omfatter alt ledende  

 materiale, herunder lysbuen, som det er hensigten, at svejsestrømmen  

 skal gennemløbe.
 2	»Fremmed ledende del«: Ledende del, der ikke  

 indgår i den elektriske installation, og som kan indføre et vist  

 potentiale, almindeligvis jordpotentialet (skibet er under almindelige  

 forhold en fremmed ledende del).
 3	»Arbejdsemne«: Et eller flere metalstykker, på  

 hvilke der udføres svejsning og lignende processer.
 4	»Personlige værnemidler«: Beskyttende  

 beklædning og hjælpeudstyr (f.eks. handsker,  

 håndskærme, ansigtsmasker, beskyttelsesglas), der anvendes for at  

 mindske risikoen for elektrisk stød, for at beskytte mod  

 svejserøg og svejsesprøjt og for at beskytte hud og øjne  

 mod stråling og varme.
 5	»Omgivelser med forøget risiko for elektrisk  

 stød«: Omgivelser, hvor risikoen for elektrisk stød ved  

 svejsning er forøget i forhold til svejsning under normale forhold,  

 som f.eks. hvor bevægelsesfriheden er begrænset, i områder  

 helt eller delvist begrænset af ledende dele, i våde, fugtige og  

 varme omgivelser.
 6	»Sagkyndig person«: En svejseoperatør, som kan  

 vurdere det arbejde, der er overdraget til ham/hende, og som kan overskue  

 mulige risici på basis af sin professionelle uddannelse, jf. kravet i  

 regel 4.6, sin viden og erfaring og sit kendskab til det relevante materiel.
Regel  

 3	Installation 1	Almindelige bestemmelser .1	Svejsestrømkilder, materiel, ledninger og  

 tilbehør, som anvendes i installationer til elektrisk lysbuesvejsning,  

 skal være CE-mærket i overensstemmelse med Rådets direktiv  

 73/23/EØF af 19. februar 1973 om tilnærmelse af medlemsstaternes  

 lovgivning om elektrisk materiel bestemt til anvendelse inden for visse  

 spændingsgrænser, »Lavspændingsdirektivet«, med senere  

 ændringer, jf. bekendtgørelse nr. 797 af 30. august 1994 om  

 ikrafttræden af de nævnte direktiver.
 .2	Under installationen skal der tages hensyn til  

 kravene til elektromagnetisk kompatibilitet (EMC).
 .3	Alle tekniske anvisninger vedrørende  

 svejseudstyret skal følges, herunder fabrikantens anvisninger.
 .4	Om nødvendigt skal specifikke råd  

 indhentes hos fabrikanten af svejseudstyret.
2	Valg af forsyningsledning og  

 overbelastningsbeskyttelse .1	Forsyningsledninger til svejsestrømkilder og  

 deres overbelastningsbeskyttelse skal vælges på grundlag af  

 oplysninger givet af fabrikanten af svejseudstyret.
.2	Forsyningsledningerne skal placeres eller beskyttes,  

 så de ikke kan blive beskadiget under brugen.
For at mindske risikoen  

 ved elektrisk stød i forbindelse med muligheden for beskadigede kabler  

 kan anvendes en fejlstrømsafbryder med en  

 mærkeudløsestrøm på ikke over 30 mA.
3	Forsyningsadskiller Hvis svejseudstyret ikke selv er udstyret med en  

 forsyningsadskiller, skal den, der installerer svejseudstyret, sikre sig, at  

 en sådan adskiller er monteret ved forsyningspunktet.
4	Nødstop Udstyr til nødstop skal opfylde pkt. 1.1.
5	Beskyttelse mod elektrisk stød  

 hidhørende fra forsyningen Materiel skal være udført i  

 overensstemmelse med pkt. 1.1.
6	Adskillelse fra forsyningen Svejsekredsen og kredse, der er elektrisk forbundet  

 med svejsekredsen, skal være elektrisk adskilt fra forsyningen.
Dette  

 skal verificeres af arbejdslederen.
7	Svejsespænding .1	I tilfælde, hvor mere end én  

 svejsestrømkilde er i brug på samme tid, kan deres  

 tomgangsspændinger lægge sig sammen og medføre  

 forøget risiko for elektrisk stød.
Svejsestrømkilder  

 skal installeres på en sådan måde, at denne risiko  

 reduceres til et minimum.
En vejledning er givet i det tilhørende  

 bilag om spændinger og forbindelser.
 .2	Hvor der er installeret mere end én  

 svejsestrømkilde, skal de individuelle svejsestrømkilder med  

 deres separate betjeningsudstyr og forbindelser være tydeligt  

 mærket for at vise, hvilke dele der hører til hver  

 svejsekreds.
8	Anbringelse af gasbeholdere Der skal træffes foranstaltninger for at  

 forhindre, at beholdere med beskyttelsesgas i nærheden af arbejdsemnet  

 bliver en del af svejsekredsen.
Regel 4	Svejsemateriellets  

 anvendelse 1	Almindelige bestemmelser .1	Svejsemateriel og tilbehør skal være  

 CE-mærket i henhold til bestemmelserne i regel 3, punkt 1.1. Før  

 svejsemateriellet tages i brug, skal operatøren være  

 opmærksom på anvisninger angivet af fabrikanten og på alle  

 andre relevante bestemmelser.
 .2	Der skal tages hensyn til det miljø,  

 svejsemateriellet bruges i, da det kan være nødvendigt at  

 træffe særlige foranstaltninger.
2	Forbindelse mellem flere  

 svejsestrømkilder .1	Hvis flere svejsestrømkredse skal forbindes i  

 parallel eller i serie, skal dette udføres af en sagkyndig person i  

 overensstemmelse med fabrikantens anbefalinger og arbejdslederens  

 verifikation.
Materiellet må først tages i anvendelse efter en  

 foretaget afprøvning, som sikrer, at den tilladte  

 tomgangsspænding ikke kan overskrides.
Der henvises endvidere til  

 tilhørende bilag om spændinger og forbindelser.
 .2	Når en svejsestrømkilde, der er  

 forbundet i parallel eller i serie, tages ud af drift, skal denne  

 strømkilde frakobles forsyningen og svejsekredsen for at udelukke  

 enhver fare, som kunne forårsages af tilbageførte  

 spændinger.
3	Inspektion og vedligeholdelse af  

 svejseinstallationen .1	Ved installationen og derefter med jævne  

 mellemrum skal arbejdslederen kontrollere, .1 	at svejsemateriellet er valgt korrekt og forbundet  

 korrekt i relation til det arbejde, som skal udføres, og i  

 overensstemmelse med fabrikantens anvisninger, .2 	at alle forbindelser er rene og fastspændte,  

 og .3 	at svejsemateriellet er i en god stand.
.2	Desuden skal det kontrolleres, at alle beskyttende  

 jordforbindelser er effektive.
Alle fundne fejl skal afhjælpes.  

 Særlig opmærksomhed skal rettes mod installationen af forsynings-  

 og svejseledninger, elektrodeholdere og tilslutningsudstyr.
Operatøren  

 skal instrueres i at kontrollere alle ydre forbindelser, hver gang der sker  

 tilslutning.
Der skal rapporteres om enhver funden defekt, og  

 fejlbehæftet materiel må ikke anvendes.
Svejsereturklemmen  

 (stelklemmen) skal forbindes direkte til arbejdsemnet så tæt som  

 muligt på svejsestedet eller til svejsebænken, hvorpå  

 arbejdsemnet er anbragt, eller til håndteringsudstyret.
.3	Ved plasmaskæring, hvor  

 tomgangsspændingerne er højere end ved svejsning, skal der  

 udvises særlig omhu ved udførelse af inspektions- og  

 vedligeholdelsesprocedurer.
Særlig opmærksomhed skal rettes mod  

 vandkølingsudstyr for at sikre, at utætheder ikke påvirker  

 isolationen.
 .4	Før udførelse af lysbuesvejsning  

 på materiel, som har tilhørende transformere, skal sådanne  

 transformere frakobles for at undgå risiko for stød  

 hidhørende fra inducerede spændinger på transformernes  

 primærside.
4	Frakobling af svejsestrømkilder og/eller  

 svejsekredse .1	Når operatører afbryder deres arbejde  

 eller forlader arbejdsstedet, skal strømforsyningen afbrydes.
 .2	Er der risiko for, at forsyningsledningen kan blive  

 beskadiget, når svejsestrømkilden flyttes, skal  

 svejsestrømkilden inklusive forsyningsledningen frakobles forsyningen  

 før flytningen.
 .3	Når der udføres vedligeholdelsesarbejde  

 eller reparation på svejsemateriellet, skal tilgangs- og afgangssiden  

 være frakoblet.
5	Afskærmninger Afskærmninger og aftagelige dele skal være  

 på plads, før svejsemateriellet bliver sat under  

 spænding.
6	Operatøruddannelse og instruktions- og  

 oplysningspligt Svejseoperatøren skal mindst have  

 gennemgået og bestået uddannelsesmodulet indeholdende krav om  

 svejsefærdighed i skibsassistentuddannelsen, tilsvarende anden  

 uddannelse, eller have flere års praktisk erfaring i den  

 pågældende svejseteknik.
Svejseoperatørens eventuelle  

 hjælper skal være instrueret i fornødent omfang både  

 fagligt og sikkerhedsmæssigt om den pågældende  

 svejseopgave.
Andre personer, som arbejder i nærheden af  

 svejseoperationen, skal advares mod risici og informeres om  

 beskyttelsesmidler i relation til lysbueprocesser.
Bilag Spændinger og forbindelser 1	Spændinger mellem  

 elektrodeholdere eller brændere (flere svejsestrømkilder) .1 	Når der arbejdes med flere  

 svejsestrømkilder på et enkelt arbejdsemne eller på  

 arbejdsemner, som er i indbyrdes ledende forbindelse, kan der opstå en  

 farlig sum af tomgangsspændingerne mellem to elektrodeholdere eller  

 brændere.
Denne spænding kan blive to gange den tilladte  

 tomgangsspænding (se også regel 3.7).
 .2 	Arbejdslederen skal sikre, at der anvendes et  

 måleudstyr til at afgøre, om der er en risiko.
.3 	Operatørerne skal .1	advares mod denne risiko, .2	aldrig berøre to elektrodeholdere eller  

 brændere på samme tid, .3	arbejde uden for rækkevidde af hinanden, hvis  

 det er muligt.
.4	De følgende eksempler viser skematisk den  

 indflydelse, som forbindelsen til forsyningen og polariteten ved svejsning  

 kan have på summen af svejsespændinger mellem elektrodeholdere og  

 brændere.
Det er antaget, at tomgangsspændingen er ens for hver  

 svejsestrømkilde, men i praksis kan de være forskellige (se  

 efterfølgende punkter 5-7).
.5 Jævnstrøm .1	Forbindelserne til forsyningen har ingen indflydelse  

 på summen af tomgangsspændinger.
Spændingen U  

 afhænger af polariteten af de afgående forbindelser (se fig.  

 A).
Fig.
A   Eksempel på  

 jævnspænding mellem elektrodeholdere eller brændere .6	Enfasede svejsestrømkilder ved  

 vekselstrøm .1	Forbindelserne til forsyningen og de afgående  

 forbindelser har indflydelse på summen U af tomgangsspændingerne  

 (se fig.
B).
Fig.
B   Eksempel på  

 vekselspænding mellem elektrodeholdere eller brændere   Enfaset  

 forsyning fra de samme to   

 faser i en trefaset forsyning .2	Hvis forbindelserne til en trefaset forsyning  

 tilsluttes forskellige fasepar, vil summen U af tomgangsspændingerne  

 altid være større end nul (se fig.
C) Fig.
C   Eksempel på  

 vekselspænding mellem elektrodeholdere eller brændere   Enfaset  

 forsyning fra forskellige faser   

 i en trefaset forsyning .3	Forøgede vekselspændinger kan  

 undgås ved at ændre .1	forbindelserne af svejseledningerne, eller .2 	forbindelserne af forsyningen til  

 svejsestrømkilden (se regel 4.2).
.7	Trefaset svejsetransformer for flere  

 operatører .1 	Forbindelserne til forsyningen har ingen  

 indflydelse på summen U af tomgangsspændingerne (se fig.
D).
Fig.
D   Eksempel på  

 vekselspænding mellem elektrodeholdere forbundet mellem forskellige  

 afgange 2	Forbindelse mellem svejsestrømkilde og  

 arbejdsemne .1	Når svejsestrømmen ikke udelukkende  

 løber i svejsekredsen, forekommer en del af svejsestrømmen som  

 harmoniske svingninger (vagabonderende strømme). De kan forvolde skade  

 og skal elimineres med følgende midler:
 .1 	Den elektriske forbindelse mellem  

 svejsestrømkilden og arbejdsemnet skal udføres så direkte  

 som praktisk muligt ved anvendelse af en isoleret svejsereturledning  

 (stelforbindelse) med en passende strømværdi.
 .2	Fremmede ledende dele som metalskinner, rør  

 og stel må ikke anvendes som en del af svejsereturkredsen, medmindre de  

 udgør en del af arbejdsemnet selv.
 .3	Klemmen for svejsereturstrømmen skal  

 anbringes så nær svejsestedet som praktisk muligt.
 .4	Svejsekredsen skal ikke jordforbindes (se punkt  

 3).
.5	Tilslutning af svejsereturledningen til arbejdsemnet  

 skal sikres ved anvendelse af materiel, der har egnede midler for  

 ledningstilslutning, et fastgørelsessystem, som ikke kan gå  

 løs ved uheld, og en god elektrisk forbindelse.
Magnetiske enheder  

 giver kun god elektrisk forbindelse, hvis kontaktfladerne på den  

 magnetiske indretning og kontaktfladen på arbejdsemnet er  

 tilstrækkelig store, plane, godt ledende og rene (f.eks. fri for rust  

 og primer), og hvis kontaktfladen på arbejdsemnet er magnetisk.
 .6	Tilslutningsudstyr for bevægelige  

 bøjelige svejseledninger i svejsekredsen skal:
.1 	have en passende ubrudt beklædning af  

 isoleringsmateriale for at forebygge uagtsom berøring med  

 spændingsførende dele, når de er tilsluttet (med  

 undtagelse af returklemmen på selve arbejdsemnet), .2 	være egnet til de anvendte  

 ledningsdimensioner og svejsestrømmen, .3 	være effektivt forbundet til  

 svejseledningerne og have god elektrisk kontakt med disse.
.2 	Både svejseledningen og  

 forbindelsesmateriellet skal anvendes inden for deres angivne  

 mærkestrøm.
Der må i forbindelsesmateriel ikke tilsluttes  

 ledninger, som har mindre diameter end angivet af fabrikanten af  

 forbindelsesmateriellet.
 .3 	Hvis der anvendes konnektorer (kabelstik), skal de  

 være i overensstemmelse med regel 3, pkt. 1.1.
3	Jordforbindelse af arbejdsemnet (Tidligere  

 regel 3.9) .1 	Svejsekredsen skal ikke jordforbindes, da det kan  

 forøge risikoen for harmoniske svingninger (vagabonderende  

 strømme) (se punkt 2). Jordforbindelse af svejsekredsen kan også  

 forøge det område af metal, gennem hvilket en person i kontakt  

 med svejsekredsen, f.eks. svejseelektroden, kan blive udsat for  

 stød.
 .2 	En vurdering af svejsekredsen og  

 svejseområdet skal sikre, at svejsestrømmen ikke vil løbe  

 gennem en forbindelse, der er beregnet til jordforbindelse af stel på  

 materiel eller af andre jordforbundne genstande, men som ikke er beregnet til  

 eller er i stand til at bære svejsestrømmen.
 .3 	Hvis der bruges elektrisk værktøj, som  

 kan komme i berøring med arbejdsemnet, skal det være af klasse  

 II , dvs. med dobbelt eller  

 forstærket isolation uden beskyttende jordforbindelse.
 .4 	Der skal træffes foranstaltninger for at  

 isolere operatøren fra jord såvel som fra arbejdsemnet.
4	Svejsning i omgivelser med forøget risiko  

 for elektrisk stød .1	Når svejsning udføres i omgivelser med  

 forøget risiko for elektrisk stød, skal det kun være  

 tilladt operatører at svejse, når andre personer, som er blevet  

 instrueret i og er i stand til at yde hjælp i en nødsituation,  

 er i umiddelbar nærhed.
Der skal findes midler til hurtig elektrisk  

 afbrydelse af svejsestrømkilden eller svejsekredsen, som disse  

 personer skal have nem adgang til.
 .2	Der skal træffes følgende  

 forholdsregler for at reducere risikoen for elektrisk stød fra  

 spændingen mellem svejseelektroden og jord.
.1	Svejsestrømkilden skal være uden for  

 operatørens normale rækkevidde under svejsning.
Supplerende  

 beskyttelse mod stød, forårsaget af strøm fra forsyningen  

 i tilfælde af fejl, kan opnås ved at anvende en  

 fejlstrømsafbryder, der udløser ved en fejlstrøm  

 på højst 30 mA, og som føder alt materiel i  

 nærheden, der er tilsluttet forsyningen.
 .2 	Fjernstyringer skal være omfattet af  

 »beskyttelse ved ekstra lav spænding« (SELV).
.3 	Kun svejsestrømkilder og svejseudstyr  

 beregnet til brug i omgivelser med forøget risiko for elektrisk  

 stød skal anvendes.
Hvor det er hensigtsmæssigt, skal der  

 anvendes spændingsnedsættende udstyr.
Dette skal kontrolleres af  

 arbejdslederen, medmindre svejsestrømkilden er mærket med  

 symbolet .
 .4 	Elektrodeholdere skal være af type A eller  

 B.
 .5	Isolerende platforme eller måtter skal  

 anvendes, hvor det er muligt.
