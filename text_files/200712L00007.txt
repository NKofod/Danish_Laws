Fremsat den 3. oktober 2007 af beskæftigelsesministeren (Claus Hjort Frederiksen) Forslag til Lov om ændring af lov om europæiske samarbejdsudvalg 1) (Udvidelse af antallet af medlemmer i det særlige forhandlingsorgan) § 1 I lov nr. 371 af 22. maj 1996 om europæiske samarbejdsudvalg, som senest er ændret ved lov nr. 932 af 15. december 1999, foretages følgende ændringer:
 1. Fodnote til lovens titel affattes således:
»1) Loven indeholder bestemmelser, der gennemfører Rådets direktiv nr. 94/45/EF af 22. september 1994, EF-Tidende 1994 L 254, side 54, Rådets direktiv nr. 97/74/EF af 15. december 1997, EF-Tidende 1998 L 10, side 22 og Rådets direktiv nr. 2006/109/EF af 20. november 2006, EF-Tidende 2006 L 363, side 416.« 2. I § 11, stk. 2, ændres »18 medlemmer« til: »27 medlemmer«.
 3. I § 11, stk. 6, ændres »17 medlemmer« til: »27 medlemmer«.
§ 2 Loven træder i kraft den 1. januar 2008.
Bemærkninger til lovforslaget Almindelige bemærkninger 1. Indledning Lov om europæiske samarbejdsudvalg har til formål, at give mulighed for ensartet information og høring om beslutninger, der berører de ansatte i flere medlemsstater i dele af eller hele virksomheden eller koncernen.
Dette søges bl.a. opnået gennem nedsættelse af det særlige forhandlingsorgan som helst består af lønmodtagerrepræsentanter, som efter forhandlinger med virksomhedens centrale ledelse kan indgå aftale om oprettelse af et europæisk samarbejdsudvalg, som ligeledes helst består af lønmodtagerrepræsentanter.
Disse udvalg har overordnet til formål at mødes med den centrale ledelse og her modtage informationer og blive hørt om udviklingen i Fællesskabsvirksomhedens eller Fællesskabskoncernens aktiviteter samt dennes fremtidsperspektiver.
2. Baggrund Under henvisning til udvidelsen af den Europæiske Union (EU) har Rådet udstedt direktiv 2006/109/EF af 20. november 2006. Herefter skal medlemsstaterne sørge for at tilpasse love og administrative bestemmelser, som udvidelsen har betydning for.
I lov om europæiske samarbejdsudvalg er det i dag muligt at oprette et særligt forhandlingsorgan med kun 17 medlemmer, hvor formålet med forhandlingsorganet er, at lønmodtagerrepræsentanter fra hele Fællesskabsvirksomheden eller Fællesskabskoncernen skal have mulighed for at blive repræsenteret.
Derfor søges denne bestemmelse tilpasset i henhold til udvidelsen.
3. Lovforslagets indhold Lovforslaget vil udelukkende medføre ændringer for det særlige forhandlingsorgan, som kan nedsættes efter lovens § 11. Det særlige forhandlingsorgan har til opgave at indlede forhandlinger med den centrale ledelse om enten nedsættelse af et europæisk samarbejdsudvalg eller indførelse af en eller flere informations- og høringsprocedurer.
Da en Fællesskabsvirksomhed eller en Fællesskabskoncern, som beskæftiger lønmodtagere i alle EUs medlemsstater skal kunne nedsætte et særligt forhandlingsorgan med repræsentanter fra alle lande, skal antallet af EUs medlemsstater også afspejles i lovens tekst, som det maksimale antal medlemmer i det særlige forhandlingsorgan.
EU består efter udvidelsen den 1. januar 2007 af 27 medlemsstater.
På denne baggrund stilles der forslag om at ændre det maksimale antal medlemmer af det særlige forhandlingsorgan, så det svarer til det nuværende antal af medlemsstater.
4. Administrative og økonomiske konsekvenser for det offentlige Lovforslaget har ikke økonomiske eller administrative konsekvenser for det offentlige.
5. Administrative og økonomiske konsekvenser for erhvervslivet Ændringen vil kunne medføre administrative og økonomiske konsekvenser for de få danske virksomheder, som er omfattet af lovens bestemmelser, idet det er den centrale ledelse, som skal afholde udgifterne i forbindelse med forhandlingerne, som fremover vil omfatte flere personer fra flere europæiske lande, jf. lovens § 16. Lovforslaget har således ikke administrative og økonomiske konsekvenser for det danske erhvervsliv af betydning.
6. Administrative konsekvenser for borgerne Lovforslaget har ingen konsekvenser for borgerne.
7. Miljømæssige konsekvenser Lovforslaget har ikke miljømæssige konsekvenser.
8. Forholdet til EU-retten Lovforslaget implementerer Rådets direktiv 2006/109 af 20. november 2006 om tilpasning af direktiv 1994/45/EF om indførelse af europæiske samarbejdsudvalg eller en procedure i fællesskabsvirksomheder og fællesskabskoncerner med henblik på at informere og høre arbejdstagere, til at omfatte Bulgarien og Rumænien.
Fristen for gennemførelse af nævnte direktiv var den 1. januar 2007.
9. Høring Lovforslaget har været til høring hos Dansk Arbejdsgiverforening, Landsorganisationen i Danmark, Funktionærernes og Tjenestemændenes Fællesråd, Akademikernes Centralorganisation, Sammenslutningen af Landbrugets Arbejdsgiverforeninger, Finanssektorens Arbejdsgiverforening, Ledernes Hovedorganisation, Kommunernes Landsforening, Kristelig Arbejdsgiverforening, Kristelig Fagbevægelse samt Kommunale Tjenestemænd og Overenskomstansatte.
10. Sammenfattende skema Bemærkninger til lovforslagets enkelte bestemmelser Til § 1 Til § 2 Bilag 1 Lovforslaget sammenholdt med gældende lov Bilag 2 Rådets direktiv 2006/109/EFaf 20. november 2006om tilpasning af direktiv 94/45/EF om indførelse af europæiske samarbejdsudvalg eller en procedure i fællesskabsvirksomheder og fællesskabskoncerner med henblik på at informere og høre arbejdstagerne på grund af Bulgariens og Rumæniens tiltrædelse RÅDET FOR DEN EUROPÆISKE UNION HAR  under henvisning til traktaten om oprettelse af Det Europæiske Fællesskab, under henvisning til traktaten om Bulgariens og Rumæniens tiltrædelse 1), særlig artikel 4, stk. 3, under henvisning til akten om Bulgariens og Rumæniens tiltrædelse, særlig artikel 56, under henvisning til forslag fra Kommissionen, og ud fra følgende betragtninger:
 (1) Artikel 56 i tiltrædelsesakten fastsætter, at hvis det på grund af tiltrædelsen er nødvendigt at tilpasse retsakter vedtaget af institutionerne, som er gyldige ud over den 1. januar 2007, og de nødvendige tilpasninger ikke er indeholdt i tiltrædelsesakten eller bilagene dertil, vedtager Rådet de fornødne retsakter, medmindre det er Kommissionen, der har vedtaget den oprindelige retsakt.
 (2) I slutakten fra konferencen, som udfærdigede tiltrædelsestraktaten, blev det anført, at de høje kontraherende parter var nået til politisk enighed om en række tilpasninger af retsakter vedtaget af institutionerne, som er nødvendige på grund af tiltrædelsen, og Rådet og Kommissionen blev opfordret til at vedtage disse tilpasninger inden tiltrædelsen, om nødvendigt suppleret og ajourført for at tage hensyn til udviklingen i gældende EU-ret.
(3) Rådets direktiv 94/45/EF af 22. september 1994 om indførelse af europæiske samarbejdsudvalg eller en procedure i fællesskabsvirksomheder og fællesskabskoncerner med henblik på at informere og høre arbejdstagerne 2)bør derfor ændres  UDSTEDT FØLGENDE DIREKTIV:
Artikel 1 Direktiv 94/45/EF ændres som anført i bilaget.
Artikel 2 1. Medlemsstaterne sætter de nødvendige love og administrative bestemmelser i kraft for at efterkomme dette direktiv senest på tidspunktet for Bulgariens og Rumæniens tiltrædelse af Den Europæiske Union.
De tilsender straks Kommissionen disse bestemmelser med en sammenligningstabel, som viser sammenhængen mellem de pågældende bestemmelser og dette direktiv.
Bestemmelserne skal ved vedtagelsen indeholde en henvisning til dette direktiv eller skal ved offentliggørelsen ledsages af en sådan henvisning.
De nærmere regler for henvisningen fastsættes af medlemsstaterne.
 2. Medlemsstaterne meddeler Kommissionen teksten til de vigtigste nationale retsforskrifter, som de udsteder på det område, der er omfattet af dette direktiv.
Artikel 3 Dette direktiv træder i kraft med forbehold af ikrafttrædelsen af traktaten om Bulgariens og Rumæniens tiltrædelse og da på datoen herfor.
Artikel 4 Dette direktiv er rettet til medlemsstaterne.
Udfærdiget i Bruxelles, den 20. november 2006 På Rådets vegne J.
Korkeaoja Formand SOCIAL- OG ARBEJDSMARKEDSPOLITIK SAMT BESKÆFTIGELSE 31994 L 0045: Rådets direktiv 94/45/EF af 22. september 1994 om indførelse af europæiske samarbejdsudvalg eller en procedure i fællesskabsvirksomheder og fællesskabskoncerner med henblik på at informere og høre arbejdstagerne (EFT L 254 af 30.9.1994, s. 64), som ændret ved:
 31997 L 0074: Rådets direktiv 97/74/EF af 15.12.1997 (EFT L 10 af 16.1.1998, s. 22).
 Med forbehold for yderligere ændringer inden tiltrædelsesdatoen affattes artikel 5, stk. 2, litra b), således:
»b) Det særlige forhandlingsorgan skal bestå af mindst tre og højst samme antal medlemmer, som der er medlemsstater.« 1) Loven gennemfører Rådets direktiv nr. 2006/109/EF af 20. november 2006 om tilpasning af direktiv 94/45/EF om indførelse af europæiske samarbejdsudvalg eller en procedure i fællesskabsvirksomheder og fællesskabskoncerner med henblik på at informere og høre arbejdstagerne på grund af Bulgariens og Rumæniens tiltrædelse, EU-Tidende 2006 L 363, side 416.
 1) EUT L 157 af 21.6.2006, s. 11.
 2) EFT L 254 af 30.9.1994, s. 64.
