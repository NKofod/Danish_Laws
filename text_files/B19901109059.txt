1. kapitel Vedtægtens område § 1.  Vedtægten gælder for politikredsens område,  

 medmindre andet er fastsat i vedtægtens enkelte bestemmelser.
 § 2.  Ved en vej forstås i denne vedtægt enhver  

 offentlig eller privat gade, vej, plads, bro, tunnel, passage, sti, trappe  

 eller andet lignende areal, der benyttes til almindelig færdsel af en eller  

 flere færdselsarter.
2. kapitel Iagttagelse af orden m.v.
 § 3.  Slagsmål, skrigen, råben, højrøstet syngen eller  

 anden støjende, voldelig, fornærmelig eller lignende optræden, der er egnet  

 til at forstyrre den offentlige orden eller medføre ulempe for andre  

 tilstedeværende eller omboende, må ikke finde sted på veje eller andre  

 steder, hvortil der er almindelig adgang, f.eks. jernbane og  

 rutebilstationer, butikker og offentlige kontorer, forlystelsessteder,  

 badeanstalter, nødtørftsanstalter og befordringsmidler, herunder hyrevogne.
 Stk. 2.  Begås sådanne handlinger på steder, hvortil der  

 ikke er almindelig adgang, og medfører de forstyrrelser af den offentlige  

 orden, kan politiet påbyde, at de bringes til ophør.
 § 4.  Det er forbudt på de i § 3, stk. 1, nævnte  

 steder at færdes så påvirket af spiritus, at det kan give anledning til  

 ulempe for andre.
 § 5.  Det er forbudt på eller ud til en vej eller  

 andre steder, hvortil der er almindelig adgang, at vise uanstændig opførsel,  

 f.eks. ved uanstændige ord eller handlinger, ved uanstændig blottelse af  

 legemet eller ved at opfordre til utugt.
 § 6.  Politiet kan forbyde enhver, der opholder sig på  

 en vej, at stå stille der eller at færdes frem og tilbage på kortere  

 strækninger, når den pågældendes ophold eller færden medfører ulempe for  

 omboende eller forbipasserende, eller der er begrundet formodning om, at den  

 pågældende på dette sted udøver et ulovligt erhverv.
§ 7.  På de i § 3, stk. 1, omhandlede steder må opløb  

 eller sammenstimlen, der er egnet til at forstyrre den offentlige orden, ikke  

 finde sted.
Politiet kan meddele personer, der opholder sig de nævnte steder,  

 de påbud, som er påkrævede for at forebygge, at den offentlige orden  

 forstyrres på denne måde.
 Stk. 2.  Når mange mennesker samles på en vej ved  

 billetudsalg, forlystelsessteder, butikker, busstoppesteder eller lignende,  

 skal de rette sig efter politiets anvisninger vedrørende ordenens  

 overholdelse.
§ 8.  Optog og møder på veje skal anmeldes ved  

 personlig henvendelse til politiet senest 24 timer, før de skal finde sted.  

 Anmeldelsen skal foretages af arrangøren eller en af denne befuldmægtiget  

 person og indeholde angivelse af tidspunktet, ruten og mødestedet.
Politiet  

 kan foreskrive ændring heraf, når det må anses for påkrævet af hensyn til  

 færdselen.
De anvisninger vedrørende ordenens overholdelse, som gives af  

 politiet, skal iagttages.
 Stk. 2.  Bestemmelsen i stk. 1 gælder ikke ligtog.
§ 9.  Brug af højttalervogn på eller ud til en vej og  

 brug af højttaler fra luftfartøj må kun finde sted efter politiets  

 tilladelse.
I øvrigt kan politiet forbyde benyttelse af højttalere,  

 grammofoner, musikinstrumenter eller lignende i fri luft eller for åbne  

 vinduer eller døre, når benyttelsen må antages at være til væsentlig ulempe  

 for de omboende eller forbipasserende.
 § 10.  Det er forbudt uden fyldestgørende grund at  

 banke på porte, døre eller vinduer, ringe på port- eller dørklokker eller  

 foretage lignende handlinger, der er egnet til at forstyrre beboerne.
 Stk. 2.  Personlige henvendelser om salg af varer eller  

 om optagelse af bestillinger eller lignende henvendelser må ikke finde sted,  

 når forbud herimod er opslået af ejendommens ejer eller lejlighedens  

 indehaver.
 Stk. 3.  Det er forbudt i huse at aflevere skrifter og  

 billeder af anstødeligt indhold til andre end beboere, der har afgivet  

 udtrykkelig bestilling herpå.
 § 11.  Råben med varer på en vej er forbudt før kl. 7  

 og efter den almindelige butikslukketids indtræden og må ikke finde sted,  

 hvor det er til ulempe for hospitaler, skoler eller lignende.
§ 12.  På eller ud til veje eller andre steder,  

 hvortil der er almindelig adgang, må opsætning eller ombæring af plakater  

 eller udstilling, forhandling eller uddeling af skrifter eller billeder ikke  

 finde sted, når det er egnet til at forstyrre den offentlige orden, eller når  

 plakaterne, skrifterne eller billederne er af fornærmelig karakter.
Det samme  

 gælder opsætning eller ombæring af plakater eller udstilling eller uddeling  

 af skrifter eller billeder, når plakaterne, skrifterne eller billederne er af  

 anstødelig karakter.
Stk. 2.  Uddeling af skrifter eller billeder på de i  

 stk. 1 nævnte steder, der alene sker som reklame for erhvervsinteresser, er  

 forbudt.
Politiet kan forbyde ombæring af plakater, der alene sker i sådant  

 øjemed.
 § 13.  Nedkastning fra luften af genstande, herunder  

 skrifter, må ikke finde sted uden politiets tilladelse.
 § 14.  Det er forbudt på eller ud over en vej at  

 benytte skydevåben og legetøjsvåben, herunder bue og slangebøsse, at tænde  

 bål, at afbrænde fyrværkeri eller lignende eller at kaste sten, snebolde,  

 vand eller andet, der kan medføre skade, eller som kan være til ulempe for  

 forbipasserende.
 Stk. 2.  Uden for veje er det forbudt at benytte  

 skydevåben, tænde bål, eller afbrænde fyrværkeri eller lignende, hvis det er  

 egnet til at medføre fare eller væsentlig ulempe for færdselen på vejen.
Stk. 3.  Personer under 18 år må ikke medføre  

 skydevåben, herunder bue og slangebøsse, på en vej, medmindre våbenet er  

 emballeret eller ubrugeligt.
Forbudet gælder dog ikke personer, som i henhold  

 til våbenlovgivningen har opnået tilladelse til at besidde og bære våben, når  

 færden med våben sker inden for tilladelsens rammer.
 § 15.  Små børn skal under ophold på en vej være  

 undergivet fornødent tilsyn.
 § 16.  Uvedkommende må ikke tage ophold på trapper, i  

 porte, i indgange eller opgange til huse, i kælder- eller loftsrum, i  

 ubeboede huse eller lejligheder, i gårde, haver eller udhuse, på  

 byggepladser, i køretøjer, jernbanevogne eller fartøjer.
§ 17.  I byer og bymæssigt bebyggede områder er det  

 forbudt uden for de tilladte badepladser at bade i offentlige søer, vandløb  

 eller vandbeholdninger.
Uden for byer og bymæssigt bebyggede områder kan  

 politiet forbyde badning sådanne steder, såfremt badningen må antages at være  

 forbundet med fare eller at være til ulempe for omboende eller  

 forbipasserende.
Stk. 2.  For offentlige badestrande og badeanstalter kan  

 politiet træffe bestemmelse om, hvilket redningsmateriel der skal være til  

 stede, og om hvilke foranstaltninger, herunder tilsyn, der i øvrigt skal  

 iværksættes til afværgelse af fare for de badendes liv og helbred.  

 Udspringsvipper må kun anbringes, hvor vanddybden ved lavest daglig vandstand  

 er mindst 3 m.
Vipper, hvis højde over vandoverfladen overstiger 3 m, må kun  

 anbringes, hvor vanddybden ved lavest daglig vandstand er mindst 4 m.
 Stk. 3.  Det er forbudt i nærheden af offentlig  

 badestrand eller badeanstalt i strandbunden at grave huller, som kan medføre  

 fare for andre.
 Stk. 4.  Politiet kan fastsætte regler for sejlads med  

 motorbåde og for brætsejlads inden for en nærmere angivet kortere afstand fra  

 kyststrækninger, for så vidt det må anses for påkrævet for at forebygge  

 hindringer eller ulemper for anden sejlads eller for badning eller for at  

 forebygge unødig støj, der er til væsentlig ulempe for andre.
 Stk. 5.  Det er forbudt uvedkommende at opholde sig så  

 nær ved offentligt eller privat badehus, at det er til ulempe for brugerne.
 Stk. 6.  Med hensyn til offentlige badestrande og  

 badeanstalter kan politiet træffe bestemmelse om iværksættelse af sådanne  

 foranstaltninger, som findes påkrævet for at hindre, at de badende giver  

 anledning til offentlig forargelse.
 3. kapitel.
 Forebyggelse af fare og ulempe for færdselen m.v.
§ 18.  Når der på, ud over eller ud til en vej udføres  

 arbejder, der kan medføre fare eller ulempe for forbipasserende, f.eks. op  

 eller nedhejsning af varer, rensning af tagrender, tagreparationer eller  

 afvaskning eller maling af facader, skal der til advarsel for forbipasserende  

 udsættes forsvarlige afvisere.
Indtil nymalede vægge eller genstande er  

 tørre, skal forbipasserende ved tydelig skiltning advares mod fare for  

 forurening ved berøring af malingen.
 Stk. 2.  Er der fare for, at sne eller istapper på et  

 hus vil styrte ned på en vej, skal ejeren straks advare forbipasserende ved  

 udsættelse af forsvarlige afvisere og snarest muligt drage omsorg for, at  

 sneen eller istapperne fjernes.
 § 19.  Hejseværker, der benyttes til op- eller  

 nedhejsning af varer m.v. ud over en vej, skal være af forsvarlig styrke og  

 må kun betjenes af personer, der har fornødent kendskab til hejseværkernes  

 benyttelse.
§ 20.  Løse stiger, der anvendes til arbejde på en  

 bygning ud til en vej, skal, selv om arbejdet ikke er omfattet af  

 lovgivningen om arbejderbeskyttelse, opfylde de krav, der i henhold til denne  

 lovgivning stilles til sådanne stiger.
Er stigen over 5 m lang, og er den  

 ikke fastgjort foroven på forsvarlig måde, skal en voksen opholde sig ved  

 stigens fod for at drage omsorg for, at den står fast.
 § 21.  Vinduespudsning udvendig fra må ud til en vej  

 ikke finde sted uden betryggende sikring mod nedstyrtning.
 § 22.  Ud til en vej må vinduer ikke afskylles eller  

 afvaskes således, at det medfører ulempe for forbipasserende.
 § 23.  På eller ud over en vej må der ikke bankes  

 eller rystes tæpper, duge eller lignende eller henlægges eller ophænges tøj.
 Stk. 2.  Vanding af blomster på altaner og i kasser  

 foran vinduer, der vender ud til en vej, må ikke foretages således, at det  

 medfører ulempe for forbipasserende.
 § 24.  På eller ud til en vej må ikke anbringes  

 genstande, der kan vælte eller falde ned og derved forvolde skade eller  

 forurene vejen.
Stk. 2.  Vinduer, herunder tagvinduer, der vender ud til  

 en vej, skal være fastgjort på forsvarlig måde.
Når de holdes åbne, skal de  

 være fastgjort med krog eller lignende.
§ 25.  På eller ud over en vej må der ikke uden  

 politiets tilladelse anbringes cykelstativer, varer, udhængsskabe, automater  

 eller lignende.
Forbudet gælder ikke genstande, der anbringes på husmure i  

 større højde end 2,20 m, eller genstande, der anbringes på eller ved husmure  

 i lavere højde, men som ikke når mere end 20 cm ud over vejarealet.
Stk. 2.  For offentlige vejes vedkommende kan de i stk.  

 1 nævnte tilladelser kun meddeles med vejbestyrelsens tilslutning.
For så  

 vidt angår private veje i byer og bymæssige bebyggelser, kan tilladelserne  

 kun meddeles efter forhandling med kommunalbestyrelsen.
 Stk. 3.  Ledninger og lignende må ikke uden  

 vejbestyrelsens tilladelse anbringes over en offentlig vej.
§ 26.  Kældernedgange uden for facadelinjen ved en vej  

 skal være forsynet med forsvarligt rækværk på siderne eller med en forsvarlig  

 lem, der er anbragt i plan med fortovet.
Lemmen må kun åbnes, når brugen af  

 kælderen gør det nødvendigt, og der skal da anbringes forsvarlige afvisere  

 til advarsel for forbipasserende.
Stk. 2.  Lyskasser ud til en vej skal være forsvarligt  

 dækket i plan med fortovet.
Det samme gælder udløbsrender, der kan være til  

 ulempe for forbipasserende.
 § 27.  Sprængning med sprængstof må kun foretages  

 efter politiets tilladelse, medmindre sprængladningens vægt ikke overstiger 1  

 kg, og sprængningen finder sted i en afstand af mere end 65 m fra nærmeste  

 vej.
 § 28.  Udgravninger, der er beliggende i nærheden af  

 en vej, og som frembyder fare, skal være forsynet med forsvarligt hegn.
 Stk. 2.  Brønde i nærheden af en vej skal være forsynet  

 med forsvarligt dæksel eller hegn.
 Stk. 3.  Politiet kan i øvrigt forbyde, hvad der i  

 umiddelbar nærhed af en vej udsætter færdselen for fare.
 § 29.  Det er forbudt uden politiets tilladelse at  

 færdes på isen ud for kysten, i havnen eller på offentlige søer, vandløb og  

 andre vandsteder, når isen ikke er fuldkommen sikker, eller når færdsel på  

 isen er forbudt ved opslag eller offentlig bekendtgørelse.
Stk. 2.  Når der hugges våger i isen ud for kysten, skal  

 den ophuggede is lægges rundt om vågen.
Politiet kan forlange enhver våge  

 forsvarligt indhegnet.
Stk. 3.  På de øvrige i stk. 1 nævnte steder må der ikke  

 hugges våger i isen uden politiets tilladelse.
Vågerne skal indhegnes eller  

 afmærkes forsvarligt.
§ 30.  Både og lignende fartøjer, der benyttes til  

 udlejning fra fast plads, skal være i forsvarlig stand og forsynet med de  

 fornødne redskaber.
Fartøjerne er undergivet tilsyn af politiet, der skal  

 underrettes om påbegyndelse af virksomhed med udlejning af fartøjer.
Politiet  

 kan meddele pålæg om fartøjernes indretning og udrustning.
Udlejning må kun  

 finde sted til personer, som må antages at kunne betjene fartøjet på  

 betryggende måde.
Stk. 2.  Anløbsbroer, der ikke udelukkende anvendes til  

 privat brug, er undergivet politiets tilsyn.
Politiet kan lade foretage et  

 nærmere eftersyn af broerne.
Benyttelsen af broerne kan forbydes, når  

 benyttelsen frembyder fare.
4. kapitel Hunde § 31.  Løse hunde må ikke medtages eller opholde sig i  

 beværtningslokaler.
 Stk. 2.  Løbske hunhunde skal på veje altid føres i  

 bånd.
 Stk. 3.  Det er forbudt under færdsel på veje at føre  

 hunde i bånd fra motorkøretøj, cykel med hjælpemotor eller hestekøretøj.  

 Heller ikke ridende må føre hunde i bånd.
 Stk. 4.  Det påhviler hundens ledsager at drage omsorg  

 for, at den ikke forurener fortov, gangsti, butiksindgang eller husfacade mod  

 gaden, og at den ikke på veje eller i offentlige anlæg forurener eller  

 forvolder skade på beplantningen.
5. kapitel Fredning af offentlige anlæg m.v.
 § 32.  Det er forbudt at beskadige eller fjerne  

 beplantning på veje eller i offentlige eller offentligt tilgængelige anlæg  

 eller de indretninger, som er anbragt til beskyttelse af beplantningen.  

 Frugter og blomster må ikke beskadiges eller plukkes.
 Stk. 2.  Der må ikke henkastes papir eller andet affald  

 i offentligt tilgængelige anlæg, og disse må heller ikke i øvrigt beskadiges  

 eller forurenes.
Stk. 3.  I offentlige anlæg skal besøgende overholde de  

 ordensbestemmelser, som er bekendtgjort ved opslag, og følge de anvisninger  

 til ordenens overholdelse, som gives af de tilsynsførende.
Det samme gælder  

 ordensbestemmelser, som er bekendtgjort ved opslag, og som efter indhentet  

 udtalelse fra kommunalbestyrelsen er godkendt af politimesteren for nærmere  

 afgrænsede private eller offentlige arealer på veje eller andre steder,  

 hvortil der er almindelig adgang, jfr. § 3, stk. 1.
Stk. 4.  Hegn ved en vej eller et offentligt eller  

 offentligt tilgængeligt anlæg må ikke beskadiges.
Det er forbudt at stige op  

 på eller over de nævnte hegn.
 6. kapitel.
Husnumre og opslag § 33.  I byer og bymæssige bebyggelser skal enhver  

 husejer sørge for, at husets vejnummer er anbragt på tydelig måde over eller  

 ved hovedindgangen ud til vejen, medmindre kommunalbestyrelsen træffer anden  

 bestemmelse.
Er der til samme husnummer flere opgange, skal der ved hver  

 opgangs hovedtrappe tillige anbringes et bogstav.
 § 34.  På eller ud til en vej må der ikke opslås  

 plakater, bekendtgørelser eller lignende uden samtykke fra politiet og den,  

 der har disponeret over opslagsstedet.
Stk. 2.  Uden politiets tilladelse kan der dog opslås Stk. 3.  Kommunalbestyrelsen træffer bestemmelse om, på  

 hvilke steder de i stk. 2, nr. 1, nævnte bekendtgørelser må opslås.
 Stk. 4.  Opslag, som er lovligt anbragt, må ikke  

 afrives, beskadiges eller forurenes.
 Stk. 5.  Opslag, som ikke længere tjener noget formål,  

 skal fjernes.
 7. kapitel.
Erhvervsvirksomhed på veje § 35.  Ingen må uden politiets tilladelse tage stade  

 på en vej for at sælge varer eller i øvrigt drive forretning.
For så vidt  

 angår offentlige veje, kan tilladelse kun meddeles med tilslutning fra  

 vejbestyrelsen.
Med hensyn til private veje kan tilladelse kun meddeles med  

 ejerens tilslutning og efter forhandling med kommunalbestyrelsen.
Stk. 2.  Gadehandel med blomster, frugt, kartofler og  

 andre grøntsager må ikke finde sted fra andre vogne end håndvogne.
Denne  

 bestemmelse gælder dog ikke handel fra fast stadeplads i henhold til en efter  

 stk. 1 meddelt tilladelse.
 Stk. 3.  På vogne, der benyttes til gadehandel, skal  

 gadehandlerens navn og bopæl være tydeligt angivet.
 Stk. 4.  Gadehandlere må ikke udbyde deres varer på  

 påtrængende måde.
 § 36.  Det er forbudt på vej eller parkeringsplads at  

 henstille køretøjer med henblik på udnyttelse eller behandling af disse,  

 såsom til salg, udlejning, hel eller delvis erhvervsmæssig reparation eller  

 til benyttelse som reklame, værksted, beboelse eller ophold, medmindre  

 tilladelse hertil er givet af kommunalbestyrelsen, som afgør sagen efter  

 forhandling med politiet.
8. kapitel Beværtningssteder og gæstgiverier Kapitlet, der indeholdt §§ 37-47 blev ophævet ved Justitsministeriets  

 bekendtgørelse nr. 130 af 25. marts 1970 som ændret ved bekendtgørelse nr.  

 483 af 27. september 1974. Reglerne findes i lovbekendtgørelse nr. 186 af 25.  

 marts 1988 om restaurations- og hotelvirksomhed m.v. og Handelsministeriets  

 bekendtgørelse nr. 483 af 27. september 1974 om restaurations- og  

 hotellokaler m.v.
9. kapitel Offentlige forlystelser § 48.  Offentlige forlystelser, herunder koncerter,  

 cirkus- og varieteforestillinger, dans, afbrænding af fyrværkeri,  

 karruselkørsel, præmiekortspil, forevisning af seværdigheder, skydning ved  

 skydeborde, spil ved spilleautomater, boksekampe og væddeløb må ikke finde  

 sted uden politiets tilladelse.
Før tilladelse er meddelt, må bekendtgørelse  

 om forlystelsens afholdelse ikke foretages.
 Stk. 2.  Bestemmelen i stk. 1 finder ikke anvendelse med  

 hensyn til kirkekoncerter.
 § 49.  Ingen må uden politiets tilladelse forevise  

 film, optræde med teater, musik, sang, behændighedskunster eller lignende på  

 veje eller i gårde.
§ 50.  Den, der har fået tilladelse til afholdelse af  

 offentlig forlystelse eller tilladelse efter § 49, skal efterkomme de  

 ordensforskrifter, som politiet giver.
Findes særlig brandvagt nødvendig,  

 skal han udrede udgifterne hertil.
10. kapitel Renholdelse af veje m.v.
 Bortset fra §§ 54, 57 og 58 er bestemmelserne nu erstattet af reglerne i  

 lov om vintervedligeholdelse og renholdelse af veje (lov nr. 140 af 25. marts  

 1970 som ændret ved lov nr. 185 af 8. maj 1985).
 Esbjerg kommune har udstedt bekendtgørelse af 15. december 1970 om  

 snerydning, veje og stier i Esbjerg kommune.
§ 51.  (Inden for områder, der er fastsat af  

 kommunalbestyrelsen efter samråd med politimesteren, skal enhver, der ejer  

 grund, som støder ud til en offentlig vej, renholde vejarealet ud for sin  

 ejendom til vejens midte.
Støder ejendommen ud til en offentlig plads, skal  

 ejeren dog kun renholde et område inden for en afstand af 10 m fra grunden.
 Stk. 2.  Kan grundejeren efter lovgivningen, en i medfør  

 af denne truffet bestemmelse eller en aftale med det offentlige ikke opnå  

 direkte adgang til den offentlige vej, påhviler der ham ingen pligt til at  

 renholde vejen.
 Stk. 3.  Jernbaner har kun renholdelsespligt, såfremt  

 der er adgang fra jernbaneanlægget til vejen, og pligten omfatter kun  

 strækningen ud for adgangen og en strækning af 10 m på hver side af denne.
 Stk. 4.  Renholdelsespligten i henhold til foranstående  

 bestemmelser omfatter de i vejarealet anbragte lyskasser og riste samt  

 udløbsrender fra grunden.
 Stk. 5.  Det påhviler kommunen at renholde de på  

 offentlig vej anbragte slam- og tværkister og nedløbsbrønde til kloakker samt  

 de offentlige vejarealer, som ikke er omfattet af grundejernes  

 renholdelsespligt.
Stk. 6.  Private veje skal fuldt ud renholdes af ejerne  

 af de tilstødende grunde.) Bestemmelsen anses for bortfaldet ved lov om vintervedligeholdelse og  

 renholdelse af veje.
§ 52.  (Politiet fastsætter efter forhandling med  

 kommunalbestyrelsen bestemmelser om, på hvilke dage og inden for hvilke tider  

 på dagen renholdelsen skal foregå.
Bestemmelserne bekendtgøres i stedlige  

 blade.
Stk. 2.  Renholdelsen skal foretages omhyggeligt.  

 Arealet skal holdes frit for ukrudt.
Færdselsbaner, der er brolagt,  

 asfalteret eller overfladebehandlet på anden måde, skal fejes.
 Stk. 3.  I tørt vejr uden frost må fejning ikke finde  

 sted, forinden arealet er vandet, således at støven forebygges.
Stk. 4.  På steder, hvor det sammenfejede og oprensede  

 afhentes ved kommunens foranstaltning, skal det henlægges i bunker på  

 kørebanen tæt ved rendestenen, medmindre kommunalbestyrelsen efter  

 forhandling med politiet fastsætter anden bestemmelse.
Andre steder skal det  

 straks fjernes.
Det må ikke fejes eller skylles ned i nedløbsbrønde eller  

 lægges således, at et kan løbe ned i disse.) Bestemmelsen anses for bortfaldet ved lov om vintervedligeholdelse og  

 renholdelse af veje.
§ 53.  (Vejarealet skal hver dag indenfor det  

 tidspunkt, der efter § 52, stk. 1, er fastsat for tilendebringelse af  

 renholdelsen, rengøres for papir, glasskår, frugtaffald, ekskrementer, halm  

 og andet, der er særlig forurenende eller til ulempe for færdselen.
Affald  

 efter køretøjer, der bringer varer m.v. til eller fra en ejendom, eller som i  

 anledning af ejerens eller hans lejeres erhvervsmæssige virksomhed holder  

 uden for ejendommen, skal straks fjernes.
Rendestene, udløbsrender og grøfter  

 skal til enhver tid holdes ryddede for alt, hvad der kan hindre vandets frie  

 løb.) Bestemmelsen anses for bortfaldet ved lov om vintervedligeholdelse og  

 renholdelse af veje.
§ 54.  Den, der har pligt til renholdelse af brønde,  

 som står i forbindelse med kloakker, eller af slamkister, udløbsrender,  

 rendestene, grøfter eller andre vandafløb på eller ved en vej, skal sørge for  

 vedligeholdelse af de dæksler eller brædder, der er anbragt over de nævnte  

 afløb m.v., samt påse, at de slutter tæt og ligger fast.
Hvis de i tilfælde  

 af stærk regn eller af anden grund er til hinder for vandets afløb, skal de  

 fjernes.
De skal genanbringes, så snart det kan ske uden hindring for  

 afløbet, og medfører fjernelsen fare for færdselen, skal stedet afmærkes  

 eller indhegnes.
Det samme gælder, når dækslerne eller brædderne fjernes med  

 henblik på reparation.
§ 55.  (Når sne er faldet, skal den, der har pligt til  

 at renholde den pågældende vejstrækning, straks ryddeliggøre fortov, gangsti,  

 cykelsti, rendesten og grøft for sne.
Såfremt der i medfør af loven om  

 snekastning er truffet bestemmelse om, at ryddeliggørelsen af kørebanen  

 påhviler den, der har pligt til at renholde den pågældende vejstrækning, skal  

 han også snarest muligt ryddeliggøre kørebanen.
Stk. 2.  Kommunalbestyrelsen kan efter forhandling med  

 politiet give forskrifter om, i hvilken rækkefølge fortove, cykelstier og  

 kørebaner på offentlige veje skal ryddeliggøres, og om, hvor snebunker skal  

 henlægges.
For så vidt angår private veje kan sådanne forskrifter fastsættes  

 af politiet efter forhandling med kommunalbestyrelsen.
Stk. 3.  Snerydningen skal udføres tilbørligt.
Såfremt  

 vejen på grund af tøvejr, stærk færdsel eller lignende bliver hullet eller  

 ujævn, skal sne- eller islaget ophugges til bunds.
Pladsen omkring  

 brandhaner, brandalarmskabe og installationer til trafikregulering skal til  

 enhver tid holdes ryddet for sne.
 Stk. 4.  Politiet kan påbyde, at snebunker fjernes.
Stk. 5.  Kommunalbestyrelsen kan efter forhandling med  

 politiet helt eller delvis fritage ejere af grunde, der støder ud til en  

 offentlig vej, for den i stk. 1 omtalte snerydningspligt.
I det omfang,  

 grundejere fritages for en sådan pligt, påhviler denne kommunen.) Bestemmelsen anses for bortkastet ved lov om vintervedligeholdelse og  

 renholdelse af veje.
§ 56.  (Den, der har pligt til at renholde en  

 vejstrækning, skal i glat føre bestrø fortovet og trapper, der støder op til  

 dette, med grus, aske eller lignende.) Bestemmelsen anses for bortfaldet ved lov om vintervedligeholdelse og  

 renholdelse af veje.
 § 57.  Det er forbudt at kaste affald, sten eller  

 andet, der kan medføre ulempe, i vejens rendesten, andre offentlige afløb,  

 vandløb eller vandsteder, i havnen eller andre steder, hvorfra det kan flyde  

 ud i et af de nævnte afløb m.v.
 Stk. 2.  Sne og is må ikke fra have eller gårdsplads  

 kastes ud på vejen og må ikke uden kommunalbestyrelsens tilladelse kastes i  

 grøfter eller offentlige vandløb eller vandsteder.
 § 58.  Køretøjer, der anvendes til kørsel af jord,  

 grus, gødning eller andet, der er særlig egnet til at forurene vejen, skal  

 være tætte og i øvrigt indrettet således, at der ikke spildes noget på vejen  

 under pålæsningen eller kørslen.
11. kapitel Straf m.v.
 § 59.  Efter § 6, stk. 1, i lov nr. 21 af 4. februar  

 1871 straffes overtrædelse af vedtægten med bøde.
 Stk. 2.  På samme måde straffes overtrædelse af de i  

 medfør af vedtægten trufne bestemmelser.
 § 60.  For en af et barn begået forseelse straffes  

 barnets forældre eller personer, der træder i forældres sted, såfremt  

 forseelsen må tilskrives mangel på behørigt tilsyn med barnet.
§ 61.  En grundejer kan overdrage til en anden i  

 vedkommende ejendom eller i nærheden af denne bosat person at drage omsorg  

 for opfyldelsen af de forpligtelser, der efter vedtægten påhviler  

 grundejeren, og sådan overdragelse skal finde sted, såfremt ejeren ikke bor i  

 ejendommen eller i nærheden af denne.
Aftalen, der skal være skriftlig, skal  

 skriftligt anmeldes til politiet, der kan nægte at godkende den, såfremt den  

 af grundejeren udpegede person ikke kan anses for egnet til at drage omsorg  

 for forpligtelsernes opfyldelse.
 § 62.  Når nogen undlader at foretage, hvad der  

 påhviler ham ifølge vedtægten eller de i medfør af denne trufne bestemmelser,  

 kan politiet lade det udføre eller træffe foranstaltninger til at forhindre,  

 at forsømmelsen medfører skade.
 Stk. 2.  Omkostninger herved udredes af den ansvarlige.  

 Det samme gælder omkostninger ved foranstaltninger, som politiet træffer for  

 at forhindre forestående eller standse endnu ikke fuldførte handlinger, der  

 er forbudt ved eller i henhold til vedtægten.
 § 63.  Denne vedtægt træder i kraft den 1. juli 1969.  

 Samtidig ophæves politivedtægterne af 9. marts 1939 og 13. august 1939 med  

 senere tillæg.
 Udfærdiget i henhold til lov nr. 21 af 4. februar 1871 indeholdende  

 bestemmelser om politiet uden for København og Justitsministeriets  

 bemyndigelse af 5. maj 1969.
 Ribe Statsamt, den 13. februar 1990.
