 Bekendtgørelse nr. 1135 af 22. december 1997 har til formål at fastsætte  

 de nærmere retningslinier for brug af sanktionsreglerne i forbindelse med et  

 medlems uberettigede modtagelse af dagpenge efter artikel 69 i forordning  

 (EØF) nr. 1408/71.
Ad § 1 Et medlem af en dansk arbejdsløshedskasse kan få udbetalt danske dagpenge  

 i op til 3 måneder under arbejdssøgning i et andet EØS-land, jf. artikel 69 i  

 forordning (EØF) nr. 1408/71. Dagpengene udbetales af  

 arbejdsløshedsforsikringsmyndigheden i arbejdssøgningslandet.
Et medlem, der ved svig eller uagtsomhed, uberettiget har fået udbetalt  

 dagpenge efter artikel 69 skal tilbagebetale dagpengene efter § 86 a i lov om  

 arbejdsløshedsforsikring m.v.
Samtidig følger det af § 87 a i  

 arbejdsløshedsforsikringsloven, at medlemmet kan ikendes en sanktion i form  

 af effektiv karantæne eller slettelse.
Da dagpengene ikke udbetales af den danske arbejdsløshedskasse men af  

 arbejdsløshedsforsikringsmyndigheden i det andet EØS-land, ligger kompetencen  

 til at ikende medlemmet en sanktion hos Direktoratet for  

 Arbejdsløshedsforsikringen.
Dette gælder både i tilfælde af svig og  

 uagtsomhed.
 Hvis Direktoratet for Arbejdsløshedsforsikringen bliver bekendt med  

 forhold, der gør det sandsynligt, at et medlem ved svig eller uagtsomhed  

 uberettiget har fået udbetalt dagpenge efter artikel 69, underretter  

 direktoratet kassen herom, så kassen kan standse eventuelle andre  

 udbetalinger.
 Når direktoratet har truffet afgørelse om eventuel tilbagebetaling og  

 ikendelse af sanktion, skal kassen stille udbetalingerne i bero i  

 overensstemmelse med denne afgørelse.
 Principperne for politianmeldelse i bekendtgørelsens § 6 finder  

 tilsvarende anvendelse bortset fra, at politianmeldelsen foretages af  

 Direktoratet for Arbejdsløshedsforsikringen.
