 I forbindelse med aflæggelse af årsregnskabet for 1990, herunder  

 indberetning af regnskab til Finanstilsynet, skal man meddele  

 kreditinstitutter omfattet af lov om visse kreditinstitutter følgende:
 Ligesom 1989-regnskabet skal regnskabet for 1990 aflægges efter  

 bestemmelserne i tilsynets bekendtgørelse af 21. december 1987 om visse  

 kreditinstitutters regnskabsaflæggelse m.v.
 Tilsvarende skal et eventuelt koncernregnskab aflægges efter  

 bestemmelserne i tilsynets bekendtgørelse af 21. december 1987 om visse  

 kreditinstitutters aflæggelse af koncernregnskab.
 1. Indberetning af foreløbigt årsregnskab til tilsynet.
Det foreløbige årsregnskab skal - så vidt muligt inden den 1. februar 1991  

 - indberettes til tilsynet.
Såfremt selskabet ikke kan overholde denne frist,  

 skal tilsynet forinden orienteres herom.
 Det foreløbige årsregnskab omfatter:
a.
LB1 - LB15 der indberettes edb-mæssigt.
Regnskabet skal ikke være underskrevet af bestyrelse eller direktion, men direktionen skal have  

 godkendt regnskabet.
b.
LB16 der indsendes på papir i et eksemplar.
LB16, der er en  

 specifikation af passivpost 9.2 »Reserver«, er vedlagt denne  

 vejledning.
c.
Noter ud over standardnoterne på LB1-16. Disse noter indsendes på papir  

 i et eksemplar.
Samtlige noter, der forventes medtaget i det endelige  

 årsregnskab, skal være indeholdt i det foreløbige årsregnskab.
 Sammen med den del af det foreløbige årsregnskab, der indsendes på papir,  

 indsendes vedlagte følgeskrivelse i udfyldt stand.
 Såfremt kreditinstituttet er moderselskab i en koncern, jf. § 30 i  

 bekendtgørelse om visse kreditinstitutter, skal der endvidere med det  

 foreløbige årsregnskab indsendes:
d.
Foreløbigt årsregnskab for koncernen.
Regnskabet indsendes på papir i  

 et eksemplar og skal være i overensstemmelse med tilsynets bekendtgørelse af  

 21. december 1987 om visse kreditinstitutters aflæggelse af koncernregnskab.  

 Ovenstående gælder også, hvis kreditinstituttets eneste datterselskab er et  

 børsmæglerselskab.
Kreditinstitutterne skal ikke indberette foreløbige årsregnskaber fo r eventuelle datterselskaber bortset fra børsmæglerselskaber.
Reglerne  

 for børsmæglerselskabers årsregnskaber fremgår af tilsynets bekendtgørelse af  

 5. december 1989 om børsmæglerselskabers regnskabsaflæggelse.
 2. Tilsynets gennemgang af det foreløbige årsregnskab.
Et hovedformål med indberetning af foreløbigt årsregnskab er at give  

 tilsynet mulighed for at gennemse, om opstillingen er i overensstemmelse med  

 bestemmelserne i regnskabsbekendtgørelsen og eventuelt bestemmelserne i  

 koncernregnskabsbekendtgørelsen.
Tilsynet vil derfor inden 10 arbejdsdage  

 efter at have modtaget det foreløbige årsregnskab tage kontakt med selskabet,  

 såfremt der skal foretages ændringer.
Dette gælder, uanset om det pågældende  

 årsregnskab måtte være offentliggjort.
Fristen løber fra det tidspunkt, hvor tilsynet har modtaget det senest  

 fremsendte/indberettede brugbare materiale.
Det skal i denne forbindelse  

 oplyses, at tilsynet først har det edb-mæssigt indberettede materiale i hænde  

 en arbejdsdag efter, at det er indberettet til CMA Data A/S.
 Såfremt selskabet foretager ændringer i forhold til det allerede  

 indberettede foreløbige regnskab, skal tilsynet straks orienteres herom, og  

 der løber da påny en frist på 10 arbejdsdage fra det tidspunkt, tilsynet har  

 modtaget det senest indberettede materiale.
Tilsynet skal henstille, at mindre ændringer/rettelser til skemaerne  

 LB1-15 indsendes på papir med tydelige markeringer af, hvor der er  

 ændret/rettet.
Såfremt der er større ændringer til skemaerne, kan der efter  

 forudgående aftale med tilsynets edb-kontor foretages fornyet  

 edb-indberetning.
Denne skal i så fald omfatte hele blanketsættet (LB1-15).  

 Alle ændringer/rettelser til LB16, ekstra noter samt koncernregnskabet  

 indsendes på papir.
 3. Indsendelse af endeligt årsregnskab til tilsynet.
 Senest 10 dage efter selskabets generalforsamlings godkendelse af  

 årsregnskabet og inden udgangen af april 1991 skal følgende indsendes til  

 tilsynet:
Årsregnskabet skal på LC10 være underskrevet af kreditinstituttets  

 bestyrelse og direktion og påtegnet af selskabets revisorer.
Mindst eet af de  

 to indsendte eksemplarer skal være påført originale underskrifter (ikke  

 fotokopi). Det henstilles, at alle underskrifter suppleres med navnet i  

 maskinskrift.
Såfremt kreditinstituttet er moderselskab i en koncern, skal der endvidere  

 indsendes et revideret og godkendt endeligt årsregnskab for koncernen.
Dette  

 gælder også, hvis kreditinstituttets eneste datterselskab er et  

 børsmæglerselskab.
Regnskabet skal opstilles som angivet i  

 koncernregnskabsbekendtgørelsen og skal dermed svare til det foreløbige  

 koncernregnskab.
Direktionen skal erklære, at det reviderede og godkendte  

 koncernregnskab er i overensstemmelse med det indberettede foreløbige  

 årsregnskab.
Reviderede og godkendte årsregnskaber for datterselskaber skal senest 10  

 dage efter det pågældende selskabs generalforsamlings godkendelse af  

 regnskabet og inden udgangen af april 1991 indsendes til tilsynet i to  

 eksemplarer.
Regnskabet skal indsendes på LC-blanketter og skal opstilles i  

 henhold til bestemmelserne i bekendtgørelse om visse kreditinstitutters  

 regnskabsaflæggelse m.v., herunder bestemmelserne med hensyn til notekrav.  

 Ovennævnte gælder dog ikke for regnskaber for børsmæglerdatterselskaber.
Her  

 finder i stedet bestemmelserne i bekendtgørelse om børsmæglerselskabers  

 regnskabsaflæggelse anvendelse.
 4. Noter til årsregnskabet.
 I det foreløbige og i det endelige årsregnskab skal medtages de i  

 regnskabsbekendtgørelsen krævede noter.
 Hvis aktivpost 12 »Andre aktiver« udgør mere end 10 pct. af  

 »Aktiver i alt«, skal noterne endvidere indeholde en specifikation  

 af posten.
 Erhvervet goodwill er indeholdt i aktivpost 12 »Andre aktiver«.  

 Indgår der primo eller ultimo regnskabsåret goodwill i kreditinstituttets  

 balance, skal noterne indeholde en opgørelse af goodwill primo, afskrivning  

 af goodwill samt goodwill ultimo.
 5. Eventuelt trykt regnskab.
Det fremgår af regnskabsbekendtgørelsen, at såfremt kreditinstituttet  

 lader årsregnskabet trykke, skal det trykte regnskab omfatte hele  

 årsregnskabet incl. årsberetningen.
Balance og resultatopgørelse skal være  

 stillet op som angivet i fællesform LC, og sammenlignende tal fra det  

 foregående år skal anføres.
De anførte tal kan afrundes til hele tusinde  

 kroner.
 Er kreditinstituttet moderselskab i en koncern, skal det trykte regnskab  

 endvidere omfatte koncernregnskabet, der skal opstilles som angivet i  

 koncernregnskabsbekendtgørelsen.
 Ovenstående regler for et trykt regnskab gælder for ethvert årsregnskab,  

 som selskabet mangfoldiggør med henblik på fordeling til aktionærer, kunder,  

 korrespondenter eller andre.
 6. Revisionsprotokollat vedrørende årsregnskabet.
Tilsynet skal henvise til bestemmelserne i bekendtgørelse nr. 746 af 5.  

 december 1989 om revisionens gennemførelse i pengeinstitutter, der afløser  

 bekendtgørelse nr. 585 af 29. november 1974 om revisionens gennemførelse i  

 banker og sparekasser.
Tilsynet skal anmode om, at beskrivelsen af de 10  

 største engagementer, af andre engagementer, der overstiger 15 % af  

 instituttets egenkapital og af øvrige engagementer, der har givet anledning  

 til væsentlige bemærkninger (jf. bekendtgørelsens § 4, stk. 3-5) som minimum  

 bør omfatte følgende oplysninger:
a.
Tilsagt kredit- og garantiramme b.
Aktuelt træk c.
Tilsagt ramme for terminsforretninger m.v.
d.
Urealiseret tab på fonds- og valutaterminsforretninger e.
Sikkerhedsstillelse f.
Hensættelse.
 Denne beskrivelse skal suppleres med en verbal beskrivelse af hvert enkelt  

 engagement omfattende som minimum revisors vurdering af:
a.
Værdien af de stillede sikkerheder b.
Debitors økonomiske forhold c.
Om hensættelsen er tilstrækkelig til afdækning af den på engagementet  

 hvilende risiko.
 Engagementsbeskrivelserne skal afsluttes med revisors vurdering af,  

 hvorvidt instituttets samlede hensættelser er tilstrækkelige til at dække den  

 på engagementerne hvilende risiko.
-------------------------------------------------------------------- Eventuel henvendelse vedr. regnskabet kan ske til:
