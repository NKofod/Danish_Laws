Cirkulære om organisationsaftale for ledere under CO10s forhandlingsområde ved en række uddannelsesinstitutioner Generelle bemærkninger 1. Finansministeriet og Centralorganisationen af 2010 (CO10) har indgået vedlagte organisationsaftale, der har virkning fra 1. april 2011.
 Aftalen supplerer og/eller fraviger fællesoverenskomsten mellem Finansministeriet Lærernes Centralorganisation og Centralorganisationen af 2010 (LC/CO10-fællesoverenskomsten).
 2. Aftalen er tilpasset ledelsesstrukturen ved professionshøjskolerne.
3. Cirkulærebemærkninger, der relaterer sig til en enkelt bestemmelse, er opført som bemærkning til denne bestemmelse.
Andre bemærkninger er opført under "Generelle bemærkninger". Denne redaktionelle ændring medfører ikke nogen ændringer i bestemmelsernes, hhv. bemærkningernes retlige status.
Ikrafttræden Cirkulæret har virkning fra 1. april 2011.
Moderniseringsstyrelsen, den 4. september 2013 Mogens Esmarch Organisationsaftale for ledere under CO10's forhandlingsområde ved en række uddannelsesinstitutioner Organisationsaftalens bestemmelser supplerer og/eller fraviger fællesoverenskomsten mellem Finansministeriet og Centralorganisationen af 2010 (CO10), Lærernes Centralorganisation (LC) og Overenskomstansattes Centralorganisation (OC).
§ 1. Organisationsaftalens område Organisationsaftalen omfatter:
 1) Ledere under CO10s forhandlingsområde ved institutioner omfattet af lov om professionshøjskoler for videregående uddannelser, som ansættes med en grunduddannelse som:
a) Ergoterapeut, b) Fysioterapeut, c) Bioanalytiker, d) Socialrådgiver/socionom, e) Sygeplejerske, f) Radiograf, g) Jordemoder eller h) Psykomotorisk terapeut (tidligere afspændingspædagog) eller med (gældende til 31. marts 2013) en af de ovenfor nævnte grunduddannelser samt med kandidatuddannelser i sygepleje (cand.cur.) med den sociale kandidatuddannelse (cand.scient.soc), med den sundhedsfaglige kandidatuddannelse (cand.scient.san) eller med kandidatuddannelse i socialt arbejde ved Aalborg Universitet eller med (gældende fra 1. april 2013) en af de ovenfor nævnte grunduddannelser samt en kandidatuddannelse med udgangspunkt i grunduddannelsen.
 2) Ledere under CO10s forhandlingsområde ved selvstændige AMU-centre eller AMU-centre, der er fusionerede ind i andre institutioner, i følgende stillinger:
a) Marketings- og salgschefer, b) Udviklingschefer, c) Udviklings- og salgschefer eller d) Uddannelseschefer 3) Ledere ved selvstændige maskinmesterskoler, skipperskoler og søfartsskoler samt ledere ved maritime uddannelsescentre, maskinmesterskoler, skipperskoler og søfartsskoler som parterne er enige om konkret at henføre til organisationsaftalen.
 Stk. 2. Organisationsaftalens parter kan aftale, at organisationsaftalen også gælder for andre institutioner, personer med anden grunduddannelse eller anden stilling end nævnt i stk. 1.
 Cirkulærebemærkninger til § 1.
 Organisationsaftalen respekterer andre overenskomster og organisationsaftaler, der omfatter ledere ved professionshøjskoler for videregående uddannelse.
§ 2. Lønsystemet Lønsystemet for ledere består af en basisløn, jf. stk. 2 samt tillæg efter § 3.
Stk. 2. Basislønnen udgør følgende årlige grundbeløb For stillinger som CVU-rektor i basisløngruppe 1, der forud for organisationsaftalens indgåelse var klassificeret i lønramme 38 forhøjes, basislønnen med 54.800 kr. (71.824 kr. pr. 31. marts 2012  niveau).
 Stk. 3. Stillinger, der forud for organisationsaftalens ikrafttræden har været klassificeret i lønramme 37 eller 38 efter en aftale indgået mellem organisationsaftalens parter, indplaceres på basisløntrin 1. Indplacering i øvrigt på basisløntrin 1 forudsætter særskilt aftale mellem overenskomstens parter.
 Stk. 4. Ledelsesstrukturen omfatter i øvrigt to stillingsgrupper  basisløntrin 2 og 3. Institutionen kan frit oprette og besætte stillinger i disse 2 stillingsgrupper, idet indplacering i stillingsgruppe foretages af institutionen ud fra en samlet vurdering af stillingens indhold og placering i organisationen.
 Cirkulærebemærkning:
Der er ikke med udformningen af stk. 4 forudsat en ændring af hidtidige indplaceringer.
Der kan ved indplacering anvendes følgende vejledende retningslinjer:
 Til basisløntrin 2 henføres fx stillinger med ledelse af et uddannelsesområde, en eller flere uddannelser eller en selvstændig afdeling, herunder stillinger som leder af tværgående afdelinger, f.eks. efter-/videreuddannelsesafdeling.
Til basisløntrin 3 henføres fx stillinger med (personale)ledelse af et pædagogisk område typisk med reference til en leder, der er indplaceret i basisløntrin 2. Endvidere henføres stillinger som marketings- og salgschef, udviklingschef, udviklings- og salgschef og uddannelseschef ved AMU-centre til basisløntrin 3 § 3. Tillæg Til ansatte, der er indplaceret på basisløntrin 1, kan der aftales tillæg efter bestemmelserne i cirkulære om aftale om chefløn af 13. august 2003.
 Stk. 2. Til ansatte, der er indplaceret på basisløntrin 2 og 3 kan der ydes tillæg efter følgende regler:
 1) Der kan aftales varige eller midlertidige tillæg for kvalifikationer eller varetagelse af særlige funktioner.
Aftaler om varige og midlertidige tillæg indgås på grundlag af en forhandling mellem ledelsen og de enkelte ansatte, som kan vælge under forhandlingen at lade sig bistå af sin faglige organisation.
Resultatet af forhandlingen indsendes til den forhandlingsberettigede organisations godkendelse.
Hvis resultatet af forhandlingen ikke kan godkendes, kan organisationen (medmindre der er aftalt en længere frist) inden for 7 dage fra modtagelsen af resultatet af forhandlingen kræve optaget forhandling med ledelsen.
Såfremt sådant krav ikke er fremsat inden fristens udløb, anses forhandlingsresultatet for godkendt af organisationen.
 Såfremt vedkommende ikke ønsker selv at forhandle varige og midlertidige tillæg med ledelsen, føres forhandlingen med henblik på indgåelse af aftaler herom direkte mellem ansættelsesmyndigheden og den forhandlingsberettigede organisation.
2) Engangsvederlag fastsættes af ledelsen efter forhandling med de enkelte ansatte.
Engangsvederlag kan f.eks. ydes som:
a) Honorering af særlig indsats b) Resultatløn c) Honorering af merarbejde 3) Bestemmelserne i rammeaftale om nye lønsystemer følges med hensyn til opsigelse af aftaler om tillæg efter punkt a).
 Cirkulærebemærkning til § 3.
 Om opsigelse af tillæg henvises cirkulære om rammeaftale om nye lønsystemer i staten.
§ 4. Lønregulering Basislønnen efter § 2, funktionstillæg efter § 3 reguleres med de generelle stigninger, der aftales centralt ved overenskomstfornyelserne eller udmøntes via en generel reguleringsordning.
 Stk. 2. Tilsvarende gælder for kvalifikationstillæg efter § 3, medmindre andet aftales, samt tillæg efter den hidtidige organisationsaftales § 5.
§ 5. Pension I henhold til fællesoverenskomsten mellem Finansministeriet og Lærernes Centralorganisation og Centralorganisationen af 2010L -(LC/CO10-fællesoverenskomsten).
 Stk. 2. Ansættelsesmyndigheden indbetaler et pensionsbidrag på 18 pct. af:
1) basisløn efter § 2, 2) varige tillæg efter § 3, stk. 2, 3) midlertidige tillæg efter § 3, stk. 2, der er aftalt efter denne organisationsaftales ikrafttrædelse, 4) tillæg, der er ydet efter den tidligere organisationsaftales § 5.
Stk. 3. Af pensionsbidraget, der indbetales af ansættelsesmyndigheden, anses 1/3 for at være den ansattes eget bidrag.
Lønspecifikationen skal indeholde oplysning herom.
Ansættelsesmyndigheden indbetaler pensionsbidragene til vedkommende pensionsordning jf. bilag 1.
§ 6. Arbejdstid De ansatte er omfattet af aftale om arbejdstid for tjenestemænd i staten, jf. dog § 3, stk. 1 og 2.
§ 7. Ikrafttræden Denne organisationsaftale har virkning fra 1. april 2011, og kan af hver af parterne opsiges skriftligt med 3 måneders varsel til en 31. marts, dog tidligst den 31. marts 2015.
Bilag 1 Oversigt over pensionsordninger Formarketings- og salgschefer, udviklingschefer, udviklings- og salgschefer og uddannelseschefer ved AMU-centrene indbetales Pensionsbidraget af ansættelsesmyndigheden til CO II Pension i PFA Pension.
 For de øvrige ansatte indbetales pensionsbidrag efter organisationsaftalens § 6 til følgende pensionsordninger efter den ansattes grunduddannelse:
 1) Ergoterapeut:
Pensionskassen for sundhedsfaglige 2) Fysioterapeut:
Pensionskassen for sundhedsfaglige 3) Bioanalytiker:
Pensionskassen for sundhedsfaglige 4) Socialrådgiver/socionom:
Pensionskassen for Socialrådgivere og Socialpædagoger 5) Sygeplejerske:
Pensionskassen for Sygeplejersker 6) Radiograf:
Pensionskassen for radiografer 7) Jordemoder:
Pensionskassen for sundhedsfaglige 8) Afspændingspædagog:
