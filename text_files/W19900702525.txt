Tilladelse til sildefiskeri indeholdt som vilkår at fiskeri af sild  

 med trawl er forbudt i underområde 23 (Øresund) fra midnat fredag til midnat  

 søndag.
Det blev konstateret at et sådant fiskeri fandt sted.
 Tilladelsen blev midlertidigt inddraget.
Vedr.: Overtrædelse af vilkår i sildetilladelse, H 28 MONA NIELSEN (OUPA) For tilladelse til sildefiskeri i underområde 23-32 i Østersøen og  

 Bælterne (EF-zone), licensliste nr. 208, gælder bl.a. følgende vilkår:
 1. »Fiskeri af sild med trawl er forbudt i underområde 23 (Øresund)  

 fra midnat fredag til midnat søndag.«, (vilkår B.10).
2. »Såfremt det konstateres, at et fartøj overtræder  

 trawlbestemmelserne, der gælder for konventionsområde Øresund (underområde  

 23), vil fartøjet uden varsel blive frataget denne tilladelse og miste retten  

 til sildefiskeri i op til 1 år fra tidspunktet, hvor overtrædelsen  

 konstateres.«, (pkt.
C).
 Der henvises til § 2, stk. 2, i kongelig anordning af 29. juni 1933 om  

 frednings- og ordensbestemmelser for fiskeriet i de til kongerigerne Danmark  

 og Sverige grænsende farvande.
 Fiskeriministeriet har konstateret, at De med ovennævnte fartøj den 16.  

 november 1990, kl. 22.15, i det nordlige Øresund på positionen 56 grader 08'3  

 n og 12 grader 30'2 ø har overtrådt ovennævnte vilkår ved at have fiskeri med  

 trawl sammen med H 61 KALIMA (ex R 172 LENE WEST).
 Fiskerikontrollen har underrettet Dem om sagen den 17. december 1990 for  

 at høre deres supplerende bemærkninger.
 Fiskeriministeriet har herefter besluttet at inddrage denne tilladelse med  

 øjeblikkelig virkning.
 De har endvidere mistet retten til sildefiskeri i januar og februar 1991,  

 således at Fiskeriministeriet først vil udstede sildetilladelse til Dem igen  

 gældende fra 1. marts 1991.
 Beslutningen er truffet i medfør af § 6 i lov om regulering af fiskeriet,  

 jf. lovbekendtgørelse nr. 806 af 2. december 1986.
Afgørelsen kan forlanges indbragt for domstolene.
Anmodning herom skal  

 fremsættes over for Fiskeriministeriet inden for 4 uger fra dags dato.
Fiskeriministeriet vil i givet fald sørge for, at sagen indbringes for  

 domstolene som en sag under den borgerlige retsplejes former.
Anmodning om  

 sagsanlæg har ikke opsættende virkning.
 Fiskeriministeriet skal forbeholde sig ret til at indbringe sagen og  

 øvrige overtrædelser af fiskerilovgivningen i forbindelse hermed for  

 domstolene.
