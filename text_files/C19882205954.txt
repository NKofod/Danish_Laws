 I forbindelse med den danske indsats mod sygdommen AIDS vedtog Folketinget  

 31. marts 1987 at understrege betydningen af bl.a. en øget oplysningsindsats  

 specielt overfor folkeskolens ældste klasser samt ungdomsuddannelserne.
 Den 29. maj 1987 godkendte Folketinget en redegørelse fra  

 Indenrigsministeren om initiativer til intensivering af indsatsen for  

 bekæmpelsen af AIDS sygdommen.
 I denne redegørelse hedder det bl.a. at Undervisningsministeriet i  

 samarbejde med kommuner og amtskommuner vil tage initiativ til den nødvendige  

 udbygning af vidensniveauet på uddannelsesstederne og som led heri udsende en  

 vejledning til lærere om, hvorledes AIDS-oplysningsvirksomhed på skoler kan  

 tilrettelægges.
Dette vejledningsmateriale udsendes nu vederlagsfrit til alle skoler og  

 uddannelsesinstitutioner for børn og unge.
Skolerne afgør selv, i hvilket  

 omfang de vil gøre brug af materialet og fotokopiering af materialet er  

 tilladt.
 Vejledningsmaterialet er udarbejdet af en konsulentgruppe repræsenterende  

 alle skoleformer for 6-19 årige.
 Undervisningsministeriet har løbende haft kontakt med såvel  

 Sundhedsministeriet, Sundhedsstyrelsen som Kommunernes Landsforening og  

 Amtsrådsforeningen i Danmark, der alle har godkendt det nu foreliggende  

 vejledningsmateriale.
 Vejledningen må iøvrigt ikke give anledning til merudgifter på skolen.
 Materialet fremsendes til skolerne i to eksemplarer og bedes indsat i de  

 medfølgende mapper.
 Materialet er opbygget som følger: 1. Generelle indledningsafsnit (Kapitel  

 1, 2 og 3). 2. Afsnit rettet specifikt mod gymnasieskolerne og HF (Kapitlerne  

 4 og 5). 3. Generelle afsnit med skematisk gennemgang af tilgængeligt  

 materiale om AIDS-spørgsmål, d.v.s. bøger, AV-materiale, tidsskrifter og  

 pjecer samt adresser og telefonnumre af særlig interesse (Kapitlerne 6-11).
 Af praktiske årsager er henholdsvis kapitlerne 1-3 og kapitlerne 6-11  

 pakket sammen.
 Rektor bedes påse, at mapperne på de enkelte uddannelsesinstitutioner  

 tilgår lærerrådet samt at lærerrådet gøres opmærksom på, at  

 vejledningsmaterialet er en opfølgning af direktoratets cirkulære af 12.  

 februar 1988 om undervisning i forbindelse med AIDS.
Endelig skal det oplyses, at direktoratets AIDS-konsulent i indeværende  

 skoleår vil stå til rådighed for skolerne.
Konsulenten kan kontaktes ved  

 henvendelse til Undervisningsministeriet ved assistent Karin Møller eller  

 assistent Lis Strøm på telefon 01-925300.
Uffe Gravers Pedersen /Steffen Jensen Bilag Bilaget udelades, men kan fås ved henvendelse til Direktoratet for  

 Gymnasieskolerne og Højere Forberedelseseksamen.
