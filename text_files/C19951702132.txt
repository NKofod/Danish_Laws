 Ændret forordning om fartskrivere.
Det meddeles herved, at Kommissionen har udstedt forordning (EF) nr.  

 2479/95 om tilpasning til den tekniske udvikling af Rådets forordning (EØF)  

 nr. 3821/85 om kontrolapparat inden for vejtransport.
Forordningen er optryk  

 på bagsiden.
Det bemærkes, at punkt 5 i afsnit V i bilag I til Rådets Forordning (EØF)  

 nr. 3821/85 jf.
Kommissionens Forordning nr. (EØF) 3688/92, artikel 3, gælder  

 for kontrolapparater på ethvert nyt køretøj, der tages i brug for første gang  

 efter 1. januar 1996.
Færdselsstyrelsen, den 21. december 1995 Ib Rasmussen Bilag KOMMISSIONENS FORORDNING (EF) Nr. 2479/95 af 25. oktober 1995 om tilpasning til den tekniske udvikling af Rådets forordning (EØF) nr.  

 3821/85 om kontrolapparatet inden for vejtransport (Tekst af betydning for EØS) KOMMISSIONEN FOR DE EUROPÆISKE FÆLLESSKABER HAR - under henvisning til traktaten om oprettelse af Det Europæiske Fællesskab, under henvisning til Rådets forordning (EØF) nr. 3821/85 af 20. december  

 1985 om kontrolapparatet inden for vejtransport (* 1), senest ændret ved  

 akten vedrørende Østrigs, Finlands og Sveriges tiltrædelse, særlig artikel  

 17, og (* 1) EFT nr.
L 370 af 31.12.1985, s. 8.
 ud fra følgende betragtninger:
Der er behov for at eliminere muligheden for svig i forbindelse med  

 anvendelsen af elektroniske kontrolapparater inden for vejtransport; på baggrund af erfaringen og den tekniske udvikling er det muligt at  

 beskytte de ledninger, der forbinder apparatet med impulssenderen, for at  

 sikre dem mod manipulation, på anden måde end ved hjælp af en ubrudt,  

 plastovertrykket rustfri kappe med påkrympede ender, som fastsat i de  

 nuværende bestemmelser; i betragtning af de eksisterende kontrolapparaters levetid er der behov  

 for at indarbejde denne nye teknologi i Fællesskabets konstruktions- og  

 monteringsstandarder for elektroniske kontrolapparater; de i denne forordning fastsatte foranstaltninger er i overensstemmelse med  

 udtalelse fra Udvalget for Tilpasning af Forordning (EØF) nr. 3821/85 til den  

 Tekniske Udvikling - UDSTEDT FØLGENDE FORORDNING:
Artikel 1 Punkt 5 i afsnit V i bilag I til forordning (EØF) nr. 3821/85 affattes  

 således:
5. De ledninger, der forbinder kontrolapparatet med  

 impulssenderen, skal beskyttes af en ubrudt, plastovertrykket rustfri kappe  

 med påkrympede ender, undtagen når en tilsvarende beskyttelse mod  

 manipulation er sikret på anden måde (eksempelvis ved elektronisk overvågning  

 så som signalkryptering), hvormed det er muligt at påvise tilstedeværelsen af  

 anordninger, som ikke er nødvendige for, at kontrolapparatet kan fungere  

 korrekt, og som, når de tilsluttes og sættes i gang, har til formål at  

 forhindre apparatets korrekte funktion ved kortslutning eller afbrydelse  

 eller ved ændring af de elektroniske data fra hastigheds- og  

 vejstrækningssensoren.
En forbindelse med plomberede samlinger anses i denne  

 forordning for ubrudt.
Denne elektroniske overvågning kan erstattes af en elektronisk kontrol,  

 som sikrer, at kontrolapparatet kan registrere alle køretøjets bevægelser  

 uafhængigt af signalet fra hastigheds- og vejstrækningssensoren.' Artikel 2 Denne forordning træder i kraft på tredjedagen efter offentliggørelsen i  

De Europæiske Fællesskabers Tidende.
 Den anvendes fra den 1. januar 1996.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 25. oktober  

 1995.
