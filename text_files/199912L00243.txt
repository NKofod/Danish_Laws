Fremsat den 30. marts 2000 af  

 erhvervsministeren (Pia Gjellerup) Forslag til Lov om Klagenævnet for udbud1) Lovens anvendelsesområde § 1. Loven gælder for klager over ordregivere for  

 overtrædelse af fællesskabsretten vedrørende  

 indgåelse af 1)	offentlige kontrakter og vedrørende tilbudsgivning for  

 forsyningsvirksomhed eller 2)	lov om samordning af fremgangsmåderne ved indgåelse af  

 bygge- og anlægskontrakter og indkøb m.v. eller regler udstedt i  

 medfør af denne lov.
 Stk. 2. Ved fællesskabsretten forstås Traktaten om  

 Oprettelse af Det Europæiske Fællesskab og retsakter udstedt i  

 medfør heraf.
 Stk. 3. Ved ordregivere forstås myndigheder og  

 andre offentligretlige organer og forsyningsvirksomheder omfattet af  

 direktiverne vedrørende indgåelse af offentlige kontrakter og  

 vedrørende tilbudsgivning for forsyningsvirksomhed.
Klagenævnets organisation og beføjelser § 2. Klagenævnet for Udbud består af en formand,  

 et antal næstformænd og et antal sagkyndige medlemmer.
Stk. 2. Formandsskabets og nævnets medlemmer udpeges af  

 erhvervsministeren for en periode af 4 år.
Formandsskabets medlemmer  

 skal være dommere.
Nævnets medlemmer udpeges blandt personer, der  

 har kendskab til bygge- og anlægsvirksomhed, offentlig  

 indkøbsvirksomhed, transport og anden tilknyttet  

 erhvervsvirksomhed.
Stk. 3. Ved afgørelsen af den enkelte sag deltager  

 formanden eller en næstformand.
Formandsskabet kan dog bestemme, at  

 formanden og en næstformand eller to næstformænd deltager  

 ved afgørelsen.
Endvidere deltager to eller i særlige  

 tilfælde fire sagkyndige medlemmer, der vælges af formanden efter  

 regler fastsat af erhvervsministeren.
 § 3. Klagenævnet kan behandle klager vedrørende  

 overtrædelse af regler som nævnt i § 1, stk. 1.
Stk. 2. Nævnet kan dog ikke behandle sager mod  

 ordregivere, der udnytter et geografisk område med henblik på  

 efterforskning efter eller indvinding af olie, gas, kul eller andet fast  

 brændsel.
Indbringes klage i sådanne sager, afviser nævnet  

 denne.
 Stk. 3. Nævnet kan i øvrigt behandle sager, hvor  

 der ved lov eller i henhold til lov er fastsat bestemmelse om klageadgang til  

 nævnet.
 § 4. Følgende kan indgive klage til  

 nævnet:
1)	enhver, der har en retlig interesse heri, 2)	Konkurrencestyrelsen, 3)	By- og Boligministeriet samt 4)	de organisationer og offentlige myndigheder, som erhvervsministeren  

 tillægger klageadgang.
 Stk. 2. Nævnet kan tillade en tredjemand eller offentlig  

 myndighed, for hvem sagen har en væsentlig betydning, at indtræde  

 i sagen til fordel for klageren eller den indklagede ordregiver.
 Stk. 3. Senest samtidig med, at en klage indbringes for  

 nævnet, skal klageren skriftligt underrette ordregiveren om den  

 påståede overtrædelse og om, at klagen indbringes for  

 nævnet.
 § 5. Sagen forberedes ved udveksling af skriftlige  

 indlæg og forhandles derefter mundtligt, med mindre formanden bestemmer  

 andet.
 Stk. 2. Klagenævnet kan kræve alle oplysninger,  

 der findes nødvendige for dets virksomhed eller til afgørelse  

 af, om et forhold er omfattet af nævnets kompetence.
 Stk. 3. Erhvervsministeren fastsætter nævnets  

 forretningsorden og de nærmere regler for nævnets virksomhed,  

 herunder sagsbehandling og gebyr for indgivelse af klage og  

 offentliggørelse af afgørelser.
 § 6. Klagenævnet kan afvise en sag eller afgøre  

 den i realiteten helt eller delvis, herunder annullere ulovlige beslutninger  

 eller pålægge ordregiveren at lovliggøre  

 udbudsforretningen.
Stk. 2. En klage har kun opsættende virkning i det  

 omfang dette er fastsat i lovgivningen.
Hvor særlige grunde taler  

 derfor, kan nævnet eller formanden på nævnets vegne dog  

 tillægge klagen opsættende virkning.
 Stk. 3. Nævnet kan i tilfælde, hvor en klager  

 får helt eller delvist medhold i en for nævnet indbragt klage,  

 efter påstand pålægge ordregiveren at yde klageren en  

 erstatning for tab, der er lidt som følge af overtrædelse af  

 regler nævnt i § 1, stk. 1.
 § 7. I tilfælde, hvor en klager får helt eller  

 delvist medhold i en for klagenævnet indbragt klage, kan nævnet  

 pålægge ordregiveren at godtgøre klageren de  

 sagsomkostninger, denne har afholdt i forbindelse med klagesagen.
 § 8. Klagenævnets afgørelser kan ikke indbringes  

 for anden administrativ myndighed.
Stk. 2. Klagenævnets afgørelser kan indbringes  

 for domstolene senest 8 uger efter, at afgørelsen er meddelt de  

 pågældende.
Finder indbringelse ikke sted inden for fristen, er  

 nævnets afgørelse endelig.
Klagenævnets afgørelse  

 om afvisning af sager som nævnt i § 3, stk. 2, kan dog ikke  

 indbringes for domstolene.
Særlige bestemmelser vedrørende ordregivere  

 efter Rådets direktiv 93/38/EØFom samordning af  

 fremgangsmåderne ved tilbudsgivning inden for vand- og energiforsyning  

 samt transport og telekommunikation § 9. Uanset §§ 3 og 11 kan enhver, der har eller har haft  

 interesse i at få tildelt en kontrakt, der er omfattet af Rådets  

 direktiv 93/38/EØF om samordning af fremgangsmåderne ved  

 tilbudsgivning inden for vand- og energiforsyning, samt transport og  

 telekommunikation, og som mener, at en ordregiver har overtrådt disse  

 regler, anmode om, at forholdet undersøges i den særlige  

 forligsprocedure i overensstemmelse med Rådets direktiv  

 92/13/EØF.
 Stk. 2. Anmodning om undersøgelse fremsættes  

 skriftligt over for Europa-Kommissionen eller Konkurrencestyrelsen, dog for  

 bygge- og anlægskontrakter over for By- og Boligministeriet.
 § 10. En ordregiver er erstatningsansvarlig over for en  

 virksomhed, såfremt virksomheden kan godtgøre, at ordregiveren  

 har overtrådt regler i Rådets direktiv 93/38/EØF om  

 samordning af fremgangsmåderne ved tilbudsgivning inden for vand- og  

 energiforsyning samt transport og telekommunikation, og at en reel mulighed  

 for virksomheden for at få tildelt ordren er forspildt som følge  

 af overtrædelsen.
§ 11. Sager som nævnt i § 1, stk. 1, mod  

 ordregivere, der udnytter et geografisk område med henblik på  

 efterforskning efter eller indvinding af olie, gas, kul eller andet fast  

 brændsel, anlægges ved Sø- og Handelsretten og behandles  

 som hastesager.
For sådanne sager betales alene 500 kr. i  

 retsafgift.
 Stk. 2. I sager mod en ordregiver som nævnt i  

 stk. 1 kan der alene træffes afgørelse om annullation af  

 ulovlige beslutninger, midlertidig afbrydelse af en udbudsprocedure, eller om  

 at ordregiver skal lovliggøre udbudsforretningen, såfremt der er  

 tale om en handling, der er undergivet offentlig påtale, og som kan  

 medføre højere straf end bøde, eller såfremt sagen  

 behandles efter retsplejelovens § 727, stk. 2 og 3. Påstand  

 om en sådan afgørelse kan derimod ikke tages under  

 pådømmelse, når der er tale om en overtrædelse, der  

 alene er underlagt privat påtale.
 Straf m. v.
 § 12. Medmindre højere straf er forskyldt efter anden  

 lovgivning, straffes med bøde den, der forsætligt eller groft  

 uagtsomt afgiver urigtige eller vildledende oplysninger til Klagenævnet  

 eller fortier forhold af betydning for den pågældende sag eller  

 undlader at efterkomme forbud eller påbud fra Klagenævnet efter  

 § 6, stk. 1 eller 2, eller fra domstolene efter § 11,  

 stk. 2.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 13. Undlader nogen til Klagenævnet at give oplysninger  

 i henhold til § 5, stk. 2, kan nævnet som tvangsmiddel  

 pålægge de pågældende daglige bøder, der kan  

 inddrives ved udpantning.
 Ikrafttrædelse m.v.
 § 14. Loven træder i kraft den 1. juli 2000.
Stk. 2. Lov om Klagenævnet for Udbud (udbud af  

 bygge- og anlægsarbejder og indkøb i De Europæiske  

 Fællesskaber), jf.
Erhvervsministeriets lovbekendtgørelse nr.  

 1166 af 20. december 1995 ophæves.
 Stk. 3. Regler, der er fastsat i medfør af §§ 4, 8  

 og 12 i lov om Klagenævnet for udbud, jf. lovbekendtgørelse nr.  

 1166 af 20. december 1995, forbliver i kraft, indtil de ophæves eller  

 afløses af regler fastsat i medfør af denne lov.
 § 15. Loven gælder ikke for Færøerne og  

 Grønland.
§ 16 I lov om samordning af fremgangsmåderne ved indgåelse af  

 bygge- og anlægskontrakter og indkøb m.v., jf.  

 lovbekendtgørelse nr. 600 af 30. juni 1992, foretages følgende  

 ændringer:
 I § 3 indsættes som stk. 3:
»Stk. 3. Sager om straf for overtrædelse af bestemmelser  

 fastsat i medfør af §§ 1 og 2 er undergivet privat påtale,  

 når de er begået af en ordregiver, der udnytter et geografisk  

 område med henblik på efterforskning efter eller indvinding af  

 olie, gas, kul eller andet fast brændsel.
Er der tale om en handling,  

 der tillige indeholder en lovovertrædelse, der er undergivet offentlig  

 påtale, og som kan medføre højere straf end bøde,  

 kan påtalemyndigheden dog forfølge begge lovovertrædelser  

 under ét.
En sag om privat påtale afvises i så fald af  

 retten for så vidt angår påstanden om straf.« Bemærkninger til lovforslaget Almindelige bemærkninger 1. Indledning Lov om Klagenævnet for Udbud  

 (lovbekendtgørelse nr. 1166 af 20. december 1995), der oprindelig blev  

 vedtaget i 1991, gennemfører i dansk ret EU-direktiverne  

 89/665/EØF, EF-Tidende 1989 L 395 s. 33, og 92/13/EØF,  

 EF-Tidende 1992 L 76 s. 14, om etablering af klageordninger på  

 området for EU-udbud, de såkaldte kontroldirektiver.
 Loven har til formål at sikre en hurtig og effektiv  

 behandling af klager i tilfælde af overtrædelse af EU s bygge- og  

 anlægsdirektiv, vareindkøbsdirektiv, tjenesteydelsesdirektiv og  

 forsyningsvirksomhedsdirektiv samt regler, der indarbejder disse direktiver i  

 dansk ret.
 Loven fastsætter regler for behandling af klager  

 vedrørende overtrædelse af EU s udbudsregler begået af  

 statslige og (amts)kommunale myndigheder, en række institutioner under  

 offentlig kontrol samt forsyningsvirksomheder.
Den i Danmark etablerede klageordning, der beskrives  

 nærmere i afsnit 3, er godkendt af Kommissionen og fungerer i det store  

 og hele godt.
Der har dog også i den danske debat været rejst  

 kritik af effektiviteten af klagesystemet.
I forbindelse med Folketingets  

 behandling i 1997 af forslaget til ny konkurrencelov blev der rejst  

 spørgsmål herom, og siden er der stillet spørgsmål  

 til erhvervsministeren om forbedring af systemets effektivitet.
Blandt andet  

 er der i forbindelse med nogle kendelser afsagt af Klagenævnet for  

 Udbud peget på, at kendelserne ikke medførte ændringer i  

 resultatet af de pågældende udbudsforretninger, selv om klagerne  

 fik medhold.
I den forbindelse har der også været kritik af, at  

 Klagenævnets kendelser ikke medfører sanktioner eller  

 tilkendelse af erstatning.
Som det omtales nærmere i afsnit 3 og 4  

 forudsætter tilkendelse af erstatning efter de gældende regler,  

 at der anlægges særskilt sag ved domstolene herom, og det kan for  

 private parter være en langsommelig og kostbar affære.
 Til imødekommelse af denne kritik foreslås  

 det at forenkle og styrke håndhævelsen af udbudsreglerne ved at  

 give Klagenævnet mulighed for at behandle krav om erstatning,  

 således at alle spørgsmål af betydning for klager  

 afgøres af samme instans, og det undgås, at  

 spørgsmålet om erstatning skal afgøres i en  

 særskilt sag.
Endelig foreslås det som led i regeringens  

 ønske om enklere og mere overskuelige regler at foretage en  

 gennemgribende omredigering af loven, der allerede i 1992 og 1995 blev  

 undergivet omfattende ændringer.
Der tilsigtes ikke med omredigeringen  

 en ændring af lovens anvendelsesområde eller sagsbehandlingen for  

 Klagenævnet i øvrigt.
Forslaget vil ikke ændre Konkurrencestyrelsens rolle  

 ved kontrollen med udbudsreglernes overholdelse.
Konkurrencestyrelsens virke  

 på udbudsområdet har fulgt en praksis, hvor vægten er lagt  

 på at løse problemerne på det lavest mulige  

 konfliktniveau, således at sagsbehandlingen forvolder mindst mulig  

 ulempe for ordregiver.
Denne praksis, der er beskrevet nærmere i afsnit  

 3, vil blive fortsat.
 Regeringen har besluttet, at lovforslaget skal indgå  

 i lovovervågningsprojektet, der er et led i arbejdet med at forbedre  

 kvaliteten i lovgivningen.
Erhvervsministeriet vil derfor systematisk overvåge  

 og evaluere effekterne af forslaget om at give Klagenævnet kompetence  

 til at tilkende erstatning.
Effekten vil kunne måles på  

 udviklingen i antallet af sager for Klagenævnet og specielt på  

 antallet af sager, hvor der fremsættes krav om erstatning.
 For at tilvejebringe et sammenligningsgrundlag vil der  

 blive indsamlet oplysninger om det skønnede antal tilfælde, hvor  

 en ordregiver på grundlag af et forlig eller domstolsafgørelse  

 har udbetalt erstatning ved overtrædelse af udbudsreglerne.
Det er vanskeligt på forhånd at sætte  

 tal på omfanget af sager for Klagenævnet, hvor der tillige vil  

 blive nedlagt påstand om erstatning.
I Sverige, hvor det også er  

 to forskellige instanser, der efterprøver hhv. udbudsforretningens  

 lovlighed og spørgsmålet om erstatning, er det opgjort, at der  

 er rejst krav om erstatning i ca. 10 pct. af sagerne.
Et enstrenget system,  

 som der lægges op til med nærværende lovforslag, kan  

 forventes at øge antallet af erstatningssager.
Såfremt de  

 svenske erfaringer kan overføres til danske forhold, kan det derfor  

 forventes, at der vil blive rejst erstatningskrav i noget mere end 10 pct. af  

 sagerne for Klagenævnet.
 Tre år efter lovens ikrafttræden vil  

 Folketinget modtage en redegørelse over lovens effekter med en  

 vurdering af årsagen til en eventuel stigning eller nedgang i antallet  

 af sager.
2. EU-udbud EU's udbudsregler udgør et sæt af forskrifter  

 for fremgangsmåden, som offentlige myndigheder skal følge i  

 forbindelse med indgåelse af større kontrakter.
EU's  

 udbudsregler omfatter bygge- og anlægsarbejder, vareindkøb og  

 køb af visse kategorier af tjenesteydelser.
Reglerne omfatter tillige ordregivere inden for vand- og  

 energiforsyning samt transport og telekommunikation.
Sådanne  

 ordregivere kan være såvel offentlige enheder som private  

 virksomheder - under ét betegnet forsyningsvirksomheder.
EU's udbudsregler bygger på et grundlæggende  

 princip om ligebehandling fra ordregivers side af deltagerne i et udbud, det  

 vil sige de virksomheder, der afgiver tilbud eller som anmoder om at komme i  

 betragtning som tilbudsgivere.
Reglerne er herved med til at sikre en fri og  

 effektiv konkurrence mellem virksomhederne i EU om kontrakter til det  

 offentlige og til forsyningsvirksomhederne.
Udbudsreglerne har desuden til  

 formål at sikre åben og gennemsigtig indkøbsadfærd  

 hos ordregiverne under konkurrenceprægede betingelser for at opnå  

 bedste køb og hermed effektiv offentlig ressourceudnyttelse.
Markedet for offentlige indkøb er stort.
Offentlige  

 myndigheder i EU's medlemslande køber tilsammen ind for et  

 beløb svarende til ca. 11 pct. af det samlede BNP årligt eller  

 mere end, hvad der svarer til 5.000 mia. kr. pr. år.
Det danske marked  

 for offentlige indkøb udgør mere end 100 mia. kr. årligt.  

 På grundlag af statistiske indberetninger om omfanget af EU-udbud i  

 Danmark skønnes det, at omkring 20 pct. af de samlede offentlige  

 indkøb foretages gennem EU-udbud.
Det er derfor vigtigt - både  

 erhvervsøkonomisk og af hensyn til det offentliges brug af ressourcer  

 - at reglerne om udbud anvendes og håndhæves effektivt, og der er  

 stor offentlig interesse knyttet til håndhævelsen af  

 udbudsreglerne.
3. Den gældende klageordning Formålet med EU's kontroldirektiver, jf. afsnit 1,  

 er at sikre en hurtig og effektiv behandling af klager i tilfælde af  

 overtrædelse af udbudsreglerne.
Der sigtes herved mod så vidt  

 muligt at nå frem til en løsning, mens udbudsproceduren endnu er  

 i gang, det vil sige inden der indgås kontrakt om opgaven.
Der skal  

 derfor ifølge kontroldirektiverne være mulighed for under  

 klagebehandlingen at træffe midlertidige foranstaltninger til  

 afbrydelse af en udbudsprocedure med henblik på at gøre det  

 muligt at annullere ulovlige beslutninger truffet af ordregiver i forbindelse  

 med udbudet.
Er der først indgået kontrakt om opgaven, er det i  

 praksis for sent at rette op på et ulovligt udbudsforløb.
Der  

 skal derfor ifølge kontroldirektiverne være sikret en klager  

 adgang til at få behandlet krav om ydelse af erstatning for tab, der er  

 lidt som følge af en ordregivers overtrædelse af udbudsreglerne.  

 Sådanne krav behandles efter de gældende regler af de almindelige  

 domstole.
3.1. Klagenævnet for Udbud Ved lov om Klagenævnet for Udbud er oprettet et  

 uafhængigt administrativt nævn - Klagenævnet for Udbud -  

 der har til opgave at behandle klager over overtrædelser af EU's regler  

 om indgåelse af offentlige kontrakter.
Nævnet består af et  

 formandskab med tre medlemmer, der alle er dommere, samt et antal sagkyndige  

 medlemmer, der af erhvervsministeren udpeges blandt personer med praktisk og  

 teoretisk viden om offentlige udbud.
 Nævnet udgør en del af den offentlige  

 forvaltning og omfattes dermed af de almindelige forvaltningsretlige regler,  

 herunder forvaltningsloven.
 Klage til nævnet kan indgives af virksomheder, der  

 har eller kunne have deltaget i et bestemt udbud, samt af en række  

 erhvervsorganisationer og offentlige myndigheder, der er tillagt klageadgang  

 ved Konkurrencestyrelsens bekendtgørelse nr. 26 af 23. januar  

 1996.
Klagenævnet for Udbud har beføjelse til at  

 gribe ind i igangværende udbudsforretninger ved midlertidigt at afbryde  

 en udbudsprocedure.
Nævnet kan endvidere afgøre en sag i  

 realiteten, herunder annullere ulovlige beslutninger eller  

 pålægge en ordregiver at lovliggøre en  

 udbudsforretning.
Efterfølgende krav mod en ordregiver om ydelse af  

 erstatning til en virksomhed, der har lidt skade som følge af  

 ordregiverens overtrædelse af udbudsreglerne, kan ikke behandles af  

 Klagenævnet, men er et domstolsanliggende.
Gennemførelse af krav  

 om erstatning forudsætter således, at den skadelidte virksomhed  

 anlægger sag og rejser krav ved domstolene herom efter dansk rets  

 almindelige erstatningsregler.
Der har imidlertid kun været rejst et  

 fåtal erstatningssager ved domstolene i kølvandet af  

 klagenævnskendelser.
En medvirkende årsag hertil kan være,  

 at en sådan proces af mange klagere opleves som langvarig og  

 bekostelig.
Det er strafbart for ordregivere at overtræde  

 udbudsreglerne, ligesom det er strafbart at undlade at efterkomme forbud  

 eller påbud fra Klagenævnet.
Iværksættelse af  

 strafsanktioner kræver indgivelse af politianmeldelse mod den  

 pågældende ordregiver.
Der er aldrig rejst straffesag ved  

 anklagemyndigheden mod en offentlig ordregiver eller en forsyningsvirksomhed  

 for overtrædelse af udbudsreglerne.
Klagenævnet afsiger 15-20 kendelser om året.
I  

 de fleste af de sager, der indbringes for Klagenævnet, er  

 udbudsforretningen allerede afsluttet, og kontrakt er indgået.
Da  

 Klagenævnet ikke kan ophæve en kontrakt, kan nævnet derfor  

 i almindelighed kun tage stilling til lovligheden af den gennemførte  

 udbudsforretning.
I ca. 2/3 af disse sager er udbudsforretningen kendt  

 ulovlig, men dette har så vidt vides aldrig fået som konsekvens,  

 at en kontrakt er blevet ophævet.
Dette skyldes, at Klagenævnets  

 annullation af en ulovlig forvaltningsretlig beslutning om valg af  

 tilbudsgiver ikke medfører, at den privatretlige aftale, kontrakten,  

 er ugyldig.
Kun i få af de tilfælde, hvor sagen er indbragt for  

 Klagenævnet, inden kontrakt er indgået, har nævnet efter  

 anmodning benyttet beføjelsen til midlertidigt at afbryde  

 udbudsproceduren, mens sagen er blevet behandlet, således at  

 nævnets vurdering har kunnet få indflydelse på udfaldet af  

 udbudsforretningen.
Klagenævnets hovedfunktion er således  

 overvejende blevet at udtale sig efterfølgende om lovligheden af en  

 gennemført udbudsforretning.
Hermed er intentionerne bag nævnets  

 oprettelse om hurtig og effektiv indgriben i igangværende udbud, jf.  

 ovenfor om kontroldirektivernes formål, ikke fuldt ud tilgodeset.
3.2. Konkurrencestyrelsens rolle For at øge mulighederne for en hurtig  

 identifikation af overtrædelser af udbudsreglerne og en tilsvarende  

 hurtig klagebehandling fik Konkurrencestyrelsen i 1996 ved en ændring  

 af bekendtgørelsen om Klagenævnet for Udbud hjemmel til at  

 indbringe sager for Klagenævnet for Udbud.
Styrelsen, der siden 1992  

 har været ressortmyndighed på udbudsområdet, blev i denne  

 forbindelse af erhvervsministeren bedt om selv at tage sager op og behandle  

 klager.
Styrelsen fik ikke tillagt kompetence til at meddele  

 pålæg eller nedlægge forbud.
 Siden 1996 har der udviklet sig en praksis for styrelsens  

 samarbejde med ordregivere og tilbudsgivere og for styrelsens kontrol med  

 reglernes overholdelse.
 Konkurrencestyrelsens sagsbehandling giver herved et  

 sæt »bløde« instrumenter til kontrollen med overholdelsen af  

 udbudsreglerne.
Konkurrencestyrelsen behandler ca. 50 udbudssager om  

 året, hvortil kommer mere end 2.000 telefoniske forespørgsler.
I  

 de fleste tilfælde er udbudsforretningen endnu ikke afsluttet med  

 indgåelse af kontrakt.
I tilfælde af begrundet mistanke om  

 overtrædelse af udbudsreglerne søger styrelsen gennem  

 drøftelser med ordregiveren at få udbudsproceduren standset  

 midlertidigt, hvilket normalt imødekommes af ordregiverne.
Styrelsen  

 foretager derpå meget hurtigt en undersøgelse af udbudet,  

 meddeler - eventuelt efter yderligere drøftelser - ordregiveren sin  

 opfattelse af retstilstanden og giver om muligt ordregiveren en  

 tilkendegivelse om, hvorledes udbudet efter styrelsens opfattelse kan  

 gøres lovligt.
I nogle tilfælde må styrelsen anbefale, at  

 udbudet gøres om for at afværge, at der sker skade for de  

 involverede virksomheder.
På denne måde løses de  

 problemer, der er klaget over, i de fleste tilfælde.
Det har hidtil  

 været undtagelsen, at styrelsen har set sig nødsaget til at  

 indbringe sager for Klagenævnet.
Det vil sige, at der sættes ind med henblik på  

 at rette fejl, inden udbudsprocessen afsluttes med indgåelse af  

 kontrakt om opgaven.
Herved undgås, at fejlen bliver alt for dyr at  

 rette op på, fordi kontrakten er bindende, og arbejdet eventuelt  

 allerede er gået i gang.
Styrelsen behandler sager såvel af egen  

 drift som på grundlag af klage eller efter henvendelse fra  

 ordregivere.
 Denne praksis vil blive fortsat under den foreslåede  

 lov.
Der er i styrelsen opbygget et indgående kendskab  

 til udbudsreglernes fortolkning og anvendelse, og styrelsen har etableret  

 tæt kontakt til Europa-Kommissionen og andre landes myndigheder  

 på udbudsområdet med henblik på at opnå en så  

 ensartet fortolkning og anvendelse som muligt af de fælles regler  

 på området.
Dette arbejde, der af Konkurrencestyrelsen er  

 iværksat i form af et pilotprojekt mellem 6 EU-medlemslande, omtales i  

 Kommissionens meddelelse (af 11. marts 1998) om initiativer udsprunget af  

 debatten om Kommissionens Grønbog om offentlige indkøb.
3.3 By- og Boligministeriet By- og Boligministeriet er ressortmyndighed for offentlige  

 bygge- og anlægskontrakter og vejleder om udbudsreglernes anvendelse  

 på sådanne kontrakter.
4. Forslag til styrkelse af klagesystemet på  

 udbudsområdet For at tage højde for den rejste kritik mod  

 effektiviteten af klagesystemet og samtidig fastholde systemets fordele og  

 forenkle klagemulighederne, således at Danmarks position som  

 foregangsland fastholdes, foreslås det at styrke Klagenævnets  

 beføjelser på en måde, der samtidig indebærer  

 forenkling af klage- og sanktionssystemet.
I de fleste af de sager, som indbringes for  

 Klagenævnet, er udbudsforretningen allerede afsluttet, og kontrakt er  

 indgået.
Det er her ikke muligt for Klagenævnet at  

 pålægge ordregiveren at rette op på de begåede  

 ulovligheder.
Klagenævnets kendelser får derved i praksis i vidt  

 omfang karakter af en efterfølgende udtalelse om lovligheden af en  

 gennemført og afsluttet offentlig udbudsforretning.
Efter den gældende klagenævnslov har  

 Klagenævnet ikke mulighed for at behandle krav om erstatning for skade  

 opstået som følge af en ordregivers overtrædelse af  

 udbudsreglerne.
I givet fald må klageren rejse sag herom ved  

 domstolene.
De hidtidige erfaringer har vist, at dette kan være et  

 tungt system for klagere at benytte sig af, og der har kun været rejst  

 et fåtal erstatningssager ved domstolene på dette  

 område.
Det foreslås derfor, at Klagenævnet i  

 tilfælde, hvor en klager får helt eller delvist medhold i en sag,  

 der behandles af nævnet, får mulighed for at pålægge  

 den indklagede myndighed at udrede en erstatning til klageren for skade  

 opstået som følge af den begåede overtrædelse.
Det  

 forudsættes, at Klagenævnet anvender dansk rets almindelige  

 regler om erstatning i forretningsforhold, herunder at klager skal have lidt  

 et tab.
 Nævnets afgørelser om erstatning skal som  

 nævnets øvrige afgørelser kunne indbringes for domstolene  

 af hver af parterne inden for en frist af 8 uger.
Beføjelsen til at behandle  

 erstatningsspørgsmål skal således kunne anvendes af  

 Klagenævnet, hvor det ikke er muligt i tide at rette op på et  

 ulovligt udbudsforløb, fordi udbudsforretningen allerede er endeligt  

 afsluttet med indgåelse af kontrakt om den pågældende  

 opgave.
I tilfælde, hvor klagesag rejses på så tidligt  

 tidspunkt, at Klagenævnet endnu kan nå at gribe ind i et ulovligt  

 udbudsforløb, må mulighederne for lovliggørelse ved  

 midlertidig afbrydelse af proceduren, annullation af ulovlige beslutninger og  

 pålæg om lovliggørelse anvendes i videst muligt omfang  

 under hensyn til de involverede samfundsmæssige ressourcer.
Det kan dog  

 ikke på forhånd udelukkes, at en klager også kan have et  

 berettiget krav på erstatning i tilfælde, hvor der er lidt tab  

 trods lovliggørelse af forretningen.
 Der lægges med forslaget vægt på at  

 opnå en styrket retshåndhævelse af udbudsreglerne uden  

 uforholdsmæssigt store omkostninger og besvær.
Den nye beføjelse forudsættes administreret  

 fleksibelt.
En klager bør have mulighed for i første omgang  

 alene at anmode Klagenævnet om at statuere, at udbudsreglerne er  

 overtrådt, og først i en efterfølgende sag for  

 nævnet at nedlægge erstatningspåstand.
Også i den  

 situation, hvor der allerede fra starten nedlægges  

 erstatningspåstand, vil Klagenævnet have mulighed for  

 først at statuere, at der er sket en overtrædelse af reglerne,  

 og derefter afsætte tid til, at parterne kan indgå et forlig om  

 erstatning på grundlag heraf, sådan som det også kan  

 gøres under sager for de ordinære domstole.
Det er således  

 fortsat tanken, at sager om overtrædelse af udbudsreglerne skal  

 løses på det lavest mulige konfliktniveau.
 En klager vil dog fremover som hidtil ikke være  

 afskåret fra at anlægge sag mod en ordregiver direkte ved de  

 almindelige domstole uden en forudgående behandling ved  

 Klagenævnet.
Klagenævnet for Udbud vil i kraft af sin  

 sammensætning og sagsbehandlingsmåde fuldt ud være i stand  

 til at udøve denne beføjelse.
Nævnets formand og de to  

 næstformænd er dommere.
I så godt som alle sager finder der  

   efter nævnets praksis - mundtlig forhandling sted.
Nævnets  

 sagsbehandling foregår i vidt omfang som behandlingen af borgerlige  

 retssager.
Enhver sag indledes med en skriftveksling svarende til  

 skriftvekslingen i borgerlige sager.
I alle sager er der fuld kontradiktion.  

 Nævnets kendelser udformes som domme i borgerlige sager.
Nævnet  

 er ikke undergivet instruktionsbeføjelser fra nogen og arbejder som et  

 helt uafhængigt organ.
Nævnet er en »ret« efter EF-Traktatens  

 artikel 234 EF og således kompetent til at forelægge  

 præjudicielle spørgsmål for EF-Domstolen, jf.  

 EF-Domstolens dom af 18. november 1999 i sag C-275/98.
 I størstedelen af de hidtidige sager for  

 nævnet har den indklagede ordregiver været assisteret af en  

 advokat.
En regel om at give en forurettet tilbudsgiver  

 kompensation er for nylig indføjet i den finske udbudslovgivning.  

 Konkurrensrådet, som er klagemyndighed på udbudsområdet i  

 Finland, kan pålægge en ordregiver at betale en  

 godtgørelse til en tilbudsgiver, der ville have haft en reel mulighed  

 for at opnå ordren, hvis ordregiver havde fulgt udbudsreglerne.
Det  

 anføres i de finske bestemmelser, at der ved afgørelse om  

 erstatning skal tages hensyn til arten af de fejl eller forsømmelser,  

 som den pågældende ordregiver har gjort sig skyldig i, den  

 udbudte kontrakts totale værdi samt de omkostninger og den skade, som  

 klager er påført ved ordregivers overtrædelse af reglerne.  

 En sådan godtgørelse fastsat af det finske Konkurrensrådet  

 er ikke underlagt en bestemt beløbsgrænse.
En anden måde at forbedre leverandørsidens  

 retsstilling ved udbud er anvendt i Tyskland, hvor man i 1998 vedtog en lov,  

 hvorefter en klage automatisk stiller en igangværende udbudsforretning  

 i bero, med mindre klagen er åbenbart ubeføjet.
Hensynet til  

 ordregiveren taler imidlertid imod indførelse af en sådan  

 automatisk virkende regel i dansk ret, idet en udsættelse af en  

 udbudsforretnings gennemførelse kan påføre ordregiveren  

 betydelige omkostninger.
Der bør derfor fortsat foretages en konkret  

 afvejning af de to parters interesser, forinden der træffes beslutning  

 om at give en klage opsættende virkning.
5. Klarere regler Som nævnt i indledningen er det fundet rigtigst i  

 forbindelse med indarbejdelsen af ovenstående forslag at foretage en  

 gennemgribende omredigering af regelsættet, der allerede i 1992 blev  

 undergivet omfattende ændringer.
Der er endvidere foretaget en  

 opdatering af beskrivelsen af sagsbehandlingen for Klagenævnet i  

 øvrigt, idet det nu udtrykkeligt vil fremgå af loven, at  

 sagsbehandlingen som udgangspunkt er mundtlig, hvilket er i overensstemmelse  

 med den praksis, der har udviklet sig i sager for Klagenævnet.
6. Overvejelser om andre ændringer Det har været overvejet, om det som følge af  

 EF-Domstolens afgørelse af 29. oktober 1999 i Alcatel-sagen  

 (sag C-81/98) vil være nødvendigt at ændre de materielle  

 regler omkring ordregiverens beslutning om tildeling af ordren for at give  

 Klagenævnet mulighed for at gribe ind, inden kontrakten formelt er  

 tildelt den vindende tilbudsgiver.
 Dommen fastslår, at EU-lande, hvor en klager efter  

 kontraktindgåelsen kun kan få erstatning, men ikke kan få  

 omstødt den ulovlige kontrakt, skal indrømme adgang til  

 annullation af tildelingsbeslutninger før  

 kontraktsindgåelsen.
 EF-Domstolens afgørelse giver anledning til at  

 overveje, om den danske klagenævnslov fuldstændigt opfylder  

 kravene i de bagvedliggende EU-regler, således som disse er fortolket  

 af Domstolen.
Som udgangspunkt må vurderingen være, at den  

 gældende danske lovgivning er tilstrækkelig.
Annullation kan  

 finde sted både før og efter indgåelse af en kontrakt  

 (selv om det praktiske resultat for en klager i sidste tilfælde  

 formentlig normalt alene bliver erstatning) og domstolene kan bestemme, at  

 den indgåede kontrakt er ugyldig.
 Hertil kommer, at en udbygning af procedurekravene med en  

 ny frist mellem tildeling og indgåelse af kontrakt vil være ude  

 af trit med medlemslandenes og Kommissionens overvejelser om det fremtidige  

 udbudregime, hvor nøgleordene ellers er mere fleksible og enklere  

 udbudsregler.
De foreløbige drøftelser med andre  

 medlemslande og Kommissionen har ikke givet et tilstrækkeligt klart  

 grundlag for at indføre et obligatorisk interval mellem den  

 forvaltningsretlige beslutning om tildelingen af ordren og den privatretligt  

 bindende accept af det vindende tilbud.
Det er endvidere uklart, hvorledes  

 indførelsen af et sådant interval vil forholde sig til de  

 almindelige regler for, hvornår en aftale anses for indgået.
7. Høring Lovforslaget har været forelagt følgende til  

 udtalelse: Advokatsamfundet, Amtsrådsforeningen,  

 Andelsboligforeningernes Fællesrepræsentation,  

 Arbejderbevægelses Erhvervsråd, Arbejdsministeriet,  

 Boligselskabernes Landsforening, Bygge-, Anlægs- og Trækartellet,  

 Byggefagenes Kooperative Landssammenslutning, By- og Boligministeriet,  

 Byggeriets Arbejdsgivere, CO-Industri, Danmarks Rederiforening, Dansk  

 Arbejdsgiverforening, Dansk Dataforening, Dansk Handel og Service, Dansk  

 Industri, Dansk Taxiforbund, Dansk Transport og Logistik, Dansk VVS, Danske  

 Andelsselskaber, Danske Busvognmænd, Danske Dagblades Forening, Danske  

 Elværkers Forening, Danske Entreprenører, Danske  

 Fjernvarmeværkers Forening, Danske malermestre, Det Danske  

 Handelskammer, Dommerforeningen, DONG Dansk Olie og Naturgas A/S, ELFO,  

 Finansministeriet, Finansrådet - Danske Pengeinstitutters Forening,  

 Forbrugerrådet, Foreningen af Registrerede Revisorer, Foreningen af  

 Rådgivende Ingeniører, Foreningen af Statsautoriserede  

 Revisorer, Forsikring og Pension, Forskningsministeriet, Forsvarsministeriet,  

 Frederiksberg Kommune, Funktionærernes og Tjenestemændenes  

 Fællesråd, Fødevareministeriet, Hovedstadsregionens  

 Naturgasselskab I/S, Håndværksrådet, Indenrigsministeriet,  

 Ingeniørforeningen i Danmark, IT-Brancheforeningen i Danmark,  

 Justitsministeriet, Klagenævnet for Udbud, Kommunernes Landsforening,  

 Kulturministeriet, Københavns Kommune, Landsorganisationen i Danmark,  

 Ledernes Hovedorganisation, Liberale Erhvervs Råd, Miljø- og  

 Energiministeriet, Naturgas Fyn I/S, Naturgas Midt/Nord I/S, Naturgas  

 Sjælland I/S, Oliebranchens Fællesrepræsentation,  

 Praktiserende Arkitekters Råd, Realkreditrådet, Renosam,  

 Samordningsudvalget for den statslige Ejendomsforvaltning, Skatteministeriet,  

 Socialministeriet, Statsministeriet, Sundhedsministeriet, Trafikministeriet,  

 Udenrigsministeriet, Udliciteringsrådet, Undervisningsministeriet og  

 Økonomiministeriet.
8. Skema over lovforslagets konsekvenser Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Forslaget kan bidrage til et effektivt marked for offentlige  

 kontrakter ved at gøre det mere attraktivt fo leverandører at  

 afgive tilbud Forslaget skønnes at ville give anledning til flere  

 sager om erstatning Administrative konsekvenser for stat, kommuner og  

 amtskommuner Forslaget kan bidrage til at effektivisere det offentliges  

 indkøbsfunktioner Forslaget skønnes at ville give anledning til flere  

 sager om erstatning Økonomiske konsekvenser for  

 erhvervslivet Forslaget vil bidrage til at skabe lige konkurrence om  

 offentlige kontrakter Ingen Administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indebærer en styrkelse af kontrollen med  

 overholdelsen af EU s udbudsdirektiver Bemærkninger til lovforslagets  

 enkelte bestemmelser Til § 1 Stk. 1 erstatter gældende § 1,  

 stk. 1. Der er sket en ændring i lovens systematik derved, at det  

 foreslås, at indledningsbestemmelsen generelt fastlægger lovens  

 anvendelsesområde, uanset om en sag behandles ved Klagenævnet for  

 Udbud, af Europa-Kommissionen (for så vidt angår den  

 særlige forligsprocedure efter forslagets § 10) ved  Sø- og  

 Handelsretten ( for så vidt angår ordregivere omfattet af  

 forslagets § 12).
Stk. 1 omfatter dels de relevante dele af  

 fællesskabsretten, jf. definitionen heraf i stk. 2, dels  

 særlige danske regler i de bekendtgørelser, der indarbejder de  

 fire udbudsdirektiver i dansk ret.
Dette svarer til den gældende  

 lov.
 Stk. 2 er en ny bestemmelse, der  

 tydeliggør, at der ved fællesskabsretten i stk. 1  

 både tænkes på Traktaten og sekundære retsakter,  

 først og fremmest de fire udbudsdirektiver (bygge- og  

 anlægsdirektivet, vareindkøbsdirektivet,  

 forsyningsvirksomhedsdirektivet og tjenesteydelsesdirektivet). Bestemmelsen  

 medfører ingen ændring i den gældende retstilstand.
Stk. 3 om ordregivere omfattet af loven erstatter  

 den udførlige bestemmelse i gældende § 3. Den  

 foreslåede affattelse medfører ingen ændring i den  

 gældende retstilstand.
Offentligretlige organer er organer, hvis opgave  

 det er at imødekomme almenhedens behov, dog ikke på det  

 kommercielle område, som er en juridisk person og som kontrolleres af  

 det offentlige.
Begrebet omfatter fx almene boligselskaber.
Til § 2 Stk. 1, svarer til gældende § 7,  

 stk. 1.
Stk. 2 erstatter gældende § 7,  

 stk. 2. Efter gældende § 7, stk. 2, skal  

 Klagenævnets formandsskabs medlemmer opfylde betingelserne for at blive  

 udnævnt til dommer.
Med den foreslåede udvidelse af  

 Klagenævnets kompetence til også at omfatte  

 erstatningsspørgsmål er det fundet rigtigst, at loven indeholder  

 et formelt krav om, at der deltager (minimum) én dommer i behandlingen  

 af alle sager for nævnet.
 Stk. 3 svarer til gældende § 8.
 Til § 3.
Stk. 1 er en konsekvens af den foreslåede  

 ændrede systematik i loven.
Bestemmelsen svarer efter sit indhold til  

 gældende § 1, stk. 1.
Stk. 2 Bestemmelsen erstatter gældende  

 § 5, stk. 1, 2. pkt.
Den foreslåede affattelse  

 medfører ingen ændring i den gældende retstilstand.
Stk. 3 svarer til gældende § 1,  

 stk. 2 Til § 4 Stk. 1 erstatter gældende § 4,  

 stk. 1. Som noget nyt foreslås Konkurrencestyrelsens og By- og  

 Boligministeriets adgang til at indbringe sager for Klagenævnet  

 lovfæstet.
Sigtet er at gøre det danske kontrolsystem mere  

 gennemsigtigt.
Myndighedernes adgang til at indbringe sager for  

 Klagenævnet for Udbud er i dag fastsat i  

 klagenævnsbekendtgørelsen.
 Stk. 2 svarer til gældende § 4,  

 stk. 2.
 Stk. 3 svarer til gældende § 2,  

 stk. 2.
Til § 5 Stk. 1 erstatter gældende § 9. Med den  

 foreslåede udvidelse af Klagenævnets kompetence til også at  

 omfatte erstatningsspørgsmål er det fundet rigtigst, at loven  

 indeholder et formelt krav om, at sagerne i lighed med sagsbehandlingen ved  

 de almindelige domstole som udgangspunkt forhandles mundtligt efter en  

 skriftlig forberedelse.
Bestemmelsen svarer til den måde, hvorpå  

 Klagenævnet hidtil har tilrettelagt flertallet af sagerne for  

 nævnet.
 Stk. 2 svarer til gældende  

 § 11.
 Stk. 3 svarer til gældende § 12. Se  

 nu bekendtgørelse nr. 26 af 23. januar 1996 om Klagenævnet for  

 Udbud.
Til § 6 Stk. 1 erstatter gældende § 5,  

 stk. 1, 1. pkt.
Den gældende bestemmelse angiver blandt  

 nævnets beføjelser adgangen til midlertidigt at afbryde en  

 udbudsforretning.
Denne beføjelse overlapper imidlertid med adgangen  

 efter gældende § 10 til at bestemme, at en klage tillægges  

 opsættende virkning, og det er fundet fremstillingsmæssigt mere  

 korrekt at beskrive de to forhold samlet i forslagets § 6, stk. 2.  

 Der er ikke herved tilsigtet nogen ændring i nævnets materielle  

 kompetence.
 Stk. 2 erstatter gældende § 10,  

 stk. 1 og en del af gældende § 5, stk. 1, 1. pkt., jf.  

 bemærkningerne til det foreslåede stk. 1.
Stk. 3 er en ny bestemmelse.
For at styrke  

 tilliden til klagesystemet er det væsentligt, at det rummer effektive  

 retsmidler i alle tilfælde, hvor det konstateres, at udbudsreglerne er  

 overtrådt.
I de fleste af de sager, som indbringes for  

 Klagenævnet, er udbudsforretningen allerede afsluttet, og kontrakt er  

 indgået.
Det kan virke utilfredsstillende for en klager, at  

 Klagenævnet i den situation alene har mulighed for at træffe  

 afgørelse om lovligheden af den gennemførte udbudsforretning,  

 men ikke kan bistå klageren med at drage de økonomiske  

 konsekvenser af, at reglerne er konstateret overtrådt.
For klageren har nævnets afgørelse  

 således ikke umiddelbart nogen virkning: Udbudsforretningen går  

 ikke om.
Der sker ingen revurdering af de indkomne tilbud etc.
For at  

 få erstatning for et tab, som er lidt i forbindelse med den omhandlede  

 overtrædelse, må der rejses særskilt sag herom ved  

 domstolene.
 Det foreslås derfor, at Klagenævnet  

 får mulighed for at pålægge en ordregiver at udrede  

 erstatning til en klager, som uretmæssigt er blevet tilsidesat eller  

 har været udsat for forskelsbehandling etc., og derved har lidt skade i  

 form af et økonomisk tab.
Herved opnås på én gang en forenkling  

 og styrkelse af retshåndhævelsen på udbudsområdet.  

 Set fra klagers side er det en væsentlig forenkling, at alle  

 spørgsmål af betydning for klager kan afgøres af samme  

 instans.
Herved sikres, at en klage - i givet fald - fører til et  

 mærkbart resultat for klager.
Ud fra en bredere synsvinkel vil det have  

 en præventiv effekt og betyde en styrkelse af  

 retshåndhævelsen, at der i påkommende tilfælde  

 statueres konsekvenser for den pågældende ordregiver af at  

 overtræde udbudsreglerne.
Hertil kommer en procesbesparende virkning  

 ved de almindelige domstole, idet det må antages, at der sjældent  

 vil være behov for domstolsprøvelse af sager, der er afgjort af  

 Klagenævnet.
Hvorvidt der i en given sag er grundlag for at tilkende en  

 klager erstatning, afgøres efter dansk rets almindelige  

 erstatningsregler.
Det samme gælder erstatningens beregning.
Bortset fra den særlige bestemmelse  

 vedrørende forsyningsvirksomheder i forslagets § 10 angiver loven  

 ikke ansvarsgrundlaget for udbudsforretninger.
Ved vurderingen af  

 ansvarsgrundlaget kan det være retningsgivende at se på  

 retspraksis i forbindelse med licitationsloven.
I mange tilfælde  

 må forholdet bedømmes ud fra reglerne om erstatning i  

 kontraktsforhold, fordi ordregiveren har givet et gyldigt løfte om at  

 tildele ordren på grundlag af på forhånd fastsatte  

 kriterier.
Dette er særlig tydeligt, når tildelingskriteriet  

 alene er »laveste pris«.
Her er det i forbindelse med licitationsloven  

 både i teori og praksis antaget, at uberettiget  

 kontraheringsnægtelse kan udløse erstatningspligt i form af  

 positiv opfyldelsesinteresse, hvorved klageren stilles, som om ordregiveren  

 havde kontraheret med klageren.
Det kan forventes, at Klagenævnet vil være  

 tilbageholdende med at tilkende positiv opfyldelsesinteresse.
EU-reglerne  

 anvender ved siden af kriteriet »laveste pris« tillige tildelingskriteriet  

 »økonomisk mest fordelagtige tilbud«, og dette kriterium giver  

 ordregiveren et ganske vidtgående skøn over, hvilket tilbud der  

 bedst imødekommer ordregiverens behov.
Kriteriet anvendes i de fleste  

 tilfælde, hvor udbuddet drejer sig om andet end  

 standardindkøb.
I en dom af 14. marts 2000 tilkendte Vestre Landsret dog  

 erstatning for tabt fortjeneste i en sag om et udbud, hvor  

 tildelingskriteriet var det »økonomisk mest fordelagtige tilbud«.
I  

 sagen var der kun én konditionsmæssig tilbudsgiver.
 Forslaget indebærer således ikke, at der  

 etableres et system for udmåling af en skønsmæssig og  

 automatisk godtgørelse til alle deltagere i en udbudsforretning.
 Klagenævnets mulighed for at træffe  

 afgørelse i erstatningsspørgsmål vil bidrage til  

 styrkelse af effektiviteten i klagesystemet på udbudsområdet.
 I flertallet af de hidtidige sager for Klagenævnet  

 har det været en organisation, der har indbragt sagen på vegne af  

 et forurettet medlem med henblik på at få konstateret en  

 overtrædelse af udbudsreglerne. Ønsker en tilbudsgiver/potentiel  

 leverandør, at Klagenævnet samtidig påkender et  

 erstatningskrav, kan det være nødvendigt for tilbudsgiveren at  

 indtræde som medklager.
Således som nævnet hidtil har tilrettelagt sin  

 sagsbehandling, kan det forventes, at afgørelserne af  

 erstatningsspørgsmålet i vid udstrækning vil blive afgjort  

 efter de samme processuelle regler, som finder anvendelse ved de almindelige  

 domstole.
Det har været overvejet udtrykkeligt at fastsætte, at  

 retsplejelovens almindelige regler finder anvendelse på behandlingen af  

 erstatningsspørgsmålet.
En sådan formel regel ville  

 imidlertid ikke stemme overens med, at ved afgørelser, som  

 nævnet træffer efter § 6, er nævnet som administrativt  

 organ underlagt officialmaksimen, og således også af egen drift  

 kan søge yderligere oplysninger indhentet.
Som nævnt i de almindelige bemærkninger  

 forudsættes det, at den foreslåede nye beføjelse  

 administreres på en fleksibel måde.
En klager skal fortsat have  

 mulighed for at udskyde en påstand om erstatning til en  

 efterfølgende sag for nævnet, således at nævnet i  

 første omgang alene statuerer, om der er sket en overtrædelse af  

 reglerne.
Og nævnet bør give parterne den fornødne tid  

 til at indgå et forlig om en eventuel erstatning, såfremt  

 erstatningsspørgsmålet indbringes for nævnet.
Til § 7 Bestemmelsen svarer til gældende § 13 c.
Til § 8 Den foreslåede bestemmelse svarer til gældende  

 § 5, stk. 3 og 4.
Til § 9 Forslaget erstatter gældende § 13 d om en  

 særlig forligsprocedure.
Forslaget indebærer ingen ændring  

 i bestemmelsens materielle indhold.
 Bestemmelsen har endnu ikke været anvendt i praksis  

 over for danske ordregivere.
Til § 10 Bestemmelsen svarer til gældende § 13 a.
Sidste  

 pkt. i den gældende bestemmelse er dog ikke medtaget, fordi det ikke er  

 fundet rigtigt at udtale sig om erstatningsudmålingen specielt i  

 relation til forsyningsvirksomheder.
At der er behov for en bestemmelse om  

 erstatningsgrundlaget på dette særlige område skyldes, at  

 kontroldirektivet 92/13 om forsyningsvirksomheder indeholder en sådan  

 bestemmelse.
EU-Kommissionen tillagde en sådan bestemmelse betydning  

 ved lovændringen i 1995.
Til § 11 Stk. 1, erstatter gældende § 6,  

 stk. 4. Forslaget indebærer ingen ændring i jurisdiktionen  

 på dette særlige område.
 Stk. 2 erstatter gældende § 6,  

 stk. 3. Forslaget indebærer ingen ændring i Sø- og  

 Handelsrettens beføjelser på dette særlige  

 område.
Til § 12 Stk. 1 erstatter gældende § 13 b.
Som  

 noget nyt foreslås det, at der skal kunne straffes for afgivelse af  

 urigtige eller vildledende oplysninger eller fortielse af betydende forhold  

 under sagens behandling.
 I stk. 2 foreslås, at når  

 overtrædelsen er begået af særlige juridisk personer og  

 offentlige myndigheder, kan disse juridiske personer herunder offentlige  

 myndigheder som sådan pålægges bødeansvar.
Til § 13 Bestemmelsen svarer til gældende § 13.
Til § 14 Det foreslås, at den nye lov træder i kraft 1.  

 juli 2000.
 Der er ikke foreslået særlige overgangsregler.  

 Dette indebærer, at Klagenævnets udvidede beføjelser  

 også vil kunne bringes i anvendelse i forhold til aftaler, der er  

 udbudt før lovens ikrafttræden.
Til § 15 Loven skal ikke gælde for Færøerne og  

 Grønland.
Til § 16 Lov om samordning af fremgangsmåderne ved  

 indgåelse af bygge- og anlægskontrakter og indkøb m.v.,  

 jf. lovbekendtgørelse nr. 600 af 30. juni 1992 rummer allerede i dag i  

 § 3 en generel hjemmel til at fastsætte straf for  

 overtrædelse af udbudsdirektiverne.
Denne strafhjemmel er udnyttet i  

 bekendtgørelserne nr. 799 af 10. november 1998, nr. 788 af 5. november  

 1998, nr. 789 af 5. november 1998 og nr. 787 af 5, november 1998, der  

 indarbejder henholdsvis bygge- og anlægsdirektivet,  

 vareindkøbsdirektivet, tjenesteydelsesdirektivet og  

 forsyningsvirksomhedsdirektivet i dansk ret.
Det er derfor ikke anset for nødvendigt i  

 nærværende lovforslag at medtage en selvstændig  

 strafbestemmelse for overtrædelse af udbudsreglerne, svarende til  

 gældende § 6, stk. 1. § 6, stk. 1, har ganske vist  

 i dag et bredere anvendelsesområde end strafbestemmelser udstedt i  

 medfør af lovbekendtgørelse nr. 600, fordi § 6,  

 stk. 1 giver hjemmel til at straffe for overtrædelse af de direkte  

 anvendelige bestemmelser i Traktaten.
Et sådant anvendelsesområde  

 er imidlertid bredere end foreskrevet i kontroldirektiverne, der alene  

 regulerer forhold omfattet af direktiverne.
 For at gøre reglerne klarere foreslås det  

 imidlertid, at bestemmelserne i gældende § 6, stk. 2 og 5, om  

 den strafferetlige regulering af visse forsyningsvirksomheders  

 overtrædelse af udbudsreglerne overflyttes til lovbekendtgørelse  

 nr. 600. Forslaget indebærer ingen ændring i reglens materielle  

 indhold.
Bilag Lovforslaget sammenholdt med gældende lov Gældende formulering Lovforslaget § 1. Klagenævnet for Udbud behandler klager over  

 overtrædelser af § 1. Loven gælder for  klager over ordregivere for  

 overtrædelse af 1) 	Fællesskabsretten vedrørende offentlige kontrakter og  

 tilbudsgivning for forsyningsvirksomhed, 1) 	fællesskabsretten vedrørende indgåelse af  

 offentlige kontrakter og vedrørende tilbudsgivning for  

 forsyningsvirksomhed, 2) 	lov om samordning af fremgangsmåderne ved indgåelse af  

 bygge- og anlægskontrakter og indkøb m.v. eller 2) 	lov om samordning af fremgangsmåderne ved indgåelse af  

 bygge- og anlægskontrakter og indkøb m.v. eller regler udstedt i  

 medfør af  denne lov.
 3) 	bekendtgørelser udstedt i medfør af den i nr. 2  

 nævnte lov.
 Stk. 2. Ved fællesskabsretten forstås  

 Traktaten om Oprettelse af Det Europæiske Fællesskab og retsakter  

 udstedt i medfør heraf.
 Stk. 3. Ved ordregivere forstås myndigheder og  

 andre offentligretlige organer og forsyningsvirksomheder omfattet af  

 direktiverne om indgåelse af offentlige kontrakter og vedrørende  

 tilbudsgivning for forsyningsvirksomhed.
 § 3. Ordregivere er statslige, amtskommunale og kommunale  

 myndigheder, offentligretlige organer og offentligretlige juridiske personer  

 og sammenslutninger af en eller flere af disse myndigheder eller  

 offentligretlige organer og offentligretlige juridiske personer samt  

 koncessionshavere.
 Stk. 2. Ordregivere er i øvrigt:
1) 	Offentlige virksomheder, som driver virksomhed inden for vand- og  

 energiforsyning samt transport og telekommunikation som omhandlet i artikel 2  

 og artikel 6, stk. 2, i Rådets direktiv nr. 93/38/EØF af 14.  

 juni 1993 om samordning af fremgangsmåderne ved tilbudsgivning inden  

 for vand- og energiforsyning samt transport og telekommunikation, samt 2) 	virksomheder, som ikke er offentlige virksomheder, og som på  

 grundlag af særlig offentlig tilladelse driver virksomhed som  

 nævnt i nr. 1.
Klagenævnets organisation og  

 beføjelser § 7. Nævnet består af en formand, et antal  

 næstformænd og et antal sagkyndige medlemmer.
 § 2. Nævnet består af en formand, et antal  

 næstformænd og et antal sagkyndige medlemmer.
Stk. 2. Formandskabets og nævnets medlemmer udpeges  

 af  erhvervsministeren for en periode af 4 år.
Formandskabets medlemmer  

 skal opfylde betingelserne for at blive udnævnt til dommer.  

 Nævnets medlemmer udpeges blandt personer, der har kendskab til bygge-  

 og anlægsvirksomhed, offentlig indkøbsvirksomhed, transport og  

 anden tilknyttet erhvervsvirksomhed.
Stk. 2. Formandsskabets og nævnets medlemmer  

 udpeges af erhvervsministeren for en periode af 4 år.
Formandsskabets  

 medlemmer skal være dommere.
Nævnets medlemmer udpeges blandt  

 personer, der har kendskab til bygge- og anlægsvirksomhed, offentlig  

 indkøbsvirksomhed, transport og anden tilknyttet  

 erhvervsvirksomhed.
§ 8. Ved afgørelsen af den enkelte sag deltager formanden  

 eller en næstformand.
Formandskabet kan dog bestemme, at formanden og  

 en næstformand eller to næstformænd deltager ved  

 afgørelsen.
Endvidere deltager 2 eller i særlige tilfælde  

 4 sagkyndige medlemmer, der udpeges af formanden efter regler fastsat af  

 erhvervsministeren.
Stk. 3. Ved afgørelsen af den enkelte sag deltager  

 formanden eller en næstformand.
Formandsskabet kan dog bestemme, at  

 formanden og en næstformand eller to næstformænd deltager  

 ved afgørelsen.
Endvidere deltager 2 eller i særlige  

 tilfælde 4 sagkyndige medlemmer, der udpeges af formanden efter regler  

 fastsat af erhvervsministeren.
 § 3. Klagenævnet kan behandle klager som nævnt i § 1,  

 stk. 1.
§ 5. stk.1, 2. pkt.
Klagenævnet skal afvise sager mod en  

 ordregiver, der udnytter et geografisk område med henblik på  

 efterforskning efter eller udvinding af olie, gas, kul eller andet fast  

 brændsel.
Stk. 2. Nævnet kan dog ikke behandle sager mod  

 ordregivere, der udnytter et geografisk område med henblik på  

 efterforskning efter eller indvinding af olie, gas, kul eller andet fast  

 brændsel.
Indbringes klage i sådanne sager, afviser nævnet  

 denne.
 § 1, stk. 2. Nævnet kan i øvrigt behandle klager, hvor  

 der ved lov eller i henhold til lov er fastsat bestemmelse om klageadgang til  

 nævnet.
 Stk. 3. Nævnet kan i øvrigt behandle sager,  

 hvor der ved lov eller i henhold til lov er fastsat bestemmelse om  

 klageadgang til nævnet.
§ 4. Klage efter § 1, stk. 1, kan indgives af § 4. Følgende kan indgive klage til nævnet:
1) 	enhver, der har en retlig interesse heri, samt 1)	enhver, der har en retlig interesse heri 2) 	de organisationer og offentlige myndigheder, som erhvervsministeren  

 tillægger klageadgang.
2)	Konkurrencestyrelsen, 3)	By- og Boligministeriet 4)	de organisationer og offentlige myndigheder, som erhvervsministeren  

 tillægger klageadgang.
 Stk. 2. Nævnet kan tillade en tredjemand eller  

 offentlig myndighed, for hvem sagen har en væsentlig betydning, at  

 indtræde i sagen til støtte for klageren eller den indklagede  

 ordregiver.
 Stk. 2. Nævnet kan tillade en tredjemand eller  

 offentlig myndighed, for hvem sagen har en væsentlig betydning, at  

 indtræde i sagen til fordel for klageren eller den indklagede  

 ordregiver.
 § 2, stk. 2. Senest samtidig med at en klage indbringes for  

 nævnet, skal klageren skriftligt underrette den ordregivende myndighed  

 om den påståede overtrædelse og om, at klagen indbringes  

 for nævnet.
 Stk. 3. Senest samtidig med, at en klage indbringes for  

 nævnet, skal klageren skriftligt underrette ordregiveren om den  

 påståede overtrædelse og om, at klagen indbringes for  

 nævnet.
§ 9. Sagsbehandlingen ved nævnet er skriftlig.
Hvor  

 særlige grunde taler derfor, kan formanden dog bestemme, at mundtlig  

 forhandling skal finde sted.
 § 5. Sagen forberedes ved udveksling af skriftlige indlæg, og  

 forhandles derefter mundtligt, med mindre formanden bestemmer andet.
 § 11. Nævnet kan kræve alle oplysninger, der findes  

 nødvendige for dets virksomhed eller til afgørelse af, om et  

 forhold er omfattet af nævnets kompetence.
 Stk. 2. Klagenævnet kan kræve alle  

 oplysninger, der findes nødvendige for dets virksomhed eller til  

 afgørelse af, om et forhold er omfattet af nævnets  

 kompetence.
 § 12. Erhvervsministeren fastsætter nærmere regler for  

 nævnets virksomhed, herunder regler om sagsbehandling og gebyr for  

 indgivelse af klage og offentliggørelse af afgørelser.
 Stk. 3. Erhvervsministeren fastsætter nævnets  

 forretningsorden og de nærmere regler for nævnets virksomhed,  

 herunder sagsbehandling og gebyr for indgivelse af klage og  

 offentliggørelse af afgørelser.
 § 5. Klagenævnet kan afvise en sag eller afgøre den i  

 realiteten helt eller delvis, herunder annullere ulovlige beslutninger,  

 midlertidigt afbryde en udbudsprocedure eller pålægge  

 ordregiveren at lovliggøre udbudsforretningen.
 § 6. Klagenævnet kan afvise en sag eller afgøre den i  

 realiteten helt eller delvis, herunder annullere ulovlige beslutninger eller  

 pålægge ordregiveren at lovliggøre  

 udbudsforretningen.
§ 10. En klage har kun opsættende virkning, i det omfang  

 dette er fastsat i lovgivningen.
Hvor særlige grunde taler derfor, kan  

 nævnet eller formanden på dets vegne dog bestemme, at en klage  

 tillægges opsættende virkning.
Stk. 2. En klage har kun opsættende virkning i det  

 omfang dette er fastsat i lovgivningen.
Hvor særlige grunde taler  

 derfor, kan nævnet eller formanden på nævnets vegne dog  

 tilægge klagen opsættende virkning.
- Stk. 3. Nævnet kan i tilfælde, hvor en klager  

 får helt eller delvist medhold i en for nævnet indbragt klage,  

 efter påstand pålægge ordregiveren at yde klageren en  

 erstatning for tab, der er lidt som følge af overtrædelse af  

 regler nævnt i § 1, stk. 1.
§ 13 c.
I tilfælde, hvor en klager får helt eller  

 delvist medhold i en for Klagenævnet indbragt klage, kan nævnet  

 pålægge ordregiveren at godtgøre klageren de  

 sagsomkostninger, denne har afholdt i forbindelse med klagesagen.
§ 7. I tilfælde, hvor en klager får helt eller delvis  

 medhold i en for klagenævnet indbragt klage, kan nævnet  

 pålægge ordregiveren at godtgøre klageren de  

 sagsomkostninger, denne har afholdt i forbindelse med klagesagen § 5. Stk. 3. Klagenævnets afgørelser kan ikke  

 indbringes for anden administrativ myndighed.
 § 8. Klagenævnets afgørelser kan ikke indbringes for  

 anden administrativ myndighed.
§ 5. Stk. 4. Klagenævnets afgørelser kan  

 indbringes for domstolene senest 8 uger efter, at afgørelsen er  

 meddelt de pågældende.
Finder indbringelsen ikke sted inden for  

 fristen, er nævnets afgørelse endelig.
Klagenævnets  

 afgørelse efter stk. 1, 2. pkt., om afvisning af en sag kan ikke  

 indbringes for domstolene.
Stk. 2. Klagenævnets afgørelser kan  

 indbringes for domstolene senest 8 uger efter, at afgørelsen er  

 meddelt de pågældende.
Finder indbringelse ikke sted inden for  

 fristen, er nævnets afgørelse endelig.
Klagenævnets  

 afgørelse om afvisning af sager som nævnt i § 3, stk. 2, kan dog  

 ikke indbringes for domstolene.
Særlige bestemmelser vedrørende ordregivere  

 efter direktiv 93/38 § 13 d.
Enhver, der har eller har haft interesse i at få  

 tildelt en kontrakt, der er omfattet af de i § 1, stk. 1, nævnte regler  

 i det omfang, disse vedrører gennemførelsen af Rådets  

 direktiv nr. 93/38/EØF af 14. juni 1993 om samordning af  

 fremgangsmåderne ved tilbudsgivning inden for vand- og energiforsyning  

 samt transport og telekommunikation, og som mener, at en ordregiver som  

 nævnt i § 3 har overtrådt disse regler, kan anmode om, at  

 forholdet undersøges i en særlig forligsprocedure, der  

 administreres af Europa-Kommissionen.
Anmodning herom fremsættes  

 skriftligt over for Europa-Kommissionen eller Konkurrencerådets  

 sekretariat, dog for bygge- og anlægskontrakter over for Bygge- og  

 Boligstyrelsen.
 § 9.  Uanset §§ 3 og 11 kan enhver, der har eller har haft  

 interesse i at få tildelt en kontrakt, der er omfattet af Rådets  

 direktiv 93/38/EØF om samordning af fremgangsmåderne ved  

 tilbudsgivning inden for vand- og energiforsyning, samt transport og  

 telekommunikation, og som mener, at en ordregiver har overtrådt disse  

 regler, anmode om, at forholdet undersøges i den særlige  

 forligsprocedure i overensstemmelse med Rådets direktiv  

 92/13/EØF.
 Stk. 2. Anmodning om undersøgelse fremsættes  

 skriftligt over for Europa-Kommissionen eller Konkurrencestyrelsen, dog for  

 bygge- og anlægskontrakter over for By- og Boligministeriet.
Stk. 2. Hvis ordregiveren giver sit samtykke til  

 iværksættelse af forligsproceduren, foreslår  

 Europa-Kommissionen en forligsmand fra en liste over uvildige personer.
Hver  

 part i forligsproceduren erklærer, om den accepterer den  

 foreslåede forligsmand, og udpeger en supplerende forligsmand.  

 Forligsmændene skal søge at opnå en aftale mellem  

 parterne, der er i overensstemmelse med fællesskabsretten.  

 Forligsmændene underretter Kommissionen om deres konklusioner.
Stk. 3. Hvis en anden i forbindelse med den samme  

 udbudsprocedure har indbragt sagen for Klagenævnet eller domstolene,  

 underretter ordregiveren forligsmændene herom.
Forligsmændene  

 skal tilbyde den pågældende at indtræde i  

 forligsproceduren.
Forligsmændene kan beslutte at bringe  

 forligsproceduren til ophør, hvor forholdene taler herfor.
 Stk. 4. I øvrigt gælder om forligsproceduren  

 artikel 9-11 i direktiv 92/13/EØF om samordning af love og  

 administrative bestemmelser vedrørende anvendelse af EF-reglerne for  

 fremgangsmåden ved tilbudsgivning inden for vand- og energiforsyning  

 samt transport og telekommunikation samt de nærmere bestemmelser, som  

 Europa-Kommissionen måtte fastsætte i medfør af de  

 nævnte bestemmelser i direktivet.
§ 13 a.
En ordregiver omfattet af § 3 er erstatningsansvarlig over  

 for en virksomhed, såfremt virksomheden kan godtgøre, at  

 ordregiveren har overtrådt regler nævnt i § 1, stk. 1, der  

 vedrører gennemførelsen af Rådets direktiv nr.  

 93/38/EØF af 14. juni 1993 om samordning af fremgangsmåderne ved  

 tilbudsgivning inden for vand- og energiforsyning samt transport og  

 telekommunikation, og at en reel mulighed for virksomheden for at få  

 tildelt ordren er forspildt som følge af overtrædelsen.  

 Virksomhedens tab omfatter i denne situation samtlige dokumenterede  

 omkostninger i forbindelse med udarbejdelsen af tilbud og deltagelse i  

 udbudsproceduren.
 § 10. En ordregiver er erstatningsansvarlig over for en virksomhed,  

 såfremt virksomheden kan godtgøre, at ordregiveren har  

 overtrådt regler i Rådets direktiv 93/38/EØF om samordning  

 af fremgangsmåderne ved tilbudsgivning inden for vand- og  

 energiforsyning, samt transport og telekommunikation, og at en reel mulighed  

 for virksomheden for at få tildelt ordren er forspildt som følge  

 af overtrædelsen.
§ 6, stk. 4. Sag efter stk. 2 og 3 anlægges ved Sø- og  

 Handelsretten i København og behandles som hastesag.
For sådanne  

 sager betales alene 500 kr. i retsafgift.
 § 11. Sager som nævnt i § 1, stk. 1, mod ordregivere, der  

 udnytter et geografisk område med henblik på efterforskning efter  

 eller indvinding af olie, gas, kul eller andet fast brændsel  

 anlægges ved Sø- og Handelsretten og behandles som hastesager.  

 For sådanne sager betales alene 500 kr. i retsafgift.
§ 6. Stk. 3. Under en sag som nævnt i stk. 2 eller under en  

 selvstændig sag kan der nedlægges påstand om annullation af  

 ulovlige beslutninger, midlertidig afbrydelse af en udbudsprocedure, eller at  

 ordregiver skal lovliggøre udbudsforretningen.
Sådanne  

 påstande kan alene tages under pådømmelse, såfremt  

 der er sket offentlig påtale efter stk. 5 eller efter retsplejelovens §  

 727, stk. 2 og 3. I modsat fald afvises sagen, for så vidt angår  

 sådanne påstande Stk. 2. I sager mod en ordregiver som nævnt i stk.  

 1,  kan der alene træffes afgørelse om annullation af ulovlige  

 beslutninger, midlertidig afbrydelse af en udbudsprocedure, eller om at  

 ordregiver skal lovliggøre udbudsforretningen, såfremt der er  

 tale om en handling, der er undergivet offentlig påtale, og som kan  

 medføre højere straf end bøde, eller såfremt sagen  

 behandles efter retsplejelovens § 727, stk. 2 og 3. Påstand om en  

 sådan afgørelse kan derimod ikke tages under  

 pådømmelse, når der er tale om en overtrædelse, der  

 alene er underlagt privat påtale.
 Straf m. v.
§ 13 b.
Medmindre højere straf er forskyldt efter anden  

 lovgivning, straffes med bøde den, der forsætligt eller groft  

 uagtsomt undlader at efterkomme forbud eller påbud fra  

 Klagenævnet efter § 5, stk. 1, eller fra domstolene efter § 6, stk.  

 3.
 § 12. Med mindre højere straf er forskyldt efter anden  

 lovgivning, straffes med bøde den, der forsætligt eller groft  

 uagtsomt afgiver urigtige eller vildledende oplysninger til Klagenævnet  

 eller fortier forhold af betydning for den pågældende sag eller  

 undlader at efterkomme forbud eller påbud fra Klagenævnet efter §  

 6, stk. 1 eller 2, eller fra domstolene efter § 11, stk. 2.
- Stk. 2.  Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 13. Undlader nogen til nævnet at give oplysninger i henhold  

 til § 11, kan nævnet som tvangsmiddel pålægge de  

 pågældende daglige bøder, der kan inddrives ved  

 udpantning.
 § 13. Undlader nogen til Klagenævnet at give oplysninger i  

 henhold til § 5, stk. 2, kan nævnet som tvangsmiddel  

 pålægge de pågældende daglige bøder, der kan  

 inddrives ved udpantning.
 Ikrafttrædelse m.v.
§ 14. Loven træder i kraft den 1. juli 2000.  Samtidig  

 ophæves lov om Klagenævnet for Udbud (udbud af bygge- og  

 anlægsarbejder og indkøb i De Europæiske  

 Fællesskaber), jf.
Erhvervsministeriets lovbekendtgørelse nr.  

 1166 af 20. december 1995.
 Stk. 2. De administrative regler, der er fastsat i  

 medfør af §§ 4, 8 og 12 i lov om Klagenævnet for udbud, jf.  

 lovbekendtgørelse nr. 1166 af 20. december 1995, forbliver i kraft,  

 indtil nye regler eventuelt fastsættes.
§ 15. Loven gælder ikke for Færøerne og  

 Grønland § 16 § 6,  stk. 2. Sager om overtrædelse som nævnt i stk. 1 er  

 undergivet privat påtale, når den er begået af en  

 ordregiver, der udnytter et geografisk område med henblik på  

 efterforskning efter eller udvinding af olie, gas, kul eller andet fast  

 brændsel.
 I lov om samordning af fremgangsmåderne ved indgåelse af  

 bygge- og anlægskontrakter og indkøb m.v., jf.  

 lovbekendtgørelse nr. 600 af 30. juni 1992, foretages følgende  

 ændringer:
 I § 3 indsættes som stk. 3:
§ 6, stk. 5. Såfremt en handling, der indeholder en  

 lovovertrædelse, som efter stk. 2 er henvist til privat  

 forfølgning, tillige indeholder en lovovertrædelse, der er  

 undergivet offentlig påtale, og som kan medføre højere  

 straf end bøde, kan påtalemyndigheden uanset bestemmelsen i stk.  

 2 forfølge begge lovovertrædelser under et.
En sag med privat  

 påtale efter stk. 2 afvises i så fald af Sø- og  

 Handelsretten, for så vidt angår påstanden om straf.
»Stk. 3. Sager om straf for overtrædelse af  bestemmelser  

 fastsat i medfør af §§ 1 og 2  er undergivet privat påtale,  

 når de er begået af en ordregiver, der udnytter et geografisk  

 område med henblik på efterforskning efter eller indvinding af  

 olie, gas, kul eller andet fast brændsel.
Er der tale om en handling,  

 der tillige indeholder en lovovertrædelse, der er undergivet offentlig  

 påtale, og som kan medføre højere straf end bøde,  

 kan påtalemyndigheden dog forfølge begge lovovertrædelser  

 under ét.
En sag om privat påtale afvises i så fald af  

 retten for så vidt angår påstanden om straf.« 1)   Loven  

 indeholder bestemmelser, der gennemfører Rådets direktiv nr.  

 89/665/EØF, EF-Tidende 1989 L 395 s. 33, Rådets direktiv nr.  

 92/13/EØF, EF-Tidende 1992 L 76 s. 14, samt Rådets direktiv nr.  

 92/50/EØF, artikel 41, EF-Tidende 1992 L 209 s- 15.
