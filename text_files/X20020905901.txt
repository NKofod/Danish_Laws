Hovedaktionær   formodning for  

 anvendelse af lystyacht   bådebyggerundtagelsen Spørgsmål 1. Kan Ligningsrådet tiltræde, at XX er omfattet af  

 undtagelsen vedrørende bådebyggere i ligningslovens § 16, stk.  

 6, 7. pkt., med den konsekvens, at XX alene beskattes af den faktiske private  

 anvendelse af de lystyachts, der produceres af Selskab A, i hvilket selskab  

 XX er direktør? 2. Kan Ligningsrådet tiltræde, at XX er omfattet af  

 undtagelsen vedrørende bådebyggere i ligningslovens § 16, stk.  

 6, 7. pkt., med den konsekvens, at XX alene beskattes af den faktiske private  

 anvendelse af de lystyachts, der produceres af Selskab B, i hvilket selskab  

 XX er direktør? 3. Uanset besvarelsen af spørgsmål 1 og 2, ønskes det  

 besvaret, hvorvidt Ligningsrådet kan tiltræde, at XXs deltagelse  

 i en salgssejlads til Middelhavet og til Florida ikke udløser  

 beskatning af XX i medfør af reglerne i ligningslovens § 16, stk. 6,  

 om beskatning af værdi af fri båd? 4. Såfremt Ligningsrådet måtte nå frem til, at der  

 ikke er grundlag for beskatning efter ligningslovens § 16, kan  

 Ligningsrådet tillige tiltræde, at der ikke er grundlag for  

 beskatning af XX efter andre regler, herunder statsskattelovens § 4? 5. Såfremt spørgsmål 1 og/eller 2 besvares  

 benægtende, bedes Ligningsrådet oplyse, hvorvidt XXs deltagelse i  

 de i spørgsmål 3 nævnte salgssejladser har haft betydning  

 for besvarelsen af spørgsmål 1 og/eller 2? 6. Kan Ligningsrådet tiltræde, at der ikke er grundlag for  

 beskatning af XX af værdi af fri lystbåd i henhold til  

 ligningslovens § 16, stk. 6, eller andre bestemmelser, som følge af  

 XXs deltagelse i afprøvnings- og testsejladser på superyachts,  

 produceret af Selskab A eller af Selskab B, i tilknytning til og med henblik  

 på færdiggørelse og afprøvning af sådanne  

 superyachts, såfremt følgende betingelser stedse er  

 opfyldte? At XX i henhold til dennes ansættelseskontrakter ikke er tillagt ret  

 til privat at råde over både, produceret af Selskab A eller af  

 Selskab B.
 At YY i et vist omfang i sin egenskab af direktør og ansvarlig for  

 indretning og dekoration af skibene deltager i testsejladser med henblik  

 på færdiggørelse og afprøvning / forbedring af  

 indretningen m.v.
 At XXs øvrige familie ikke deltager i sejladser med de  

 pågældende superyachts, produceret af Selskab A eller af Selskab  

 B.
At der føres komplet logbog over samtlige sejlture, den  

 pågældende yacht har, fra første prøvesejlads hos  

 værftet og til sidste demonstrations- eller leveringssejlads for eller  

 til kunden.
Logbogen vil omfatte følgende oplysninger:
Afgangssted og tidspunkt Destination samt ankomsttid Sejltid Formål med rejsen Besætning samt eventuelle passagerer på  

 sejladsen 7. Kan Ligningsrådet tiltræde, at der ikke er grundlag for  

 beskatning af XX af værdi af fri lystbåd i henhold til  

 ligningslovens § 16, stk. 6, eller andre bestemmelser som følge af XXs  

 deltagelse i andre sejladser, herunder markedsførings- og  

 demonstrationssejladser på superyachts, produceret af Selskab A eller  

 af Selskab B, såfremt følgende betingelser stedse er opfyldte? At XX i henhold til dennes ansættelseskontrakter ikke er tillagt ret  

 til privat at råde over både, produceret af Selskab A eller af  

 Selskab B At YY i et vist omfang i sin egenskab af direktør og ansvarlig for  

 indretning og dekoration af skibene deltager i demonstrationssejladser som  

 salgsansvarlig vedrørende indretning og dekoration m.v.
 At XXs øvrige familie ikke deltager i sejladser med de  

 pågældende superyachts, produceret af Selskab A eller af Selskab  

 B.
At der føres komplet logbog over samtlige sejlture, den  

 pågældende yacht har, fra første prøvesejlads hos  

 værftet og til sidste demonstrations- eller leveringssejlads for eller  

 til kunden.
Logbogen vil omfatte følgende oplysninger:
Afgangssted og tidspunkt Destination samt ankomsttid Sejltid Formål med rejsen Besætning samt eventuelle passagerer på  

 sejladsen Svar Ad 1: Nej Ad 2: Ja Ad 3: Afvises Ad 4: Nej Ad 5: Nej Ad 6: Afvises Ad 7: Afvises Beskrivelse af de faktiske forhold XX fik ideen til virksomhedens forretningsgrundlag, da han privat  

 købte en brugt lystyacht for ca. 20 mio. kr.
Han etablerede i 1999  

 virksomhed med produktion og salg af store lystyachts via selskaberne Selskab  

 C og Selskab A.
Der er tale om individuelt producerede yachts i  

 størrelsesordenen 100 fod og opefter med en salgspris fra ca. 50 mill  

 kr. og opefter ofte et trecifret millionbeløb.
XX ønsker Ligningsrådets stillingtagen til, hvorvidt han, der  

 som ansat hovedaktionær, og derfor som udgangspunkt er omfattet af  

 formodningsreglen i ligningslovens § 16, stk. 6, er omfattet af bestemmelsens  

 undtagelsen for bådebyggere.
Han ønsker også  

 Ligningsrådets stillingtagen til, hvorvidt han er skattepligtig efter  

 ligningslovens § 16, stk. 6, eller andre bestemmelser for privat anvendelse  

 af diverse yachter i forbindelse med konkret anvendelse af disse.
Produktionen af de i koncernen producerede/solgte lystyachts er  

 organiseret på den måde, at Selskab D,, og Selskab C, er  

 hovedaktionærer i selskabet Selskab A samt Selskab B.
Selskabet Selskab  

 A foretager omfattende projektering og salg på bestilling af endnu ikke  

 byggede skibe, som bliver bygget på forskellige værfter.
Selskabet Selskab B bygger såkaldte spekulationsyachts, det vil sige  

 skibe, der ikke på forhånd er kunder til.
Skibene finansieres af  

 selskabet via koncernens egne midler, men vil fremover muligvis også  

 blive finansiering via eksterne finansieringskilder.
Herudover  

 forsøges indgået aftale med Danmarks Skibskreditfond.
De af Selskab B producerede skibe bygges af selskabet, idet de  

 udfærdiger tegninger og/eller ændringer af skibe, som bliver  

 leveret i rå form med skroget og motor fra værfterne, som  

 selskabet færdiggør med el, ventilation, maling, interiør  

 m.v. med delvis hjælp fra underleverandører (elektriker m.v.).  

 XX deltager personligt under hele processen både på  

 værfterne, under færdiggørelsen og under testsejladserne,  

 hvor han på visse områder er den, der ved mest om relevante  

 tekniske løsninger, som skal indrettes og testes.
Han bruger  

 således hovedparten af sin totale arbejdstid og indsats på  

 bådebygning.
Skibende bliver herefter solgt gennem Selskab A.
Om XXs  

 baggrund for at udføre dette arbejde kan nævnes, at hans far som  

 var bådebygger og har oplært ham.
Der er tale om et  

 særdeles omfattende arbejde at færdiggøre disse yachts.  

 Som eksempel kan nævnes, at der ved færdiggørelse af den  

 senest leverede yacht blev anvendt 2.000 timers arbejde på  

 afprøvning og installation efter at den var leveret fra værftet.
Selskab A påtænker at iværksætte utraditionelle  

 markedsføringsmæssige tiltag.
Således påtænker  

 Selskab A, at deltage i en prøve-, fremvisnings- og  

 markedsføringssejlads f.eks. til Middelhavet og Miami i en af de  

 producerede lystyachter.
Herefter skal lystyachten sejle til og i andre  

 områder, hvor der konkret vurderes at være muligheder for at  

 sælge den.
De nærmere destinationer fastlægges under  

 hensyntagen til sæsonen for bådudstillinger samt i øvrigt  

 efter en vurdering af, hvor de bedste afsætningsmuligheder forventes at  

 være.
XX vil, i sin egenskab af direktør, i hvilken forbindelse han er  

 ansvarlig for salg, produktudvikling m.v., være tilstede på  

 lystyachten på enkelte strækninger fra havn til havn, samt  

 når der afholdes prøvesejladser, fremvisninger, m.v.
Derimod vil  

 XX ikke fast opholde sig på lystyachten under salgsturen.
 I den forbindelse skal det bemærkes, at XX, i sin egenskab af  

 ansvarlig for produktudvikling m.v., skal deltage i salgssejladserne med  

 henblik på at eliminere fejl og justere uhensigtsmæssigheder med  

 henblik på fremtidig produktudvikling.
 Endvidere vil XX, i sin egenskab af ansvarlig for salg,  

 markedsføring m.v., deltage for dels at erhverve en nødvendig  

 viden om den af Selskab A individuelt producerede og tilrettede lystyacht,  

 for herved at kunne udøve en forsvarlig og optimal salgsformidling ved  

 et forhåbentligt efterfølgende salg af denne, og dels skal XX  

 deltage med henblik på direkte salg til potentielle kunder.
 Endelig deltager XX, i sin egenskab af direktør for Selskab A, som  

 repræsentant for selskabet i forbindelse med forretningsmøder  

 m.v.
XXs hustru, YY, er direktør i Selskab D, og arbejder på lige  

 fod med XX i alle koncernens selskaber, der har relation til produktion og  

 salg af både.
YYs primære ansvarsområde er dekoration,  

 udsmykning og funktionalitet.
Det er således YY, der vejleder kunderne  

 og disses ægtefæller vedrørende indretning af skibet og  

 efterfølgende forestår indretning og dekoration.
YY vil i denne  

 egenskab deltage i visse testsejladser med henblik på  

 færdiggørelse og forbedring af indretningen af den enkelte  

 superyacht.
Ligeledes vil YY deltage i demonstrationssejladser, hvor hun vil  

 forestå den del af salgsarbejdet, der vedrører indretning og  

 dekoration af spekulationsyachts.
Markedsføringen i branchen sker traditionelt ved  

 bådudstillinger, heraf mange flydende bådudstillinger, hvor de  

 enkelte yachts søsættes eller sejles til udstillingen.
Der er  

 tillige en række lukkede bådudstillinger, hvor alene  

 særdeles velhavende kundeemner har adgang.
Ideen med markedsføringen af superyachts i forbindelse med  

 prøvesejladser er ifølge XX ikke ukendt i branchen, men det  

 forventes, at denne markedsføring vil være langt mere effektiv  

 end den traditionelle markedsføring, hvor kunderne skal opsøge  

 en bådudstilling.
En væsentlig fordel ved den  

 påtænkte markedsføring er således, at  

 markedsføringen så at sige "flyttes ud til kunden" i stedet for  

 at foregå på en bådudstilling i konkurrence med andre  

 aktører på markedet.
Den skatteansættende myndigheds udtalelse Ligningsmyndighederne i K Kommune, har udtalt, at de ikke har  

 nærmere kendskab til de faktiske forhold i sagen.
De kan dog oplyse, at  

 XX ikke længere ejer en båd personligt, idet der for  

 regnskabsåret 1999 var anført en båd til en værdi af  

 26 mill kr. og til nul i 2000.
Styrelsens indstilling og begrundelse Det følger af ligningslovens § 16, stk. 6, at en ansat  

 direktør eller anden medarbejder med væsentlig indflydelse  

 på egen aflønningsform er omfatte af en formodning for, at en  

 lystbåd er stillet til rådighed hele året, hvis den er  

 stillet til rådighed for privat anvendelse (formodningsreglen).  

 Vedkommende skal således beskattes af et beløb svarende til 2 %  

  pr. uge af bådens anskaffelsesværdi.
Ved opgørelsen  

 foretages en fordeling mellem eventuelle flere direktører m.v. der  

 får den stillet til rådighed, og der fratrækkes de  

 perioder, hvor båden anvendes erhvervsmæssigt.
Der er ingen tvivl om, at XX tilhører den personkreds, der er  

 nævnt i ligningslovens § 16, stk. 6, da han er ansat i de selskaber,  

 hvor han også er direktør og hovedaktionær.
Hvis man  

 tilhører denne persongruppe, er der to undtagelser for, at man er  

 omfattet af formodningsreglen.
Den ene er, hvis der er tale om en  

 personalelystbåd, den anden, hvis der er tale om en bådebygger  

 under nærmere betingelser.
Der er i sagen ikke tale om  

 personalelystbåde.
Spørgsmålet er herefter, om XX er  

 omfattet af undtagelsen for bådebyggere.
 Det følger af ændringsforslag til L 237, bilag 30, hvorved  

 bådebyggerreglen blev indført, at der er tale om en forholdvis  

 snæver undtagelsesbestemmelse, og at der skal opfyldes følgende  

 tre betingelser:
"For det første skal der være tale om en arbejdsgiver, der  

 har det som hovederhverv at producere lystbåde eller dele til  

 lystbåde.
Arbejdsgiveren/virksomheden skal aktuelt og overvejende drive  

 bådproduktion m.v.
Der vil normalt være tale om hovederhverv,  

 når over 50 pct. af virksomhedens omsætning stammer fra  

 produktion af lystbåde og dele hertil.
Afkast af passiv  

 kapitalanbringelse i f.eks. obligationer eller aktier i ikke-koncernforbundne  

 selskaber medregnes ikke i omsætningen.
For det andet er det samtidig en forudsætning, at den ansatte  

 direktør eller medarbejderen med væsentlig indflydelse på  

 egen aflønningsform overvejende er beskæftiget med at producere  

 lystbåde eller dele heraf.
Når den ansatte hovedaktionær  

 m.fl. anvender over 50 % af sin faktiske arbejdstid i virksomheden med  

 bådproduktion m.v., vil beskæftigelseskravet normalt være  

 opfyldt.
For det tredje skal virksomhedens produktion af enten lystbåde eller  

 dele til lystbåde være afhængig af, at produkterne  

 afprøves via test- eller prøvesejladser i virksomhedens  

 lystbåde.
Som eksempler på dele, hvor afprøvning via  

 testsejladser må anses for nødvendige, kan nævnes sejl,  

 skrog, master, skibsmotorer og lign." Som yderlig fortolkningsbidrag kan anvendes skatteministeriets  

 cirkulære nr. 1 af 2. januar 2001, hvor der under punkt 3.3.1.2 er  

 nævnt  de tre betingelser, men hvor den 3. er uddybet, så den har  

 følgende ordlyd:
"For det tredje skal virksomhedens produktion af enten lystbåde  

 eller dele til lystbåde være afhængig af, at produkterne  

 afprøves via test- eller prøvesejladser i virksomhedens  

 lystbåde.
I modsætning til f.eks. en  

 bådudlejningsvirksomhed, er bådebyggervirksomheder ligesom andre  

 produktionsvirksomheder afhængige af at kunne råde over deres  

 produkter med henblik på afprøvning og udvikling.
Visse dele til  

 lystbåde vil være så uvæsentlige og små, at det  

 ikke er en vigtig forudsætning eller nødvendigt at teste dem  

 på en lystbåd, eksempelvis askebægre, maritime  

 pyntegenstande, køkkenservice o.lign.
Som eksempler på dele,  

 hvor afprøvning via testsejladser må anses for  

 nødvendige, kan nævnes sejl, skrog, master, skibsmotorer og  

 lignende." Til spørgsmål 1:
 Det er styrelsens opfattelse, at Selskab A ikke er en  

 bådebyggervirksomhed, men en handelsvirksomhed, fordi den primært  

 beskæftiger sig med handel med både, selskabet ikke selv bygger.  

 Der er ifølge bemærkningerne til loven tale om en meget  

 snæver undtagelsesbestemmelse, hvorfor det indstilles at  

 Ligningsrådet svare nej til spørgsmål 1, således at  

 XX ikke kommer ind under bådebyggerundtagelsen, og derfor er omfattet  

 af formodningsreglen i den situation.
 Til spørgsmål 2:
 Det er styrelsens opfattelse, at Selskab B, efter det oplyste, kan  

 benævnes bådebyggervirksomhed, idet der er tale om:
 - at selskabet selv opfører både for egne midler, på  

 den måde, at diverse værfter laver skrog og monterer motorer,  

 mens resten af færdiggørelsen udføres af selskabet selv  

 med delvis hjælp fra forskellige fagfolk uden for selskabet, og at  

 bådebyggervirksomheden udgør over 50 % af selskabets virksomhed.
 - at XX, efter det oplyste, bruger over 50 % af sin arbejdstid på  

 bådebygning.
- at produktionen af bådene er afhængig af, at en række  

 af de forskellige komponenter, der monteres på bådene testes i  

 brug.
Det indstilles derfor, at besvare spørgsmål 2 med et ja,  

 således at XX ikke er omfattet af formodningsreglen, hvis han  

 råder privat over både, der er produceret af Selskab B under de  

 givne forudsætninger.
 Til spørgsmål 3:
 Se under indstillingen vedrørende spørgsmål 6-7.
 Til spørgsmål 4:
 Det indstilles at svare nej, idet XX som hovedaktionær også  

 kan blive beskattet med hjemmel i Ligningslovens § 16 A, stk. 10, hvis der er  

 tale om udlodning.
 Til spørgsmål 5:
 Ved besvarelsen af spørgsmål 1 og 2, er det uden betydning om  

 XX deltager i de i spørgsmål 3 nævnte sejladser.
 Til spørgsmål 3 og 6-7:
Det indstilles, at Ligningsrådet afviser at besvarer alle tre  

 spørgsmål, fordi man ikke på forhånd kan sige om en  

 konkret rejse er 100 % erhvervsmæssig, da man ikke ved, hvor megen  

 privat brug der eventuelt vil være tale om på de enkelte  

 sejladser.
Hvis man f.eks. tænker sig en situation, hvor der ikke  

 på forhånd er lavet aftaler om konkrete kundebesøg eller  

 udstillinger, eller der ikke er tale om en egentlig testsejlads, så vil  

 der konkret kunne være tale om en privat anvendelse af den  

 pågældende båd.
Dette vil særligt kunne forekomme i  

 situationer, hvor XXs kone YY deltager på de nævnte rejser, da  

 det efter det oplyste ikke er nødvendigt for udførelsen af det  

 arbejde, hun udfører, at hun deltager på sejladserne, idet  

 hendes opgaver vil kunne varetages på land eller om bord på  

 bådene i havn.
 Skatteministeriet har, som det er spørger bekendt, udarbejdet en  

 vejledning, som er offentliggjort på Told- og Skattestyrelsen,  

 hjemmeside under juridiske afgørelser SKM2001.363.DEP, og som har  

 medvirket til, at spørger har rejst spørgsmål 6-7. I  

 nævnte vejledning gives der retningslinjer for, hvad man skal  

 forstå ved erhvervsmæssig anvendelse af lystbåde, og hvilke  

 tiltag man kan gøre for at sikre sig dokumentation, hvis at en  

 lystbåd anvende udelukkende erhvervsmæssigt.
 Ligningsrådet kan tiltræde Told- og Skattestyrelsen  

 indstilling.
