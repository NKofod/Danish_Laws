Betænkning afgivet af Uddannelsesudvalget den 8. juni 2005 Betænkning over Forslag  

 til lov om ændring af lov om folkeskolen, lov om  

  

 specialundervisning for voksne, lov om forberedende voksenundervisning  

  

 (FVU-loven) og forskellige andre love (Udmøntning af kommunalreformen, for så vidt angår  

 specialundervisning, forberedende  

  

 voksenundervisning, ordblindeundervisning m.v.) [af  

 undervisningsministeren (Bertel Haarder)] 1. Ændringsforslag Undervisningsministeren har stillet 18 ændringsforslag til  

 lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 29. marts 2005. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 8 møder.
Høring Et udkast til lovforslaget har inden fremsættelsen været sendt i  

 høring, og den daværende undervisningsminister sendte den 1. december 2004  

 dette udkast til udvalget, jf. (folketingsåret 2004-05, 1. samling) alm. del  

   

 bilag 90. Den 24. februar 2005 sendte undervisningsministeren de indkomne  

 høringssvar samt et notat herom til udvalget.
Teknisk gennemgang Den 11. maj 2005 blev for Socialudvalget og Uddannelsesudvalget afholdt  

 en teknisk gennemgang af lovforslaget i Undervisningsministeriet.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Amternes Tale-Høre Samråd, Amtsrådsforeningen, Dansk Blindesamfund, Dansk Epilepsiforening, Dansk Folkeoplysnings Samråd, De Samvirkende Invalideorganisationer, Foreningen af daghøjskoler i Danmark, Forstandersamrådet, Ernst  

 Hybschmann-Nielsen, Aabenraa, Kirkebækskolen, Krabbeshus Heldagsskole, Københavns Amt, Landsforeningen Autisme, Landsforeningen LEV, Anne Landtved, Otterup, Langagerskolen, Ordblindeinstituttet, Roskilde Amt, Center for Specialundervisning, Susanne og Preben Sindt, Glostrup, Skole og Samfund, Skolebestyrelserne i Århus Amt, Sofieskolen,  

  

 Specialskolerne i Danmark, Inge Sørensen, Skagen, Viborg Amts Undervisnings- og Kulturudvalg og Århus Amts Udvalg for Børn, Kultur og Uddannelse.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Amternes Tale-Høre Samråd, Dansk Blindesamfund, Dansk Folkeoplysnings Samråd, Ernst Hybschmann-Nielsen, Aabenraa, Foreningen af daghøjskoler i  

 Danmark, Krabbeshus Heldagsskole, Landsforeningen Autisme, Landsforeningen LEV, Specialskolerne i Danmark og Viborg Amts Undervisnings- og  

 Kulturudvalg.
Samråd Udvalget har stillet 1 spørgsmål til undervisningsministeren til  

 mundtlig besvarelse.
Ministeren har besvaret spørgsmålet i et samråd med  

 udvalget den 17. maj 2005. Ministeren har efterfølgende sendt udvalget det  

 talepapir, der lå til grund for besvarelsen af spørgsmålet.
Spørgsmål Udvalget har stillet 69 spørgsmål til undervisningsministeren  

 til skriftlig besvarelse, som denne har besvaret med undtagelse af spørgsmål  

 69, som forventes besvaret inden 2. behandling. 16 af udvalgets spørgsmål til  

 undervisningsministeren og dennes svar herpå er optrykt som bilag 2 til  

 betænkningen.
3. Tilkendegivelse fra undervisningsministeren Ministeren har over for udvalget tilkendegivet følgende:
1. Kommunikationscentre Jeg skal over for udvalget oplyse, at regionsrådene ud over de i  

 bemærkningerne til § 2, nr. 3, navngivne tale-, høre- og synsinstitutioner  

 (kommunikationscentre) vil overtage driften af øvrige kommunikationscentre  

 bortset fra sådanne institutioner, der er beliggende i Bornholms  

 Regionskommune,  

 Københavns Kommune og Frederiksberg Kommune.
Nogle kommunikationscentre indgår som del af institutioner, der  

 tillige varetager andre opgaver efter lov om specialundervisning for voksne,  

 hvorfor det kan give anledning til tvivl, hvorledes institutionen eventuelt  

 skal opdeles.
Det vil indgå i den lokale amtslige aftale om overførsel af  

 aktiver og passiver m.v., jf. kapitel 3 i L 67 om visse proceduremæssige  

 spørgsmål i forbindelse med kommunalreformen, hvilke kommunikationscentre der  

 overgår  

 til regional drift.
2. Den objektive finansiering Det skal i forhold til lovforslagets bemærkninger præciseres, at  

 den objektive finansiering, der vil medgå til reduktion af taksten for brug  

 af  

 lands- og landsdelsdækkende tilbud efter § 1, nr. 25, og § 2, nr. 9, alene  

 omfatter de tilbud, der har lands- og landsdelsdækkende karakter, hvorimod  

 den  

 øvrige del af institutionens tilbud finansieres ved kommunal takstbetaling  

 uden  

 en objektiv finansiering.
3. Rettelse af fejl I bemærkningerne til lovforslagets § 1, nr. 27 og 28, er det ved  

 en fejl anført, at 12 støttetimer ugentligt svarer til 8 klokketimer  

 ugentligt.  

 Idet en lektion i folkeskolen er på 45 minutter, svarer 12 støttetimer til 9  

 klokketimer.
4. Fortolkning af kravet om »naturlig  

 tilknytning« i forbindelse med regionsrådets varetagelse af kommunale  

 driftsopgaver (entreprenørmodellen) Kravet om, at en kommunal driftsopgave skal have naturlig  

 tilknytning til regionens opgaver, for at regionsrådet kan varetage den, vil  

 efter ministeriets opfattelse være opfyldt, hvis regionsrådet driver en undervisningsinstitution med samme  

 eller nært beslægtede opgaver driver en social institution, hvis tilbud også  

 omfatter specialundervisning, når indholdet af specialundervisningen er det  

 samme som eller nært beslægtet med den pågældende driftsopgave driver sociale institutioner, hvis tilbud  

 henvender sig til samme målgruppe som tilbuddet i den pågældende  

 driftsopgave,  

 og som i øvrigt har driftsopgaver på specialundervisningsområdet.
 Der henvises herved til § 1, nr. 4 (folkeskolelovens § 20, stk.  

 4) og § 2, nr. 3 (specialundervisningslovens § 1, stk. 4).
5. De regionale udviklingsråd Med hensyn til de regionale udviklingsråd, der oprettes i medfør  

 af § 188 i lov om social service, jf. lovforslag nr.
L 38  forslag til  

 lov om  

 social service, tilkendegives, at der i bekendtgørelse om de regionale  

 udviklingsråd vil blive fastsat krav til temaer, som skal indgå i  

 kommunalbestyrelsers og regionsråds redegørelser til de regionale  

 udviklingsråd, og til de regionale udviklingsråds rapporter til  

 Undervisningsministeriet.
 Der vil blandt andet skulle fremgå oplysning om følgende:  

 Kommunalbestyrelsens politisk fastsatte principper for  

 specialundervisningsområdet  

 (børn og voksne), aftaler med andre kommuner om benyttelsen af tilbud uden  

 for  

 kommunen, oplysning om kommunens redegørelse om forventet brug af pladser i  

 andre kommuners undervisningstilbud og opfølgningen herpå samt en vurdering  

 af  

 udviklingen og forsyningen på området.
Redegørelserne skal endvidere omfatte kommunalbestyrelsens  

 politisk fastsatte principper for kommunens brug af eller samarbejde med  

 pædagogisk-psykologisk rådgivning i andre kommuner, i regionen eller i VISO,  

 samt hvordan og i hvilket omfang kommunen gør brug af VISO.
Endelig skal  

 redegørelserne omfatte oplysninger om kommunens eller regionens ungdomstilbud  

 efter lov om specialundervisning for voksne.
4. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de under  

 nr. 1-17 stillede ændringsforslag, men imod det under nr. 18 stillede  

 ændringsforslag.
 Mindretallet henviser til sine generelle bemærkninger vedrørende  

 kommunalreformen, jf. betænkningsbidraget til L 65, og skal om dette konkrete  

 lovforslag bemærke:
Der er næppe tvivl om, at specialundervisningen fungerer  

 forskelligt i forskellige dele af landet.
Mindretallet ville meget gerne have  

 deltaget i konkrete og målrettede forhandlinger om, hvordan  

 specialundervisningen  både den almindelige og den vidtgående   

 konkret og  

 strukturelt kunne forbedres og gerne i forlængelse af de ændringer, som  

 tidligere er gennemført bl.a. i forbindelse med grundtaksten og i lyset af  

 KVIS  

 (Kvalitet i Specialundervisningen) og fortsættelsen heraf.
Desværre er  

 lovforslaget  

 et entydigt eksempel på, at det har konsekvenser, at amterne nedlægges, uden  

 at  

 regionerne får tilsvarende politisk handlerum og ansvar.
Modellen på  

 specialundervisningsområdet synes derfor ikke at afspejle en politik for  

 specialundervisningen, men må snarere ses som en gennemtvingelse af V, K og  

 DFs forlig om strukturreformen.
Udgangspunktet er ikke, hvordan der  

 skabes de  

 bedst mulige betingelser for specialundervisningen for børn og voksne.
Lovforslaget betyder, at kommunerne får hele ansvaret for  

 specialundervisningen, bortset fra driften af meget få, højt specialiserede,  

 landsdækkende eller landsdelsdækkende tilbud.
Langt de fleste specialskoler  

 overgår derfor til kommunerne alt efter, hvor de af historiske tilfældigheder  

 er geografisk placeret.
Det er kun de landsdels- og landsdækkende tilbud, der  

 er omfattet af rammeaftalen og objektiv finansiering.
Det svarer til ca. 1/10  

 af de børn, der i dag får vidtgående undervisning i sådanne institutioners  

 tilbud.
For så vidt angår resten, vil det være op til kommunerne at håndtere  

 det nye ansvar, uden at det lovmæssigt er fastlagt, at det mellemkommunale  

 samarbejde sker i fuld åbenhed og på forpligtende vis i en forhandlet  

 rammeaftale.
Der vil naturligvis være kommuner, der håndtere det nye ansvar  

 på glimrende vis.
Men der er ikke noget i strukturen, der giver nogen form  

 for  

 sikkerhed for, at det bliver tilfældet.
Tværtimod bliver kommunerne sat til  

 at  

 forene hensyn, der ikke kun kan synes modstridende, men uforenelige.
Det  

 havde  

 været oplagt at lade alle tilbud omfatte af rammeaftalen og en form for  

 objektiv finansiering, således at der var en fast ramme om det kommunale  

 samarbejde og den kommunale gensidige forpligtelse.
Det er på ingen måde  

 tilstrækkeligt, at kommunerne redegør for deres forventede behov for brug af  

 tilbud i andre kommuner.
Når det kommunale forpligtende og aftalte samarbejde ville være  

 afgørende for kvaliteten i tilbuddet til de børn og voksne, der har brug for  

 vidtgående specialundervisning, skyldes det kompleksiteten i opgaven og de  

 store omkostninger, der kan være forbundet med at tilvejebringe de højt  

 kvalificerede tilbud.
Lovforslaget vil have vidtrækkende konsekvenser.
De  

 tusinder af børn og voksne, der er afhængige af den vidtgående  

 specialundervisning, risikerer at få ringere tilbud og risikerer at blive  

 ofre  

 for en øget kassetænkning.
 Der er en reel risiko for, at børn af økonomiske grunde vil  

 blive trukket tilbage fra de specialiserede institutioner og givet lokale  

 tilbud, der nok er tæt på børnenes bolig, men som ikke kan leve op til den  

 kvalitet, som børnene har brug for, og som forældrene forventer.
Den faglige ekspertise, viden og dermed muligheden for at lave  

 et målrettet tilbud kræver et ganske stort befolkningsunderlag, når det  

 gælder  

 den vidtrækkende specialundervisning.
Det er ikke generelt til stede i de nye  

 kommuner.
Eftersom kommunerne får hele ansvaret for finansiering og  

 visitering,  

 kan den manglende faglighed blive et alvorligt problem for det enkelte barn,  

 hvis det enkelte barns problemer er af særlig karakter.
Derved kan det blive  

 svært at blive visiteret til det rigtige tilbud  særligt hvis kommunen  

 er  

 økonomisk klemt.
Opsamlingen af viden, information og vejledning i den nye  

 statslige institution VISO sker for specialundervisning på samme måde som på  

 socialområdet.
Det er naturligvis glædeligt.
Men det har været umuligt for  

 mindretallet at få svar på, hvilke områder VISO vil kunne rådgive og udrede i  

 forhold til.
Det er centralt for mindretallet, at borgeren kan søge  

 rådgivning om den vidtgående specialundervisning hos VISO.
Det var der ikke  

 tænkt på i lovforslaget, som det blev fremsat af regeringen.
Denne asymmetri  

 i  

 forhold til det sociale område forekommer helt uigennemtænkt og uden nogen  

 form  

 for argumentation.
Den kommunale pædagogisk-psykologiske rådgivning (PPR)  

 skal  

 naturligvis have udvidet det område, som man rådgiver og udreder inden for.  

 Men  

 parallellen er, at det skal kommunerne også, for så vidt angår det sociale  

 område.
Der var simpelthen ikke symmetri i adgangen til VISO mellem det  

 sociale  

 område og den vidtgående specialundervisning.
Mindretallet har undret sig  

 over  

 denne forskelsbehandling og finder det desværre betegnende for, at man ikke  

 generelt  

 og fra begyndelsen har tænkt lovgivningen på de to områder sammen.
 Mindretallet vil naturligvis stemme for socialministerens  

 ændringsforslag, der giver borgeren samme adgang til at søge rådgivning på  

 specialundervisningsområdet som på socialområdet.
 Økonomien på området udgør også et usikkerhedsmoment.  

 Specialundervisningsinstitutioner,  

 der ikke er lands- eller landsdelsdækkende og derfor ikke drives på et  

 grundlag  

 af objektiv finansiering af regionerne, skal finansieres af en rå  

 takstfinansiering.  

 Det betyder, at de nu kommunale institutioner bliver sårbare over for tomme  

 pladser eller i forhold til at finansiere udvikling af fagligheden i  

 institutionen.
Mindretallet finder samlet set, at der er tale om et  

 landsdækkende eksperiment med den vidtgående specialundervisning.
Et  

 eksperiment, som har begrænset udsigt til at føre til bedre undervisning for  

 børn og voksne, der har brug for vidtgående specialundervisning.
Og det er  

 ellers dét, som de har brug for.
Det burde have været genstand for de  

 politiske  

 drøftelser  ikke amternes nedlæggelse og den deraf nødvendige næsten  

 totale og  

 øjeblikkelige flytning af ansvar, finansiering, visitering samt ejerskab og  

 drift af institutioner.
Mindretallet finder det ligeledes dybt beklageligt, at regeringen ikke  

 har villet være med til at sikre et statsligt uddannelsestilbud til  

 unge udviklingshæmmede.
Opgaven varetages i dag af amterne med forskellig  

 styrke.
Vi finder, at det nu med overgangen til statseje og taxameter for  

 alle andre unge er tiden, hvor disse unge sikres et fagligt  

 forsvarligt tilbud på lige fod med andre unge.
Vi frygter en forringelse af  

 tilbuddet med hensyn til kvalitet, faglighed og økonomi ved overførslen  

 fra de nuværende 14 amter til de 98 nye kommuner.
Denne gruppe sårbare unge  

 vil fremover være den eneste, hvor staten ikke påtager sig ansvaret for deres  

 ungdomsuddannelse.
Mindretallet frygter ligeledes, at folkeoplysningens stærke indsats  

 for at sikre FVU på arbejdspladserne og i fritiden risikerer  

 at blive klart forringet, når VUCernes bestyrelser får ansvaret  

 for at indgå driftsoverenskomster om udbud af forberedende  

 voksenuddannelse med oplysningsforbundene, samtidig med at de selv er  

 nogle af de store udbydere af FVU.
Dette vil betyde, at man »sætter ræven til  

 at vogte gæs«, samtidig med at midlerne til information og udbredelse af  

 kendskabet til FVU fjernes fra taxameteret, hvilket er en klar forringelse i  

 forhold til i dag.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget  

  

 :
Til § 1 1)  

  

 I  

  

 indledningen  

  

 ændres »870 af  

 21. oktober 2003, som ændret ved lov nr. 360 af 19. maj 2004, lov nr. 477 af  

 9.  

 juni 2004 og lov nr. 1457 af 22. december 2004« til: »af 26. maj 2005«.
[Redaktionel ændring] 2)  

  

 I  

  

 nr. 2  

  

 ændres  

  

 »1. pkt.«  

  

 til:  

  

 »2. pkt.« [Lovteknisk korrektion] 3)  

  

 I det under  

  

 nr. 4  

  

 foreslåede  

  

 §  

 20, stk. 3,  

  

 indsættes i 1. pkt.  

 efter »jf. § 21, stk. 1«: »og 2«.
[Redaktionel ændring] 4)  

  

 I  

  

 nr. 7  

  

 ændres  

  

 »§ 21, stk. 2,  

 1. pkt.«  

  

 til:  

  

 »§ 21, stk. 3, 1. pkt.« [Redaktionel ændring] 5)  

  

 I  

  

 nr. 8  

  

 ændres  

  

 »§ 21, stk. 2,  

 2. pkt.«  

  

 til:  

  

 »§ 21, stk. 3, 2. pkt.« [Redaktionel ændring] 6)  

  

 Indledningen til  

  

 nr. 9  

  

 affattes  

 således:
 »I  

  

 § 21  

  

 indsættes som  

  

 stk. 4  

  

 og  

  

 5:«.
[Redaktionel ændring] 7)  

  

 I den under  

  

 nr. 11  

  

 foreslåede  

 affattelse af  

  

 § 22, stk. 2,  

  

 affattes  

  

 1.  

 pkt.  

  

 således:
»Kommunalbestyrelsen kan efter indstilling fra regionsrådet  

 beslutte, at en elev efter overenskomst mellem regionsrådene henvises til  

 specialundervisning, jf. § 20, stk. 3, i en anden regions  

 undervisningstilbud.« [Præcisering af myndighedsansvaret] 8)  

  

 I den under  

  

 nr. 21  

  

 foreslåede  

 affattelse af  

  

 § 47  

  

 indsættes i  

  

 stk.  

 3, 2. pkt.,  

  

 efter »der«: »senest den 15. oktober året før«.
[Præcisering af tidspunktet for, hvornår rammeaftalen senest  

 skal være indgået] 9)  

  

 I den under  

  

 nr. 21  

  

 foreslåede  

 affattelse af  

  

 § 47, stk. 3,  

  

 indsættes som  

  

 3. pkt.:
»Rammeaftalen drøftes og suppleres efter behov.« [Mulighed for løbende drøftelse og supplering af rammeaften] 10)  

  

 I den under  

  

 nr. 21  

  

 foreslåede  

  

 § 47  

  

 indsættes efter stk. 3 som nyt stykke:
»Stk. 4.  

  

 Kommunalbestyrelserne inden for regionen er forpligtet til at samarbejde om  

 at  

 tilvejebringe de nødvendige tilbud inden for specialundervisningsområdet.  

 Dette  

 kan ske ved, at kommunalbestyrelsens årlige redegørelse også kan indeholde en  

 redegørelse for kommunens forventede brug af pladser i andre kommuners  

 specialundervisningstilbud i regionen i det kommende år og i de næste 3 år.  

 Eventuelle redegørelser indgår som et bilag til rammeaftalen.« Stk. 4 og 5 bliver herefter stk. 5 og 6.
[Kommunalbestyrelsernes forpligtelse til at samarbejde inden  

 for regionen] Til § 2 11)  

  

 I  

  

 nr.  

  

 3 indsættes efter det foreslåede § 1, stk. 3, som nyt stykke:
»Stk. 4.  

  

 Regionsrådet  

 kan efter overenskomst med private skoler, institutioner eller  

 initiativtagere  

 henvise de af stk. 3 omfattede personer til undervisning i private skoler  

 eller  

 institutioner m.v.
Undervisningsministeren kan fastsætte regler herom.« Det foreslåede stk. 4 bliver hefter stk. 5, og stk. 2 og 3 bliver  

 herefter stk. 6 og 7.
[Regionsrådets mulighed for at henvise personer til  

 undervisning i private skoler m.v.] 12)  

  

 I det under  

  

 nr. 29  

  

 foreslåede  

  

 § 6 h, stk. 3, 2. pkt.,  

  

 indsættes efter »der«: »senest den  

 15. oktober året før«.
[Præcisering af tidspunktet for, hvornår rammeaftalen senest  

 skal være indgået] 13)  

  

 I det under  

  

 nr. 29  

  

 foreslåede  

  

 § 6 h, stk. 3,  

  

 indsættes som  

  

 3. pkt.:
»Rammeaftalen drøftes og suppleres efter behov.« [Mulighed for løbende drøftelse og supplering af rammeaften] 14)  

  

 I  

  

 nr. 29  

  

 indsættes efter det  

 foreslåede  

 § 6 h, stk. 3, som  

 nyt stykke:
»Stk. 4.  

  

 Kommunalbestyrelserne  

 inden for regionen er forpligtet til at samarbejde om at tilvejebringe de  

 nødvendige tilbud inden for specialundervisningsområdet.
Dette kan ske ved,  

 at  

 kommunalbestyrelsens årlige redegørelse også kan indeholde en redegørelse for  

 kommunens forventede brug af pladser i andre kommuners  

 specialundervisningstilbud i regionen i det kommende år og i de næste 3 år.  

 Eventuelle redegørelser indgår som et bilag til rammeaftalen.« Stk. 4 og 5 bliver herefter stk. 5 og 6.
[Kommunalbestyrelsernes forpligtelse til at samarbejde inden  

 for regionen] 15)  

  

 I det under  

  

 nr. 35  

  

 foreslåede  

  

 § 7 d, stk. 2,  

  

 indsættes efter »undervisningsinstitutioner«:  

 », herunder at undervisningstilbuddet skal fremgå af den årlige rammeaftale,  

 jf. § 6 h, stk. 3.« [Overtagne regionale undervisningstilbud skal fremgå af  

 rammeaftalen] Til § 4 16)  

  

 I  

  

 indledningen  

  

 indsættes  

 efter »5. juli 2004,«: »som ændret ved lov nr. 336 af 18. maj 2005,«.
[Redaktionel ændring] Til § 5 17)  


  

 Nr.  

 11  

  

 affattes således:
 »11.  


  

 § 7, stk. 2,  

  

 affattes således:
»Stk. 2.  

  

 Forinden  

 voksenuddannelsescenteret indgår driftsoverenskomster, indhentes en udtalelse  

 fra uddannelsesudvalget, jf. lov om almen voksenuddannelse og om  

 voksenuddannelsescentre, og regionsrådet høres.«« [Udtalelse fra uddannelsesudvalget før indgåelse af  

 driftsoverenskomst] Af  

 	  

  

 undervisningsministeren,  

  

 tiltrådt af et  

  

 flertal  

  

 (V, DF og KF):
Til § 6 18)  

  

 Som  

  

 stk.  

  

 5 indsættes:
»Stk. 5.  

  

 Amtskommunale  

 institutioner og tilbud, der pr. 1. januar 2007 skal drives af  

 kommunalbestyrelserne  

 efter lov om folkeskolen eller lov om specialundervisning for voksne, overgår  

 til beliggenhedskommunen.« [Beliggenhedskommunens overtagelse af de amtskommunale  

 institutioner og tilbud] Bemærkninger Til nr. 1 og 3-6 Ændringsforslagene er redaktionelle og skal ses som konsekvens  

 af  

 vedtagelsen af lov nr. 335 af 18.  

 maj 2005  

 om ændring af lov om folkeskolen. (Mere frit skolevalg inden  

 for og over kommunegrænser).
Til nr. 2 Ændringsforslaget er en rettelse af en forkert henvisning i  

 lovforslaget.
Til nr. 7 Ændringsforslaget er en præcisering af myndighedsansvaret, der  

 er hos kommunalbestyrelsen.
Når kommunalbestyrelsen har henvist en elev til  

 specialundervisning ved regionsrådets foranstaltning, kan regionsrådet afgive  

 en indstilling til kommunalbestyrelsen om, at eleven skal henvises til en  

 anden  

 regions undervisningstilbud.
Dette vil eksempelvis kunne være tilfældet, hvis der er behov  

 for et tilbud, der efter regionsrådenes indbyrdes koordinering af kapaciteten  

 og sammensætningen af regionernes undervisningstilbud er placeret i en anden  

 region, eller hvis eleven har kortere afstand til et relevant tilbud i en  

 anden  

 region.
Det er kommunalbestyrelsen, der har myndighedsansvaret for, at  

 eleverne  

 får et relevant tilbud, og det fulde finansieringsansvar herfor.
Til nr. 8 Præciseringen indebærer, at regionsrådet og  

 kommunalbestyrelserne i regionen skal indgå den årlige rammeaftale senest den  

 15. oktober året før rammeaftalens ikrafttræden, første gang den 15. oktober  

 2006.
 Fristen for indgåelsen af rammeaftalen er fastsat under  

 hensyntagen til sammenhængen med rammeaftalen og regioners og kommuners  

 planlægning m.v., herunder vedtagelse af budgetter.
Til nr. 9 Da der kan være behov for at drøfte og supplere rammeaftalen  

 løbende, foreslås det, at der indsættes en bestemmelse herom.
Til nr. 10 Uanset at langt de fleste amtskommunale undervisningstilbud  

 overgår til kommunal drift ved kommunalreformens ikrafttræden i modsætning  

 til  

 det sociale område, er det fundet hensigtsmæssigt at foreslå, at kommunerne  

 har  

 pligt til at samarbejde om at tilvejebringe de nødvendige tilbud inden for  

 specialundervisningsområdet.
Dette samarbejde kan blandt andet bestå i, at  

 kommunalbestyrelsens årlige redegørelse til regionsrådet kan indeholde en  

 redegørelse for kommunens forventede brug af pladser i andre kommuners  

 specialundervisningstilbud inden for regionen.
Eventuelle redegørelser indgår  

 som et bilag til den årlige rammeaftale.
Disse redegørelser og opfølgningen  

 herpå kan indgå som tema i redegørelserne til de i medfør af L 38 nedsatte  

 regionale udviklingsråd.
Udviklingsrådene skal følge kommunernes praksis på  

 området, ligesom undervisningsministeren vil følge udviklingen.
 Efter at de fornødne pladser er fremskaffet, skal der indgås en  

 overenskomst om betalingen m.v. i henhold til folkeskolelovens § 22, stk. 1,  

 hvoraf det fremgår, at en kommunalbestyrelse efter overenskomst med en anden  

 kommune kan henvise elever til specialundervisning og anden specialpædagogisk  

 bistand i den anden kommunes skoler.
Til nr. 11 Nogle amtskommuner opfylder i dag dele af deres forpligtelse til  

 at tilbyde specialundervisning og anden specialpædagogisk bistand til  

 personer  

 med tale-, høre- eller synsvanskeligheder ved driftsoverenskomst med private  

 skoler, initiativtagere m.v.
Det kan eksempelvis være undervisning i  

 almindelig  

 daglig levevis (ADL) eller it til blinde og svagsynede.
 Det foreslås, at de regionale undervisningsinstitutioner med  

 undervisning for personer med tale-, høre- og synsvanskeligheder bevarer  

 denne  

 mulighed, således at det bliver muligt for regionsrådet efter overenskomst  

 med  

 private skoler, institutioner eller initiativtagere at henvise de i stk. 3  

 omfattede  

 personer til undervisning på disse institutioner.
 Det skal fremgå af rammeaftalen, i hvilket omfang regionsrådet  

 efter overenskomst kan henvise personer til undervisning i private skole,  

 institutioner m.v., jf. forslagets § 2, nr. 29, og bemærkningerne hertil.
Til nr. 12 Præciseringen indebærer, at regionsrådet og  

 kommunalbestyrelserne i regionen skal indgå den årlige rammeaftale senest den  

 15. oktober året før rammeaftalens ikrafttræden, første gang den 15. oktober  

 2006.
 Fristen for indgåelsen af rammeaftalen er fastsat under  

 hensyntagen til sammenhængen med rammeaftalen og regioners og kommuners  

 planlægning m.v., herunder vedtagelse af budgetter.
Til nr. 13 Da der kan være behov for at drøfte og supplere rammeaftalen  

 løbende, foreslås det, at der indsættes en bestemmelse herom.
Til nr. 14 Uanset at langt de fleste amtskommunale undervisningstilbud  

 overgår til kommunal drift ved kommunalreformens ikrafttræden i modsætning  

 til  

 det sociale område, er det fundet hensigtsmæssigt at foreslå, at kommunerne  

 har  

 pligt til at samarbejde om at tilvejebringe de nødvendige tilbud inden for  

 specialundervisningsområdet.
Dette samarbejde kan blandt andet bestå i, at  

 kommunalbestyrelsens årlige redegørelse til regionsrådet kan indeholde en  

 redegørelse for kommunens forventede brug af pladser i andre kommuners  

 specialundervisningstilbud  

 inden for regionen.
Eventuelle redegørelser indgår som et bilag til den  

 årlige  

 rammeaftale.
Disse redegørelser og opfølgningen herpå kan indgå som tema i  

 redegørelserne til de i medfør af L 38 nedsatte regionale udviklingsråd.  

 Udviklingsrådene skal følge kommunernes praksis på området, ligesom  

 undervisningsministeren vil følge udviklingen.
 Efter at de fornødne pladser er fremskaffet, skal der indgås en  

 overenskomst om betalingen m.v. i henhold til forslagets § 2, nr. 5, hvoraf  

 det  

 fremgår, at en kommunalbestyrelse efter overenskomst med en anden kommune kan  

 henvise elever til specialundervisning og anden specialpædagogisk bistand i  

 den  

 anden kommunes skoler m.v.
Til nr. 15 Med ændringsforslaget bemyndiges undervisningsministeren til at  

 fastsatte regler om kommunernes overtagelse af regionale  

 undervisningsinstitutioner.
Det foreslås i denne forbindelse, at der også  

 fastsættes regler om, at undervisningstilbuddet skal fremgå af den årlige  

 rammeaftale, jf. § 2, nr. 29, og bemærkningerne hertil.
Til nr. 16 Ændringsforslaget er redaktionelt og skal ses som konsekvens af  

 vedtagelsen af lov nr. 336 af 18. maj 2005 om ændring af lov om friskoler og  

 private grundskoler m.v. (Skolernes frihed, mål med undervisningen, krav til  

 bestemmelsesmedlemmer, lærere og tilsynsførende, herunder om danskkundskaber,  

 samt om tilsyn m.v.).
Til nr. 17 Det foreslås, at voksenuddannelsescenteret ud over at høre  

 regionsrådet om den geografiske placering af udbuddet m.v. med henblik på at  

 sikre, at der er et tilstrækkeligt og varieret voksenuddannelsestilbud til  

 alle,  

 skal indhente en udtalelse fra uddannelsesudvalget ved centeret før indgåelse  

 af driftsoverenskomster med henblik på at sikre inddragelse af de lokale  

 arbejdsmarkedsparter, der er repræsenteret ligeligt i uddannelsesudvalget.  

 Det  

 er obligatorisk for voksenuddannelsescentrene at nedsætte et  

 uddannelsesudvalg,  

 jf. det samtidig hermed fremsatte ændringsforslag til L 106.
Til nr. 18 Det fremgår af strukturaftalen, at beliggenhedskommunen  

 overtager de nuværende amtskommunale institutioner og tilbud bortset fra de  

 institutioner og tilbud, der efter forslaget skal drives af regionsrådene.
 Det foreslås, at denne forudsætning præciseres i  

 overgangsbestemmelserne.
 I øvrigt vil bestemmelserne i forslaget til lov om visse proceduremæssige  

 spørgsmål i forbindelse med kommunalreformen (L 67), der er fremsat samtidig  

 med dette lovforslag til udmøntning af kommunalreformen, komme til at gælde  

 for  

 overtagelsen.
En kommunalbestyrelse kan også overtage den del af en såkaldt  

 satellitinstitution (en hovedinstitution med tilhørende afdelinger), der er  

 beliggende i kommunen.
Det er dog en forudsætning, at den del af  

 satellitinstitutionen, der overtages, kan fungere som et selvstændigt tilbud  

 i  

 beliggenhedskommunen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Louise Frevert (DF)   

 Søren Krarup (DF)   

 Carina Christensen (KF)   

  

 fmd.  

  

 Allan Niebuhr (KF)   

 Bjarne Laustsen (S)   

 Carsten Hansen (S)   

 Christine Antorini (S)   

 Kirsten Brosbøl (S)   

 Margrethe Vestager (RV)   

  

 nfmd.  

  

 Bente Dahl (RV)   

 Eigil Andersen (SF)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 108 Bilagsnr.
Titel 1 Høringssvar samt høringsnotat fra undervisningsministeren 2 Henvendelse af 11/3-05 fra Sofieskolen 3 Henvendelse af 17/3-05 fra Århus Amts Udvalg for Børn,  

 Kultur og Uddannelse 4 Udkast til tidsplan for udvalgets behandling af  

 lovforslaget 5 Henvendelse af 28/3-05 fra Specialskolerne i Danmark 6 Henvendelse af 23/3-05 fra Sofieskolen 7 Henvendelse af 18/3-05 fra Skolebestyrelserne i Århus Amt 8 Tidsplan for udvalgets behandling af lovforslaget 9 Henvendelse af 1/4-05 fra Krabbehus Heldagsskole 10 Henvendelse af 6/4-04 fra Viborg Amt 11 Henvendelse af 11/4-05 fra De Samvirkende  

 Invalideorganisationer 12 Henvendelse af 12/4-05 fra Amtsrådsforeningen 13 Henvendelse af 11/4-05 fra Langagerskolen 14 Henvendelse af 15/4-05 fra Skole og Samfund 15 Henvendelse af 19/4-05 fra Dansk Epilepsiforeing 16 Henvendelse af 21/4-05 fra De Samvirkende Invalideorganisationer 17 Henvendelse af 14/4-05 fra Roskilde Amt, Center for  

 Specialundervisning 18 Henvendelse af 24/4-05 fra Landsforeningen Autisme 19 Henvendelse fra Langagerskolen NU IGEN? 20 Pressemeddelelsen »Nu må Folketingets politikere tage sig  

 sammen...« af 27/4-05, fra Landsforeningen Autisme 21 Henvendelse fra Amternes Tale-Høre Samråd 22 Publikationen »Kommunalreformen - Opgaven: Kompenserende  

 specialundervisning for voksne«, fra Forstandersamrådet 23 Meddelelse om teknisk gennemgang af lovforslaget ved  

 undervisningsministeren 24 Henvendelse af 2/5-05 fra Inge Sørensen, Skagen 25 Henvendelse af 3/5-05 fra Landsforeningen LEV 26 Henvendelse af 3/5-05 fra Københavns Amt 27 Henvendelse af 2/5-05 fra Anne Landtved, Otterup 28 Henvendelse af 2/5-05 fra Viborg Amt 29 Materiale i forbindelse med teknisk gennemgang af  

 lovforslaget 30 Henvendelse af 12/5-05 fra Dansk Blindesamfund 31 Henvendelse af 10/5-05 fra Ernst Hybschmann-Nielsen,  

 Aabenraa 32 1. udkast til betænkning 33 Henvendelse af 18/5-05 fra Kirkebækskolen 34 Åbent brev til indenrigs- og sundhedsministeren og  

 socialministeren af 25/5-05 fra Susanne og Preben Sindt, Glostrup 35 Henvendelse af 31/5-05 fra Ordblindeinstituttet 36 Ændringsforslag samt betænkningsbidrag, fra undervisningsministeren 37 2. udkast til betænkning 38 Henvendelse af 6/6-05 fra Dansk Folkeoplysnings Samråd og  

 Foreningen af daghøjskoler i Danmark 39 Revideret ændringsforslag, fra undervisningsministeren 40 3. udkast til betænkning Oversigt over spørgsmål og svar vedrørende L 108 Spm.nr.
Titel 1 Spm. om kommentar til henvendelse af 11/3-05 fra  

 Sofieskolen, til undervisningsministeren, og ministerens svar herpå 2 Spm. om kommentar til henvendelse af 17/3-05 fra Århus  

 Amts Udvalg for Børn, Kultur og Uddannelse, til undervisningsministeren, og  

 ministerens svar herpå 3 Spm. om kommentar til henvendelse af 28/3-05 fra  

 Specialskolerne i Danmark, til undervisningsministeren, og ministerens svar  

 herpå 4 Spm. om kommentar til henvendelse af 23/3-05 fra  

 Sofieskolen, til undervisningsministeren, og ministerens svar herpå 5 Spm. om kommentar til henvendelse af 18/3-05 fra  

 Skolebestyrelserne i Århus Amt, til undervisningsministeren, og ministerens  

 svar herpå 6 Spm. om kommentar til henvendelse af 1/4-05 fra Krabbehus  

 Heldagsskole, til undervisningsministeren, og ministerens svar herpå 7 Spm. om kommentar til henvendelse af 6/4-05 fra Viborg  

 Amt, til undervisningsministeren, og ministerens svar herpå 8 Spm. om kommentar til henvendelse af 11/4-05 fra De  

 Samvirkende Invalideorganisationer, til undervisningsministeren, og  

 ministerens svar herpå 9 Spm. om kommentar til henvendelse af 12/4-05 fra  

 Amtsrådsforeningen, til undervisningsministeren, og ministerens svar herpå 10 Spm. om oversendelse af oversigt over de nuværende  

 amtslige specialskoler med angivelse af målgrupper for hver enkelt skole  

 m.v., til undervisningsministeren, og ministerens svar herpå 11 Spm. om, hvad der taler imod, at forældre til  

 handicappede børn selv kan opsøge rådgivning om specialundervisning i VISO,  

 til undervisningsministeren, og ministerens svar herpå 12 Spm. om oversigt over antallet af sager, der blev  

 behandlet i Klagenævnet for vidtgående specialundervisning i årene 2002, 2003  

 og  

 2004 m.v.,  

 til undervisningsministeren, og ministerens svar herpå 13 Spm. om ansvarsfordeling m.v., til  

 undervisningsministeren, og ministerens svar herpå 14 Spm. om oversendelse af evalueringsrapporter m.v., til  

 undervisningsministeren, og ministerens svar herpå 15 Spm. om kommentar til henvendelse af 11/4-05 fra  

 Langagerskolen, til undervisningsministeren, og ministerens svar herpå 16 Spm. om analyser af undervisningstilbud m.v., til  

 undervisningsministeren, og ministerens svar herpå 17 Spm. om beregninger, der fører frem til, at de kommende  

 regioner får 2 mio. kr. til generel administration af området og 30 mio. kr.  

 til specialundervisning under hospitalsophold, til undervisningsministeren,  

 og ministerens svar herpå 18 Spm. om kommentar til henvendelse af 15/4-05 fra Skole og  

 Samfund, til undervisningsministeren, og ministerens svar herpå 19 Spm., om ministeren vil sikre, at der som noget nyt  

 opbygges generelt tilgængelig ekspertise i VISO om undervisning af særligt  

 begavede børn, til undervisningsministeren, og ministerens svar herpå 20 Spm. om kommentar til henvendelse af 19/4-05 fra Dansk  

 Epilepsiforening, til undervisningsministeren, og ministerens svar herpå 21 Spm. om, hvor mange børn fra henholdsvis Vallensbæk Kommune  

 og Ishøj Kommune, der i dag går i skole på Kirkebækskolen, til  

 undervisningsministeren,  

 og ministerens svar herpå 22 Spm. om kommentar til henvendelse af 21/4-05 fra De  

 Samvirkende Invalideorganisationer, til undervisningsministeren, og  

 ministerens svar herpå 23 Spm. om kommentar til henvendelse af 14/4-05 fra Roskilde  

 Amt, Center for Specialundervisning, til undervisningsministeren, og  

 ministerens  

 svar herpå 24 Spm. om kommentar til henvendelse af 24/4-05 fra  

 Landsforeningen Autisme, til undervisningsministeren, og ministerens svar  

 herpå 25 Spm., om ministeren vil være indstillet på, at  

 institutioner, der både kan karakteriseres som institutioner på socialområdet  

 og på specialundervisningsområdet, samlet kan forblive i regionalt regi, til  

 undervisningsministeren, og ministerens svar herpå 26 Spm., om der med lovforslaget vil være én ejer på den  

 sociale opgave og et vilkårligt antal kommuner som ejere for så vidt angår  

 specialundervisningsopgaven, til undervisningsministeren, og ministerens svar  

 herpå 27 Spm., om ministeren vil redegøre for, hvordan det i  

 spørgsmål 26 omtalte ejerskab mest hensigtsmæssigt skal administereres, til  

 undervisningsministeren, og ministerens svar herpå 28 Spm. om kommentar til henvendelse fra Langagerskolen, til  

 undervisningsministeren, og ministerens svar herpå 29 Spm. om kommentar til artiklen »Børnenes fremtid er på  

 spil« fra Dansk Blindesamfunds blad Blindesagen, april 2005, til  

 undervisningsministeren,  

 og ministerens svar herpå 30 Spm. om kommentar til pressemeddelelsen af 27/4-05: »Nu  

 må Folketingets politikere tage sig sammen...« fra Landsforeningen Autisme,  

 til undervisningsministeren, og ministerens svar herpå 31 Spm. om kommentar til henvendelse fra Amternes Tale-Høre  

 Samråd, til undervisningsministeren, og ministerens svar herpå 32 Spm. om kommentar til henvendelse af 2/5-05 fra Inge  

 Sørensen, Skagen, til undervisningsministeren, og ministerens svar herpå 33 Spm. om kommentar til henvendelse af 3/5-05 fra  

 Landsforeningen LEV, til undervisningsministeren, og ministerens svar herpå 34 Spm. om kommentar til henvendelse af 3/5-05 fra  

 Københavns Amt, til undervisningsministeren, og ministerens svar herpå 35 Spm. om en beskrivelse af, hvordan beslutningsprocessen  

 omkring undervisningen af autistiske børn vil blive administreret efter  

 lovforslaget, til undervisningsministeren, og ministerens svar herpå 36 Spm. om, hvordan specialundervisning inden for  

 ungdomsuddannelserne tænkes tilrettelagt, til undervisningsministeren, og  

 ministerens svar herpå 37 Spm., om der planlægges rammeaftaler på  

 specialundervisningsområdet for børn med særlige behov  parallelt til  

 de  

 rammeaftaler, som skal indgås på socialområdet i den nye struktur, til  

 undervisningsministeren, og ministerens svar herpå 38 Spm. om, hvem der skal sikre undervisning af voksne og  

 unge, hvis regionsrådet ikke kan sikre det, til undervisningsministeren, og  

 ministerens svar herpå 39 Spm. om, hvor stort et befolkningsunderlag der kræves,  

 for at der kan sikres de nødvendige kompetencer for en fuldt tilstrækkelig  

 specialundervisning, til undervisningsministeren, og ministerens svar herpå 40 Spm. om, hvilke kriterier der er lagt til grund for  

 sondringen mellem landstilbud og landsdelsdækkede tilbud, til  

 undervisningsministeren, og ministerens svar herpå 41 Spm. om, hvordan man i praksis forestiller sig  

 specialundervisningen/taleundervisning varetaget for en voksen, som er  

 indlagt på hospital, under og efter indlæggelsen, til  

 undervisningsministeren, og ministerens svar herpå 42 Spm. om, hvilke faglige eller styringsmæssige problemer  

 ministeren mener der vil være ved at forankre den videregående  

 specialundervisning  

 i regionerne frem for i kommunerne, til undervisningsministeren, og  

 ministerens svar herpå 43 Spm. om, hvordan det sikres, at de små kommuner ikke  

 kommer i klemme i relation til behovet for specialundervisning, til  

 undervisningsministeren,  

 og ministerens svar herpå 44 Spm. om, hvilke fordele der er forbundet med at flytte  

 specialundervisningen fra amtsligt til kommunalt niveau, til  

 undervisningsministeren, og ministerens svar herpå 45 Spm., om man som forælder kan gå direkte til den enkelte  

 institution for at få sat behandling/specialundervisning i gang, til  

 undervisningsministeren,  

 og ministerens svar herpå 46 Spm. om, hvor personer, der henvises fra sundhedsvæsenet  

 til f.eks. tale-/hørebehandling, går hen med disse henvisninger, til  

 undervisningsministeren,  

 og ministerens svar herpå 47 Spm. om begrundelsen for, at forældre ikke selv kan søge  

 om at få udarbejdet en udredning for deres barn, hvis PPR ikke vil, til  

 undervisningsministeren,  

 og ministerens svar herpå 48 Spm. om, hvad det typiske sagsflow er med hensyn til  

 specialundervisning under voksenuddannelsen i dag og i fremtiden, til  

 undervisningsministeren,  

 og ministerens svar herpå 49 Spm. om, hvor mange borgere i hver kommune der forventes  

 at have behov for at blive henvist til specialundervisning, til  

 undervisningsministeren,  

 og ministerens svar herpå 50 Spm. om, hvor den del af voksenundervisningen, som er  

 genoptræning, placeres, til undervisningsministeren, og ministerens svar  

 herpå 51 Spm., om det er korrekt, at den samlede ekspertise  

 vedrørende hjerneskader, som nu er centraliseret i amterne, vil forsvinde ved  

 den nye struktur, til undervisningsministeren, og ministerens svar herpå 52 Spm., om det er indeholdt i den udvidede klageadgang, at  

 man kan få en ny udredning, hvis man ikke finder den første  

 tilfredsstillende, til undervisningsministeren, og ministerens svar herpå 53 Spm. om kommentar til henvendelse af 2/5-05 fra Anne  

 Landtved, Otterup, til undervisningsministeren, og ministerens svar herpå 54 Spm. om kommentar til henvendelse af 2/5-05 fra Viborg  

 Amt, til undervisningsministeren, og ministerens svar herpå 55 Spm. om, hvilken andel af tilbuddene til de børn, der i  

 dag får vidtgående specialundervisning, der i fremtiden vil være omfattet af  

 rammeaftalen, til undervisningsministeren, og ministerens svar herpå 56 Spm. om, hvor mange medarbejdere med en specialviden i  

 forhold til den vidtgående specialundervisning, der vil kunne tilføres de nye  

 kommuners PPR, til undervisningsministeren, og ministerens svar herpå 57 Spm. om kommentar til henvendelse af 12/5-05 fra Dansk  

 Blindesamfund, til undervisningsministeren, og ministerens svar herpå 58 Spm. om kommentar til henvendelse af 10/5-05 fra Ernst  

 Hybschmann-Nielsen, Aabenraa, og ministerens svar herpå 59 Spm. om forskel på principperne mellem det sociale område  

 (efter L 38) og specialundervisningsområdet (L 108), til  

 undervisningsministeren,  

 og ministerens svar herpå 60 Spm. om udarbejdelse af ændringsforslag med udgangspunkt  

 i tilsvarende bestemmelser i forslag til lov om social service (L 38) m.v.,  

 til undervisningsministeren, og ministerens svar herpå 61 Spm. om, hvorfor der ikke er sikret et  

 ungdomsuddannelsestilbud til de udviklingshæmmede, til  

 undervisningsministeren, og ministerens svar herpå 62 Spm., om ministeren vil tage skridt til at sikre  

 udviklingshæmmede uddannelsestilbud efter kommunalreformen, til  

 undervisningsministeren, og ministerens svar herpå 63 Spm. om oversendelse af talepapir fra samrådet d.  

 17/5-05, til undervisningsministeren, og ministerens svar herpå 64 Spm. om kommentar til henvendelse af 18/5-05 fra  

 Kirkebækskolen, til undervisningsministeren, og ministerens svar herpå 65 Spm. om teknisk bistand til udarbejdelse af  

 ændringsforslag til L  

 106, L  

 107, L  

 108 og L  

 109, som bevirker, at elever og lærere på uddannelsesinstitutioner får en  

 indflydelse på institutionernes styrelse svarende til den indflydelse, de har  

 i dag, til undervisningsministeren, og ministerens svar herpå 66 Spm. om kommentar til henvendelse af 25/5-05 fra Susanne  

 og Preben Sindt, Glostrup, til undervisningsministeren, og ministerens svar  

 herpå 67 Spm. om kommentar til henvendelse af 31/5-05 fra  

 Ordblindeinstituttet, til undervisningsministeren, og ministerens svar herpå 68 Spm. om kommentar til henvendelse af 6/6-05 fra Dansk  

 Folkeoplysnings Samråd m.fl., til undervisningsministeren, og ministerens  

 svar herpå 69 Spm., om ministeren overvejer at lave et ændringsforslag,  

 til undervisningsministeren Oversigt over samrådsspørgsmål vedrørende L 108 Samråds-spm.nr.
Titel A Samrådsspm. om ministerens uddybning af  

 problemstillingerne omkring lovforslaget  specielt med hensyn til  

 rammeaftale, den kommunale forsyningspligt, etablering af en rådgivnings- og  

 udredningsfunktion samt VISO, til undervisningsministeren Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmålene og ministerens svar herpå er optrykt efter ønske  

 fra S.
 Spørgsmål 3:
Ministeren  

 bedes kommentere henvendelsen af 28. marts 2005 fra Specialskolerne i  

 Danmark,  

 jf.
L 108 - bilag 5  

.
 Svar:
 Jeg har følgende bemærkninger til henvendelsen af 28. marts 2005  

 fra Specialskolerne i Danmark om de amtskommunale specialskoler på  

 folkeskoleområdet:
 Placeringen af de amtskommunale specialskoler:
 Med lovforslaget har regeringen ønsket at sikre, at der skabes  

 en enkel og entydig placering af hele folkeskolens virksomhed i kommunerne,  

 således at beslutninger om specialundervisning træffes så tæt på borgerne som  

 muligt.
Med et samlet kommunalt ansvar for både folkeskolens specialundervisning  

 og folkeskolens almindelige undervisning får kommunerne også bedre  

 forudsætninger for at styrke sammenhængen mellem specialundervisningen og den  

 almindelige undervisning.
Der bliver derved bedre mulighed for at skabe øget  

 rummelighed i den almindelige undervisning.
Det foreslås dog i lovforslaget, at de mest specialiserede  

 lands- og landsdelsdækkende undervisningstilbud drives og udvikles af  

 regionerne, bortset fra de landsdelsdækkende undervisningstilbud i Københavns  

 Kommune.
Herved tilgodeses disse meget specialiserede tilbud, som kommunerne  

 ikke umiddelbart kan substituere med egne tilbud.
 Jeg vil også gøre opmærksom på, at lovforslaget giver mulighed  

 for, at regionsrådet efter aftale med kommunalbestyrelsen kan varetage  

 kommunale driftsopgaver inden for folkeskoleloven, der har en naturlig  

 tilknytning til regionens opgaver, og hvor regionen derfor har særlige  

 kompetencer  

 i forhold til opgavevaretagelsen.
 Dette kan for eksempel blive aktuelt i de tilfælde, hvor den  

 tidligere amtskommunale specialskole har et ganske særligt  

 undervisningstilbud  

 til elever, der både kommer fra kommunen og fra et større område uden for  

 kommunen, men uden at undervisningstilbuddet er lands- eller  

 landsdelsdækkende.
 Under hensyntagen til ovenstående finder jeg, at den foreslåede  

 placering af de amtskommunale specialskoler er en balanceret og forsvarlig  

 ordning,  

 der blandt andet tilgodeser, at beslutninger om specialundervisning træffes  

 så  

 tæt på borgerne som muligt.
Jeg er derfor ikke enig i, at samtlige amtskommunale  

 specialskoler skal overføres til regionerne.
Jeg er heller ikke enig i, at de  

 amtskommunale specialskoler med tilbud til autister skal overføres til staten  

 eller regionerne.
 Personalets kvalifikationer m.v.:
 I brevet fra Specialskolerne i Danmark gives der udtryk for, at  

 kommunerne personalemæssigt ikke magter at overtage de amtskommunale  

 specialskoler.  

 Det er jeg ikke enig i.
Jeg skal i denne forbindelse pege på, at de amtskommunale  

 specialskoler, der ikke er lands- eller landsdelsdækkende, overføres uændret  

 til kommunerne.
Det gælder også for det personale, der er ansat på skolerne.  

 Personale, der er beskæftiget med administration m.v. af det amtskommunale  

 skolevæsen, overføres ligeledes til kommunerne, eventuelt til regionerne.
 Tilsvarende overføres de økonomiske ressourcer, der hidtil har  

 været anvendt af amtskommunerne til specialundervisning og til administration  

 af specialundervisningen, til kommunerne.
Hertil kommer, at kommunerne bliver væsentlig større ved  

 kommunalreformens ikrafttræden.
Større kommuner med tilsvarende større faglig  

 bæredygtighed kan varetage flere opgaver på specialundervisningsområdet.  

 Lovforslaget giver desuden mulighed for, at nogle af opgaverne kan løses i  

 samarbejde med andre kommuner.
 I henhold til forslaget til lov om social service (L 38), der  

 blev fremsat samtidig med dette lovforslag til opfølgning på  

 kommunalreformen,  

 oprettes der som en nyskabelse en national videns- og  

 specialrådgivningsorganisation  

 (VISO).
På specialundervisningsområdet skal VISO bistå kommuner,  

 regioner samt skoler og institutioner m.v. med vejledning og rådgivning.
VISO  

 vil kunne betjene sig af et netværk bestående af konsulenter og specialister,  

 der er placeret i kommunerne eller på kommunale eller regionale institutioner  

 m.v., herunder også på de tale-, høre-, syns- og kommunikationscentre, der i  

 forbindelse med kommunalreformen overgår til regionerne.
Det vil blive muligt for kommunen, herunder kommunens  

 pædagogisk-psykologiske rådgivning, at anmode om specialrådgivning og bistand  

 til kommunens udredninger m.v. fra VISO med henblik på at foretage en  

 vurdering  

 og fremsætte forslag til foranstaltning.
Desuden vil pædagogisk-psykologisk  

 rådgivning kunne indhente viden og specialrådgivning fra VISO til brug for  

 sin  

 rådgivning af skoler, forældre og elever om den nærmere tilrettelæggelse af  

 den  

 specialpædagogiske bistand.
 Det vil også blive muligt for regionsrådet at indhente viden og  

 specialrådgivning fra VISO med henblik på udvikling af eksisterende eller nye  

 tilbud.
 Kvaliteten af tilbuddene om specialundervisning:
I henvendelsen fra Specialskolerne i Danmark er det anført, at  

  

 »det  

 er helt utopisk at forestille sig at en kommunalbestyrelse efter at have  

 regnet  

 på det regnestykke ikke vil sige det kan vi lave billigere og så  

 trækker de  

 børn fra kommunen hjem som går på den nuværende specialskole, og laver en  

 blandet handicapklasse i et hjørne af den kommunale folkeskole.« Efter de gældende regler i folkeskolelovens § 21, stk. 1, er det  

 kommunalbestyrelsen, som træffer beslutning om henvisning af børn og unge til  

 specialundervisning og anden specialpædagogisk bistand ved amtsrådets  

 foranstaltning.
 Ved henvisningen af den pågældende elev betaler kommunen et  

 takstbeløb på mere end 180.000 kr. årligt, jf. § 17, stk. 2-4, i  

 Undervisningsministeriets bekendtgørelse nr. 896 af 22. september 2000 om  

 folkeskolens specialundervisning og anden specialpædagogisk bistand.
 Kommunerne betaler således efter de gældende regler allerede en  

 meget stor del af de samlede udgifter ved specialundervisningen på de  

 amtskommunale  

 specialskoler.
 Efter lovforslaget påhviler alle udgifter til folkeskolens  

 undervisning kommunerne, herunder også udgifterne ved specialundervisning og  

 specialpædagogisk  

 bistand på de regionale institutioner.
 Kommunerne skal derfor under alle omstændigheder betale alle  

 udgifterne ved specialundervisningen, uanset om den pågældende amtskommunale  

 specialskole overgår til kommunalt eller regionalt regi.
 Jeg skal i denne forbindelse bemærke, at den foreslåede  

 reduktion af taksten med en objektiv finansiering for anvendelse af de  

 regionale lands- og landsdelsdækkende undervisningstilbud er en følge af, at  

 der er tale om meget specialiserede tilbud, som kommunerne ikke umiddelbart  

 kan  

 substituere med egne tilbud.
 Dette er begrundelsen for, at samtlige kommuner, som kan benytte  

 de regionale lands- og landsdelsdækkende tilbud, skal bidrage til den  

 objektive  

 finansiering.
 Jeg vil endvidere gøre opmærksom på, at den hidtidige  

 klageadgang til Klagenævnet for vidtgående specialundervisning bevares og  

 udbygges  

 med lovforslaget.
Der vil efter lovforslaget blive mulighed for, at forældre til  

 børn kan klage over den specialundervisning, der ydes i kommunale  

 specialklasser og i kommunale specialskoler.
Det gælder også for de  

 amtskommunale specialskoler, der ved kommunalreformens ikrafttræden overføres  

 til kommunerne.
 Der vil også blive mulighed for at klage til Klagenævnet over  

 kommuners manglende henvisning til kommunale specialskoler og specialklasser,  

 herunder de tidligere amtskommunale specialskoler.
 Disse regler om klageadgangen svarer i øvrigt til, hvad der i  

 dag gælder for klageadgangen vedrørende den vidtgående specialundervisning,  

 og  

 hvad der kommer til at gælde for den specialundervisning, som finder sted på  

 de  

 regionale lands- og landsdelsdækkende undervisningstilbud.
Det vil blive en del af Klagenævnets opgave at påse, om kommunen  

 i den konkrete sag har tilvejebragt et tilstrækkeligt beslutningsgrundlag,  

 herunder om der er indhentet den fornødne rådgivning fra VISO.
Dette vil  

 blive  

 præciseret i forbindelse med en revision af forretningsordenen for  

 Klagenævnet,  

 ligesom det vil blive tydeliggjort i forretningsordenen, at Klagenævnet også  

 skal bedømme om sagsbehandlingsreglerne er overholdt i den konkrete sag,  

 herunder om forvaltningslovens regler herom er overholdt.
 Ud over prøvelse ved domstolene vil borgere have mulighed for at  

 indbringe sager om specialundervisning og specialpædagogisk bistand for  

 Folketingets Ombudsmand, ligesom de kommunale tilsynsmyndigheder vil kunne  

 foretage en legalitetsprøvelse af kommunernes afgørelser.
Endelig vil jeg pege på, at der i hver region bliver oprettet et  

 udviklingsråd, der skal følge udviklingen på specialundervisningsområdet og  

 på  

 det sociale område i en periode på 4 år.
Der henvises herved til forslaget  

 til  

 lov om social service (L 38), der blev fremsat samtidig med dette lovforslag  

 til opfølgning på kommunalreformen.
 Udviklingsrådene skal afgive årlige indberetninger til  

 undervisningsministeren og socialministeren om henholdsvis  

 specialundervisningsområdet og det sociale område.
 På grundlag af indberetningerne om specialundervisningen kan  

 undervisningsministeren løbende foretage en vurdering af, hvordan regioner og  

 kommuner varetager deres opgaver efter kommunalreformen.
Ved bekendtgørelse vil der blive fastsat nærmere regler om  

 udviklingsrådenes arbejde.
I bekendtgørelsen vil der komme til at indgå krav  

 til åbenhed og gennemsigtighed, således at det er muligt at identificere  

 eventuelle problemer i forhold til den ansvarlige myndighed.
 Under hensyntagen til foranstående finder jeg, at den foreslåede  

 ordning, hvorefter de amtskommunale specialskoler overføres til kommunerne  

 bortset fra de lands- og landsdeldækkende undervisningstilbud, sker på et  

 sådant grundlag, at kvaliteten af specialundervisningstilbuddene kan  

 opretholdes  

 og udvikles.
Jeg kan tilføje, at regeringen, jf. regeringsgrundlaget Nye mål,  

 vil nedsætte et uafhængigt råd for evaluering og kvalitetsudvikling af  

 folkeskolen.
Rådet skal blandt andet følge og vurdere udviklingen i det  

 faglige  

 niveau i folkeskolen og give årlige tilbagemeldinger til  

 undervisningsministeren.
Rådet understøttes af en ny statslig styrelse for evaluering og  

 kvalitetsudvikling i folkeskolen.
Styrelsen skal blandt andet føre tilsyn med  

 kvaliteten og kommunernes forvaltning af folkeskoleloven.
 Disse kommende initiativer vil omfatte hele folkeskolens  

 virksomhed og dermed også specialundervisningen.
 Spørgsmål 4:
Ministeren bedes kommentere henvendelsen af 23. marts 2005 fra Sofieskolen,  

 jf.
L 108  bilag 6.
 Svar:
 Jeg kan i det hele henvise til mit svar på spørgsmål 1.
 For så vidt angår de generelle betragtninger om placeringen af  

 specialskoler med tilbud til autister henvises til mit svar på spørgsmål 6.
 Spørgsmål 13:
Hvilken forskel er der mellem målgrupperne på Kirkebækskolen,  

 hvor ansvaret efter lovforslaget overdrages til beliggenhedskommunen, og  

 Geelsgårdskolen, hvor ansvaret som udgangspunkt overdrages til regionen? Svar:
 Jeg kan oplyse, at Kirkebækskolens målgruppe er børn og unge i  

 den skolepligtige alder fra Københavns Amtskommune med multiple  

 funktionsnedsættelser (multihandicap) og som oftest også med  

 kommunikationsvanskeligheder, herunder børn uden et talesprog.
Geelsgårdskolen underviser dels en gruppe af elever med  

 døvblindhed, dels har skolen et undervisningstilbud til den samme målgruppe  

 som  

 Kirkebækskolen.
Skolen har i forhold til gruppen af børn og unge med  

 døvblindhed en landsdelsdækkende funktion, således at der modtages elever fra  

 en stor del af det østlige Danmark.
 Gruppen af børn og unge i den skolepligtige alder med multiple  

 funktionsnedsættelser og kommunikationshandicap omfattede ifølge Videnscenter  

 om kommunikation og multiple funktionsnedsættelser hos børn og unge uden et  

 talesprog 725 børn og unge på landsplan (opgørelse i august måned 2003). Der  

 er  

 undervisningstilbud til denne elevgruppe på en lang række skoler landet over.  

 I  

 2003 var der et sådant undervisningstilbud på 76 skoler.
Gruppen af døvblinde børn og unge i den skolepligtige alder er  

 væsentligt mindre.
I skoleåret 2001/02 kendtes 30 børn og unge på landsplan.  

 Der henvises herved til publikationen Undervisningstilbud til børn med  

 medfødt  

 døvblindhed, Amtsrådsforeningen 2002.
 Der er derfor kun få undervisningstilbud til denne gruppe,  

 hvoraf de betydeligste er Døvblindecentret i Nordjyllands Amtskommune med en  

 landsdækkende funktion og Geelsgårdskolen.
 Spørgsmål 16:
 Hvilke analyser er der foretaget for at vurdere, om et  

 undervisningstilbud som udgangspunkt skal drives af en region, eller om det  

 skal drives af en beliggenhedskommune? Eventuelle analyser bedes tilsendt  

 udvalget.
 Svar:
Med lovforslaget har regeringen ønsket at sikre, at der skabes  

 en enkel og entydig placering af specialundervisningen for børn og voksne i  

 kommunerne, så beslutninger om specialundervisning træffes så tæt på borgerne  

 som muligt.
Borgerne får herved én adgang til og derved også en bedre  

 oversigt  

 over tilbuddene på specialundervisningsområdet.
 Med et samlet kommunalt ansvar for både folkeskolens  

 specialundervisning og specialundervisningen for voksne får kommunerne også  

 bedre forudsætninger for at styrke sammenhængen mellem specialundervisningen  

 og  

 den almindelige undervisning.
 De mest specialiserede lands- og landsdelsdækkende  

 undervisningstilbud foreslås dog drevet og udviklet af regionerne, bortset  

 fra  

 de lands- og landsdelsdækkende undervisningstilbud i Københavns Kommune, jf.  

 herved bemærkningerne til lovforslagets § 1, nr. 4 og 24, og § 2, nr. 1 og 3.  

 Disse meget specialiserede tilbud, som kommunerne ikke umiddelbart kan  

 substituere med egne tilbud, bliver herved tilgodeset.
 Endvidere overføres tale-, høre-, syns- og kommunikationscentre  

 som udgangspunkt til regionerne, jf. bemærkningerne til lovforslagets § 2,  

 nr.  

 1 og 3. Hensynet til brugerne af disse institutioner, der både tilbyder  

 ydelser  

 efter lov om social service og ydelser i henhold til lov om  

 specialundervisning  

 for voksne og folkeskoleloven, bliver herved tilgodeset.
 Med lovforslaget får kommunerne det fulde finansieringsansvar  

 for hele specialundervisningsområdet, herunder også for de regionale tilbud.  

 Herved fjernes de ulemper, som har været på folkeskoleområdet med et delt  

 finansieringsansvar mellem kommuner og amtskommuner.
Særligt om lov om folkeskolen Lovforslaget skal for så vidt angår de foreslåede ændringer af  

 folkeskoleloven ses i forlængelse af den ændring af folkeskoleloven, der  

 skete  

 ved lov nr. 485 af 31. maj 2000, hvor ansvaret for henvisning til vidtgående  

 specialundervisning blev overført fra amtsrådene til kommunalbestyrelserne  

 samtidig med, at det kommunale takstbeløb blev hævet.
Intentionen med lovændringen var, at børn og unge med behov for  

 specialundervisning i højere grad end tidligere skulle have mulighed for at  

 få  

 et undervisningstilbud så tæt ved hjem og distriktsskole som muligt.
I  

 forbindelse med vedtagelsen af lov nr. 485 af 31. maj 2000 blev det endvidere  

 besluttet at etablere et udviklingsprogram for kvalitet på  

 specialundervisningsområdet (KVIS).
 I december 2003 forelå en evaluering fra Danmarks  

 Evalueringsinstitut af den ændrede opgavefordeling mellem amtsråd og  

 kommunalbestyrelser  

 med hensyn til den vidtgående specialundervisning, herunder KVIS-programmet.
 Evalueringen peger på, at det i dag ikke udelukkende er de  

 faglige og pædagogiske argumenter, der ligger til grund for beslutningen om,  

 at  

 et barn skal modtage specialundervisning efter folkeskolelovens § 20, stk. 1,  

 eller § 20, stk. 2. En lang række andre forhold er bestemmende herfor.
Evalueringen peger også på, at kommunerne bør have det fulde  

 ansvar for specialundervisningen.
Evalueringsgruppen antager, at en sådan  

 løsning både vil skabe et enklere og mere overskueligt system for forældrene  

 og  

 de professionelle grupper omkring eleverne og samtidig øge kommunernes  

 motivation og muligheder for at etablere de nødvendige tilbud i elevernes  

 nærmiljø.
 Jeg skal oplyse, at evalueringsrapporten kan findes på Danmarks  

 Evalueringsinstituts hjemmeside på følgende adresse: www.eva.dk.
Særligt om lov om specialundervisning for voksne Efter forslaget flyttes ordblindeundervisningen for voksne, der  

 hidtil er blevet givet i henhold til lov om specialundervisning for voksne,  

 til  

 lov om forberedende voksenundervisning (FVU-loven).
Ordblindeundervisningen og den forberedende voksenundervisning  

 forankres på de eksisterende amtskommunale voksenuddannelsescentre, der  

 omdannes til selvejende institutioner.
Driftsansvaret overtages af staten.
 Herved samles alle undervisningstilbud til voksne med  

 læsevanskeligheder hos én myndighed.
 For så vidt angår de øvrige tilbud under lov om  

 specialundervisning for voksne er der nu - som nævnt i lovbemærkningerne -  

 igangsat en undersøgelse, der skal kortlægge den amtskommunale  

 specialundervisning for voksne samt overveje forankringen af  

 specialundervisningstilbuddene efter kommunalreformen.
 Undersøgelsen indgår som en del af beslutningsgrundlaget for den  

 fremtidige forankring af specialundervisningstilbuddene for voksne.
 Spørgsmål 20:
Ministeren bedes kommentere henvendelsen af 19. april 2005 fra  

 Dansk Epilepsiforening, jf.
L 108 - bilag 15.
 Svar:
 Jeg har følgende bemærkninger til henvendelsen af 19. april 2005  

 fra Dansk Epilepsiforening:
 Efter forslaget er Børneskolen på den selvejende institution  

 Kolonien Filadelfia placeret sammen med de lands- og landsdelsdækkende  

 undervisningstilbud, som skal drives af regionsrådet.
Det fremgår af bemærkningerne til lovforslaget, at  

  

 »For  

 undervisningstilbuddet på Kolonien Filadelfia forudsættes det, at der indgås  

 overenskomst mellem Region Sjælland og Kolonien Filadelfia om undervisning af  

 de børn og unge, der er indlagt på Epilepsihospitalet.« Det er hermed forudsat, at Børneskolen på Kolonien Filadelfia  

 behandles på samme måde som de øvrige lands- og landsdelsdækkende  

 undervisningstilbud.
 Pladserne på Børneskolen skal derfor indgå i den årlige  

 rammeaftale om kommunernes forventede forbrug af pladser ved de lands- og  

 landsdelsdækkende undervisningsinstitutioner, som Regionsrådet i Region  

 Sjælland skal sørge for bliver indgået med kommunalbestyrelserne i regionen.
Efter forslaget skal der fastsættes nærmere principper for  

 betalingen af de regionale lands- og landsdelsdækkende tilbud efter drøftelse  

 med de regionale og kommunale parter.
Betalingsprincipperne vil blive fastsat  

 i  

 en bekendtgørelse.
 Kommunerne skal efter forslaget betale en takst for brug af  

 tilbuddene, og bekendtgørelsen vil komme til at indeholde regler om  

 beregningen  

 af denne takst.
 Taksten reduceres med en objektiv finansiering fra kommunerne.
 Denne særlige regulering skyldes, dels at disse tilbud vil blive  

 anvendt tværregionalt, hvorfor takstreguleringen ikke alene kan fastsættes i  

 den enkelte regions rammeaftale, dels at der er tale om meget specialiserede  

 tilbud, som kommunerne ikke umiddelbart kan substituere med egne tilbud.  

 Taksterne vil derfor afspejle en fælles kommunal interesse.
 For så vidt angår den objektive finansiering fordeles udgifterne  

 mellem de kommuner, som har mulighed for at benytte tilbuddene, efter enten  

 folketal eller folketallet i bestemte alderskategorier afhængig af det  

 pågældende undervisningstilbud.
 Det er hensigten, at den foranstående finansieringsordning for  

 de regionale lands- og landsdelsdækkende undervisningstilbud skal anvendes  

 tilsvarende for finansieringen af pladserne på Børneskolen på Kolonien  

 Filadelfia.
 Efter L 38, forslag til lov om social service, der blev fremsat  

 den 24. februar 2005 til udmøntning af kommunalreformen, består den nationale  

 videns- og specialrådgivningsorganisation (VISO) af en videns-, en  

 specialrådgivnings-  

 og en udredningsfunktion.
VISO oprettes med henblik på at opfylde mange forskellige formål  

 på såvel socialområdet som på området for specialundervisning og  

 specialpædagogisk bistand.
VISO skal blandt andet sikre en sammenhængende og  

 helhedsorienteret vidensindsamling og formidling til kommuner m.v., ligesom  

 VISO skal sikre en fortsat udvikling af viden og specialrådgivning.
 Det er også et af formålene med VISO på  

 specialundervisningsområdet at yde bistand i form af viden og  

 specialrådgivning  

 til kommuner, regioner og institutioner.
 De nuværende 11 amtskommunale videnscentre, herunder  

 Videnscenter om Epilepsi, indgår i VISOs vidensfunktion.
 Samtidig med overførslen af videnscentrene overføres de  

 ressourcer, som amtskommunerne i dag anvender på drift af videnscentrene.
 Jeg ser etableringen af VISO som en styrkelse af vidensudviklingen  

 og en yderligere sikkerhed for kvaliteten af kommunernes rådgivning og  

 udredning  

 m.v.
 Spørgsmål 26:
Vil der være  

 én ejer på den sociale opgave og et vilkårligt antal kommuner som ejere, for  

 så  

 vidt angår specialundervisningsopgaven, jf.
Sofieskolens foretræde for  

 uddannelsesudvalget og L 108 - bilag 6 Svar:
 Som jeg oplyste i mit svar på spørgsmål 1, vil overførslen af  

 det amtskommunale behandlingstilbud Sofieskolen til Region Hovedstaden  

 indebære, at der i overensstemmelse med folkeskolens almindelige  

 ordning skal indgås overenskomst mellem beliggenhedskommunen (Gladsaxe  

 Kommune)  

 og anbringelsesstedet (Sofieskolen) om henvisning af børn til  

 specialundervisning på anbringelsesstedet, jf. folkeskolelovens § 22, stk. 5,  

 2. pkt.
 Henvisning af børn efter denne  

 bestemmelse forudsætter, at skolemyndighederne i beliggenhedskommunen efter  

 indhentet udtalelse fra pædagogisk-psykologisk rådgivning vurderer, at det  

 pågældende  

 barn, der er anbragt af de sociale myndigheder på anbringelsesstedet, har  

 sådanne vanskeligheder, at barnet bedst kan undervises på anbringelsesstedet.
Efter folkeskolelovens § 22, stk. 5,  

 2. pkt., er det således beliggenhedskommunen, som tager stilling til,  

 hvorvidt  

 det pågældende barn skal henvises til specialundervisning på  

 anbringelsesstedet.
Det gælder også for de børn, der er anbragt på  

 anbringelsesstedet  

 af andre kommuner end beliggenhedskommunen.
 Der er derfor ikke tale om, at et  

 vilkårligt antal kommuner er ejere af Sofieskolens  

 specialundervisningstilbud,  

 der er en integreret del af skolens behandlingstilbud.
 For børn, der er anbragt på et  

 anbringelsessted af andre kommuner end beliggenhedskommunen, kan  

 beliggenhedskommunen efter de gældende regler kræve refusion af udgifterne  

 til  

 denne undervisning, jf. § 1, stk. 2 og 3, i bekendtgørelse nr. 308 af 22.  

 april  

 1994 om hvilken kommune og hvilken amtskommune udgiften til folkeskolens  

 undervisning m.v. endeligt påhviler.
 Disse refusionsregler er det ikke  

 hensigten at ændre i forbindelse med kommunalreformens ikrafttræden.
 Spørgsmål 27:
 I modsat fald vil ministeren da redegøre for, hvordan dette  

 hensigtsmæssigt skal administreres.
 Svar:
I mit svar på spørgsmål 26 oplyste jeg, at det efter  

 folkeskolelovens § 22, stk. 5, 2. pkt., er beliggenhedskommunen, som tager  

 stilling til, hvorvidt det pågældende barn skal henvises til  

 specialundervisning  

 på anbringelsesstedet.
Det gælder også for de børn, der er anbragt på  

 anbringelsesstedet af andre kommuner end beliggenhedskommunen.
 Der er derfor ikke tale om, at et vilkårligt antal kommuner er  

 »ejere« af Sofieskolens specialundervisningstilbud, der er en integreret del  

 af  

 skolens behandlingstilbud.
 Jeg skal i øvrigt henvise til mit svar på spørgsmål 26.
 Spørgsmål 29:
 Ministeren bedes kommentere vedlagte artikel: »Børnenes fremtid  

 er på spil« fra Dansk Blindesamfunds blad Blindesagen fra april 2005.
 Svar:
 Den pågældende artikel har følgende hovedsynspunkter:
 Kommunerne kan ikke give synshandicappede elever  

 den rette undervisning uden vejledning og rådgivning fra en kvalificeret  

 specialenhed.
 Når kommunerne overtager ansvaret for og  

 finansieringen af hele folkeskolens undervisning, er der fare for, at de »  

  

 i  

 spareiver og uvidenhed tror, at de ikke behøver at indkøbe specialviden,  «.
Kommunerne har svært ved at løfte opgaverne med  

 blinde og svagsynede skoleelever.
Det kommer blandt andet til udtryk i, at 44  

 pct. af alle elever med synshandicap forlader folkeskolen uden en fuld  

 afgangsprøve.
 Jeg har følgende bemærkninger hertil:
Med kommunalreformen overføres ansvaret for al  

 specialundervisning fra amtskommunerne til kommunerne.
Desuden overføres de  

 økonomiske ressourcer, som amtskommunerne i dag bruger til den vidtgående  

 specialundervisning, til kommunerne, ligesom amtskommunernes faglige  

 ekspertise  

 overføres til kommunerne med undtagelse af den ekspertise, der overføres til  

 regionerne i forbindelse med deres drift af de lands- og landsdelsdækkende  

 undervisningsinstitutioner, kommunikationscentrene m.v.
Samtidig sammenlægges kommunerne.
De nye kommuner vil således  

 typisk være større og både med hensyn til økonomi og faglig ekspertise have  

 flere ressourcer til rådighed med henblik på opgavevaretagelsen.
 Kommunerne får endvidere stillet gratis specialrådgivning m.v.  

 til rådighed i den statslige videns- og specialrådgivningsorganisation  

 (VISO).  

 VISO får til opgave at bistå kommunerne med gratis vejledende  

 specialrådgivning  

 i de mest specialiserede og komplicerede enkeltsager samt yde bistand til  

 udredning i de sjældent forekommende, specielle og komplicerede enkeltsager.
 Kommunen bevarer desuden sin mulighed for at samarbejde med  

 andre kommuner om varetagelse af specialundervisningen og den  

 pædagogisk-psykologiske rådgivning (PPR). Kommunen har også adgang til at  

 købe  

 sig til bistand i andre kommuner eller institutioner.
 Dette indebærer, at kommunerne - som amtskommunerne i dag - vil  

 have de nødvendige forudsætninger for at løfte ansvaret for undervisningen,  

 herunder specialundervisning af børn med synshandicap, og dermed opfylde  

 deres  

 pligt til at give specialundervisning og anden specialpædagogisk bistand til  

 alle børn, der har behov for det.
I denne pligt indgår efter de gældende regler også en  

 forpligtelse til at foretage en pædagogisk-psykologisk vurdering af elever,  

 der  

 har særlige undervisningsbehov.
En sådan vurdering skal efter samråd med  

 forældrene suppleres med udtalelser fra andre sagkyndige i fornødent omfang.  

 Disse regler videreføres efter kommunalreformens ikrafttræden.
Sikringen af, at denne forpligtelse overholdes, vil i fremtiden  

 principielt ske på samme måde som i dag.
Kommunale myndigheders opfyldelse af  

 forpligtelser i henhold til folkeskolelovgivningen påses af de kommunale  

 tilsynsmyndigheder.
Det samme gælder kommunalbestyrelsens forpligtelser i  

 henhold til lov om specialundervisning for voksne.
I forhold til den enkelte elev sikres kommunens overholdelse af  

 pligten til at stille relevante tilbud til rådighed ved klageadgangen til  

 Klagenævnet for vidtgående specialundervisning.
Klagenævnet vil i den  

 forbindelse kunne tage stilling til, om kommunen har truffet sin beslutning  

 på  

 et tilstrækkeligt oplyst grundlag, herunder om kommunen burde have indhentet  

 ekstern rådgivning og eventuelt bistand til udredning fra fx VISO.
 Det kommunale tilsyn med folkeskolen vil, som beskrevet i  

 regeringsgrundlaget, blive suppleret af et af regeringen nedsat uafhængigt  

 Råd  

 for evaluering og kvalitetsudvikling af folkeskolen.
Rådet skal blandt andet følge og vurdere udviklingen i det  

 faglige niveau i folkeskolen og give årlige tilbagemeldinger til  

 undervisningsministeren.
Rådet understøttes af en ny statslig styrelse for  

 evaluering og kvalitetsudvikling.
Styrelsen får til opgave at føre tilsyn med kvaliteten af  

 kommunernes forvaltning af folkeskoleloven, men også at gennemføre  

 evalueringer  

 m.v.
Disse kommende initiativer vil også omfatte specialundervisning og  

 specialpædagogisk bistand.
Synshandicappede elevers prøvefrekvens ved  

 folkeskolens  

 afsluttende prøver vil naturligt kunne indgå i de temaer, som styrelsen skal  

 beskæftige sig med.
 Endelig vil jeg understrege, at de regionale udviklingsråd i en  

 4-årig periode fra 1. januar 2007 skal følge udviklingen på  

 specialundervisningsområdet  

 og en gang årligt rapportere til mig som en del af mit grundlag for løbende  

 at  

 kunne vurdere, hvordan kommuner og regioner varetager deres opgaver efter  

 kommunalreformen.
 Jeg mener derfor ikke, at der med udgangspunkt i L 108 er grund  

 til at frygte, at kommunalreformen vil medføre de i artiklen omtalte  

 konsekvenser.
 Spørgsmål 31:
Ministeren bedes kommentere henvendelsen fra Amternes Tale-Høre  

 Samråd, jf.
L 108 - bilag 21.
 Svar:
Med lovforslaget har regeringen ønsket at sikre, at beslutninger  

 om specialundervisning træffes så tæt på borgerne som muligt, samt at  

 sammenhængen mellem specialundervisning og den almindelige undervisning  

 styrkes.
Har børn og voksne behov for specialundervisning og  

 specialpædagogisk  

 bistand, må det derfor være den kommune, hvor vedkommende bor, som har  

 ansvaret  

 for, at der tilbydes specialundervisning og specialpædagogisk bistand.
Det foreslås dog i lovforslaget, at de mest specialiserede  

 lands- og landsdelsdækkende undervisningstilbud drives og udvikles af  

 regionerne  

 bortset fra de lands- og landsdelsdækkende undervisningstilbud i Københavns  

 Kommune.
Herved tilgodeses disse meget specialiserede tilbud, som kommunerne  

 ikke umiddelbart kan substituere med egne tilbud.
 Med forslaget overflyttes også undervisningstilbuddet i de  

 nuværende amtskommunale undervisningsinstitutioner (kommunikationscentre  

 m.v.)  

 med specialundervisning og specialpædagogisk bistand for personer med tale-,  

 høre- eller synsvanskeligheder, således at driftsansvaret som udgangspunkt  

 placeres i regionerne.
 Placeringen i regionen er foreslået ud fra et ønske om at  

 tilgodese hensynet til brugerne af disse centre - der både tilbyder ydelser  

 efter lov om social service og ydelser efter undervisningslovgivningen -  

 således at centrene bevares samlet som én institution hos én myndighed.
 På nogle af kommunikationscentrene, der efter forslaget skal  

 drives af regionsrådene i henhold til lov om specialundervisning for voksne,  

 tilbydes der også specialundervisning og specialpædagogisk bistand til børn.  

 Det forudsættes, at denne undervisning gives efter folkeskoleloven.
 Efter lovforslaget overføres amtsrådenes visitationskompetence  

 til kommunalbestyrelserne, som også overtager det fulde finansieringsansvar  

 for  

 al specialundervisning for voksne.
 Som følge heraf foreslås det, at kommunalbestyrelsen kan henvise  

 en person til specialundervisning eller anden specialpædagogisk bistand ved  

 regionsrådets foranstaltning, når kommunalbestyrelsen finder, at personens  

 udvikling  

 stiller krav om en støtte, der bedst kan imødekommes ved en regional  

 foranstaltning, herunder specialundervisning ved kommunikationscentrene.
 Det er herefter regionsrådet, som træffer afgørelse om det  

 nærmere indhold af foranstaltningen efter forhandling med  

 kommunalbestyrelsen.
 Disse bestemmelser skal ses som en konsekvens af, at amtsrådenes  

 hidtidige ansvar for specialundervisningen ved den nye opgavefordeling bliver  

 delt mellem kommunalbestyrelserne og regionsrådene.
 De foreslåede bestemmelser svarer i øvrigt til bestemmelserne i  

 folkeskolelovens § 21.
 Jeg vil også gøre opmærksom på, at den hidtidige praksis,  

 hvorefter amtsrådene i vidt omfang har bemyndiget institutionerne til at  

 foretage visitationen, bliver lovfæstet med forslaget.
 Kommunalbestyrelsen kan således henlægge beføjelser vedrørende henvisning,  

 herunder visitations- og optagelseskompetence, af personer til  

 specialundervisning og specialpædagogisk bistand til regionsråd eller  

 voksenspecialundervisningsinstitutioner, herunder private institutioner.
 Amternes Tale-Høre Samråd foreslår, at specialundervisningen på  

 kommunikationscentrenes finansieres gennem en objektiv finansiering for så  

 vidt  

 angår af de dele af udgifterne, som ikke kan henføres til konkrete ydelser.
 Jeg skal bemærke, at strukturaftalen indebærer, at der skal  

 fastsættes nærmere principper for betalingen af de regionale  

 undervisningstilbud efter drøftelse med de regionale og kommunale parter.
Jeg vil dog gøre opmærksom på, at den foreslåede objektive  

 finansiering af en del af udgifterne ved de lands- og landsdelsdækkende  

 undervisningstilbud  

 er begrundet i, dels at disse tilbud vil blive anvendt tværregionalt, hvorfor  

 taksten ikke alene kan fastsættes i den enkelte regions rammeaftale, dels at  

 der er tale om meget specialiserede tilbud, som kommunerne ikke umiddelbart  

 kan  

 substituere med egne tilbud.
Taksten vil derfor afspejle en fælles kommunal  

 interesse.
 De samme hensyn gør sig ikke gældende for  

 kommunikationscentrenes vedkommende, idet centrene i dag i overvejende grad  

 betjener den amtskommune, hvor det pågældende center er beliggende.
Udgangspunktet for den kommunale finansiering af  

 kommunikationscentrene vil være en takst for den enkelte kommunes udnyttelse  

 af  

 tilbuddet.
Taksten fastsættes på baggrund af den samlede udgift, som regionen  

 vil have for den pågældende type af tilbud.
Taksten for typen af tilbud  

 aftales  

 i rammeaftalen mellem regionsrådet og kommunalbestyrelserne i regionen.
 Spørgsmål 35:
 Ministeren bedes give en beskrivelse af, hvordan  

 beslutningsprocessen omkring undervisningen af autistiske børn vil blive  

 administreret  

 efter L 108.
 Svar:
Børn med autisme er ikke en homogen gruppe.
Forudsætninger og behov  

 hos børn med autisme varierer meget.
Jeg lægger til grund for besvarelsen, at  

 der tænkes på børn, som i dag ville blive undervist i enten specialklasser  

 eller  

 henvist af kommunalbestyrelsen til vidtgående specialundervisning ved  

 amtsrådets foranstaltning.
 Efter de gældende regler, der fremgår af bekendtgørelse nr. 896  

 af 22. september 2000 om folkeskolens specialundervisning og anden  

 specialpædagogisk bistand, vil et barn, som har et særligt  

 undervisningsbehov,  

 der ikke kan opfyldes inden for rammerne af den almindelig undervisning,  

 blive  

 indstillet til en pædagogisk-psykologisk vurdering.
 Indstillingen om at sende barnet til pædagogisk-psykologisk  

 vurdering afgives af klasselæreren eller den kommunale sundhedstjeneste  

 gennem  

 skolens leder eller på grundlag af oplysningerne ved indskrivningen af  

 lederen  

 selv.
 Forældrene kan også selv anmode om at få en  

 pædagogisk-psykologisk vurdering af deres barn, jf. § 3, stk. 3, i  

 bekendtgørelse nr. 896 af 22. september 2000.
Den pædagogisk-psykologiske vurdering skal resultere i en  

 udtalelse til skolens leder om, hvorvidt eleven har behov for  

 specialundervisning eller anden specialpædagogisk bistand.
Er dette  

 tilfældet,  

 skal udtalelsen indeholde et forslag til den nærmere foranstaltning.
 I modsat fald kan udtalelsen ledsages af en vejledning til den  

 lærer eller andre, der har indstillet eleven til den pædagogisk-psykologiske  

 vurdering, med angivelse af, hvilke foranstaltninger der må anses for  

 hensigtsmæssige til at forbedre elevens situation.
 Beslutningen om at iværksætte specialundervisning efter  

 folkeskolelovens § 20, stk. 1, på elevens hjemskole træffes af skolens leder,  

 der efter folkeskolelovens § 45, stk. 2, træffer alle konkrete afgørelser  

 vedrørende skolens elever.
 Kommunalbestyrelsen træffer dog beslutningen, hvis barnet skal  

 henvises til en anden skole i eller uden for kommunen samt til vidtgående  

 specialundervisning ved amtsrådets foranstaltning i henhold til  

 folkeskolelovens  

 § 20, stk. 2. Det er herefter amtsrådet, der træffer beslutning om det  

 nærmere  

 indhold af foranstaltningen.
 Beslutningerne om specialundervisning træffes altid efter samråd  

 med eleven og forældrene.
 Den beskrevne ordning, herunder reglerne om den betydelige  

 inddragelse af eleven og forældrene, videreføres med de justeringer, som L  

 108  

 nødvendiggør, efter kommunalreformens ikrafttræden.
 Spørgsmål 38:
Hvis regionsrådet ikke kan sikre undervisning af voksne og unge,  

 hvem skal så sikre det? Svar:
Forslaget medfører, at kommunalbestyrelserne får myndigheds- og  

 finansieringsansvaret samt forsyningspligten for tilbud om  

 specialundervisning  

 for voksne, herunder tilbud til unge med særlige behov.
Dog påhviler det ikke  

 kommunalbestyrelserne at sørge for den specialundervisning, der har været  

 tilbudt ordblinde voksne i henhold til lov om specialundervisning for voksne,  

 idet denne undervisning flyttes til lov om forberedende voksenundervisning  

 (FVU-loven). Med hensyn til opgaver med karakter af behandling eller  

 genoptræning under hospitalsophold forudsættes disse overført til regionerne.
 Regionsrådene får ansvaret for at drive lands- og  

 landsdelsdækkende undervisningstilbud med tilbud om specialundervisning for  

 voksne, ligesom det påhviler regionsrådet at drive undervisningsinstitutioner  

 til personer, som har tale-, høre- eller synsvanskeligheder  

 (kommunikationscentre).
Regionsrådet kan endvidere, efter aftale med  

 kommunalbestyrelsen, varetage kommunale driftsopgaver med specialundervisning  

 for voksne.
Opgaverne skal ligge i en naturlig tilknytning til regionens  

 opgaver, og hvor regionen derfor har særlige kompetencer i forhold til  

 opgavevaretagelsen.
 Regionsrådet kan desuden tilrettelægge særlige  

 ungdomsuddannelsesforløb, fx til sent udviklede unge, hvis det indgår i  

 rammeaftalen mellem kommunalbestyrelserne og regionsrådet.
Regionsrådet har det overordnede ansvar for regionens  

 undervisningstilbud, herunder for at tilpasse kapaciteten og sammensætningen  

 af  

 tilbudene.
Desuden har regionsrådet ansvaret for udviklingen af regionens  

 undervisningstilbud, herunder den faglige udvikling af indholdet.
 For at sikre et grundlag for regionernes planlægning skal hver  

 kommunalbestyrelse i regionen udarbejde en årlig redegørelse for kommunens  

 forventede brug af pladser ved de regionale undervisningsinstitutioner.  

 Redegørelsen skal omfatte det kommende år og de næste 3 år.
 På baggrund af kommunalbestyrelsernes årlige redegørelser sørger  

 regionsrådet for, at der indgås en årlig rammeaftale med  

 kommunalbestyrelserne,  

 som danner grundlag for tilpasningen af regionens undervisningstilbud.
 Rammeaftalerne er årlige aftaler mellem regionsrådet og  

 kommunalbestyrelserne i regionen, og danner grundlag for regionens tilpasning  

 af de undervisningstilbud, regionen har forsyningspligt og driftsansvar for.  

 Det vil sige de lands- og landsdelsdækkende tilbud samt  

 kommunikationscentrene.
Kommunalbestyrelsen forpligtes med lovforslaget til at sørge for  

 specialundervisning for både børn og voksne.
Regionsrådet har dog  

 forsyningspligten for de tilbud, som er omfattet af rammeaftalen.
Det vil  

 sige,  

 at regionsrådet har pligt til at sørge for, at der er den rette kapacitet i  

 disse tilbud inden for rammeaftalen.
 Spørgsmål 44:
Hvilke fordele er der forbundet med at flytte  

 specialundervisningen fra amtsligt til kommunalt niveau? Svar:
Med lovforslaget har regeringen ønsket at sikre, at der skabes  

 en enkelt og entydig placering af specialundervisningen i kommunerne, således  

 at beslutninger herom træffes så tæt på borgerne som muligt.
Dog overflyttes  

 ordblindeundervisning til VUCerne og tilbud efter lov om  

 voksenspecialundervisning  

 i forbindelse med hospitalsophold overgår til regionerne.
Ved kommunalreformen tegnes en offentlig sektor, hvor kommunerne  

 varetager de direkte borgerrettede opgaver og dermed bliver hovedindgangen  

 for  

 borgerne til den offentlige sektor.
Der bliver således kun en indgang for  

 borgerne, når de har behov for specialundervisning, hvilket vil give større  

 overskuelighed end i dag.
 Eksempelvis har der på folkeskoleområdet været et delt ansvar  

 mellem kommunerne og amtskommunerne, hvilket har kunnet give anledning til  

 problemer.
 Med et kommunalt ansvar for specialundervisningen får kommunerne  

 bedre forudsætninger for at styrke sammenhængen mellem specialundervisningen  

 og  

 andre kommunale opgaver i forhold til de berørte borgere.
Det foreslås dog i lovforslaget, at de mest specialiserede  

 lands- og landsdelsdækkende specialundervisningstilbud drives og udvikles af  

 regionerne, bortset fra de landsdelsdækkende specialundervisningstilbud i  

 Københavns Kommune.
Tilsvarende overgår driften af kommunikationscentrene  

 m.v.  

 til regionerne, bortset fra institutioner beliggende i Københavns og  

 Frederiksberg Kommune samt Bornholms Regionskommune.
Det er kommunerne, der  

 har  

 finansieringsansvaret og henviser til de regionale tilbud.
 Spørgsmål 45:
Kan man som forælder gå direkte til den enkelte institution for  

 at få sat behandling/specialundervisning i gang? Svar:
 Efter folkeskolelovens § 12, stk. 2, sker henvisning til  

 specialundervisning, som ikke er af foreløbig karakter, efter  

 pædagogisk-psykologisk  

 rådgivning og i samråd med elev og forældre.
 De nærmere regler om fremgangsmåden ved iværksættelse af  

 specialundervisning fremgår af kapitel 2 i bekendtgørelse nr. 896 af 22.  

 september 2000 om folkeskolens specialundervisning og specialpædagogiske  

 bistand.
 Efter disse regler er der etableret en ordning, hvorefter elever  

 med særlige undervisningsbehov, der ikke kan opfyldes inden for rammerne af  

 den  

 almindelige undervisning, indstilles til en pædagogisk-psykologisk vurdering.  

 Denne vurdering foretages ofte af den kommunale pædagogisk-psykologiske  

 rådgivning (PPR).
Vurderingen skal resultere i en udtalelse til skolens leder om,  

 hvorvidt eleven har behov for specialundervisning eller anden  

 specialpædagogisk  

 bistand, samt forslag til foranstaltning.
Ved PPR´s vurdering skabes størst  

 mulig sikkerhed for, at den støtte, som iværksættes, er relevant i forhold  

 til  

 elevens særlige behov.
 Indstillingen til PPR afgives af klasselæreren eller den  

 kommunale sundhedstjeneste gennem skolelederen og i samråd med elev og  

 forældre.
 Skolelederen kan også selv afgive en indstilling om en  

 pædagogisk-psykologisk vurdering på grundlag af oplysninger, der foreligger i  

 forbindelse med indskrivningen af en elev.
 Der er desuden mulighed for, at forældrene selv kan anmode om en  

 pædagogisk-psykologisk vurdering af deres barn, jf. § 3, stk. 3, i  

 bekendtgørelse nr. 896 af 22. september 2000. Som følge af denne bestemmelse  

 kan forældrene også selv anmode PPR om rådgivning.
Beslutningen om specialundervisning træffes af skolens leder,  

 der efter folkeskolelovens § 45, stk. 2, træffer alle konkrete afgørelser  

 vedrørende skolens elever.
Det er dog kommunalbestyrelsen, som træffer  

 beslutning om henvisning af elever til en anden skole i og uden for kommunen  

 samt henvisning af elever til vidtgående specialundervisning ved amtsrådets  

 foranstaltning.
Beslutningerne om specialundervisning træffes altid efter  

 samråd med eleven og forældrene.
Den beskrevne ordning, herunder den meget betydelige inddragelse  

 af eleven og forældrene, agtes med de justeringer, som L 108 nødvendiggør,  

 videreført efter kommunalreformens ikrafttræden.
Det gælder også for  

 forældrenes mulighed for selv at anmode om en pædagogisk-psykologisk  

 vurdering.  

 Desuden vil PPR kunne indhente bistand fra andre kommuners PPR, fra  

 institutioner  

 m.v. eller anmode VISO om rådgivning og bistand til udredning af den enkelte  

 elev.
 Forældrene har således hverken efter de gældende regler eller  

 efter lovforslaget mulighed for at henvende sig direkte til specialskolerne  

 for  

 at få sat specialundervisning i gang.
 Spørgsmål 46:
Hvor går  

 personer, der henvises fra sundhedsvæsenet til f.eks. tale/hørebehandling,  

 hen  

 med disse henvisninger? Hvad er lovgrundlaget? Vil der være ændringer på  

 dette  

 felt efter L 108? Svar:
 I dag er det amtsrådene, der skal sørge for, at personer med  

 fysiske eller psykiske handicap efter undervisningspligtens ophør kan få  

 specialundervisning og specialpædagogisk bistand, der tager sigte på at  

 afhjælpe eller begrænse virkningerne af disse handicap (kompenserende  

 specialundervisning).
 Denne specialundervisning finder sted i henhold til lov om  

 specialundervisning for voksne, jf. lovbekendtgørelse nr. 658 af 3. juli 2000  

 med senere ændringer.
 Anmodningen om specialundervisning kan  ud over fra personen  

 selv - komme fra andre med kendskab til personen, fx pårørende, venner,  

 plejepersonale, læge, hjemmehjælper m.v.
 Amtsrådene har i dag i stort omfang overdraget ansvaret for  

 visitationen til amtskommunens specialundervisningsinstitutioner, således at  

 en  

 person med behov for specialundervisning kan henvende sig direkte til  

 specialundervisningsinstitutionen.
Med lovforslaget overtager kommunalbestyrelserne ansvaret for  

 voksenspecialundervisningen, herunder finansieringsansvaret.
Det er også  

 kommunalbestyrelsen,  

 der får tillagt visitationskompetencen.
 Foruden de mest specialiserede lands- og landsdelsdækkende  

 undervisningsinstitutioner påhviler det også regionsrådet at drive  

 undervisningsinstitutioner (kommunikationscentre) for personer, som har  

 tale-,  

 høre- eller synsvanskeligheder.
 Efter forslaget foretager kommunalbestyrelsen henvisning af  

 personer til specialundervisning og specialpædagogisk bistand ved  

 regionsrådets  

 foranstaltning, når kommunalbestyrelsen finder, at de pågældendes udvikling  

 stiller krav om en særlig støtte, der bedst kan imødekommes ved en regional  

 foranstaltning.
 Regionsrådet træffer efter forhandling med kommunalbestyrelsen  

 afgørelser om det nærmere indhold af foranstaltningen.
 Efter forslaget bliver det desuden muligt, hvis  

 kommunalbestyrelsen ønsker det, at henlægge beføjelser vedrørende henvisning,  

 herunder optagelses- og visitationskompetence, til regionsråd eller  

 voksenspecialundervisningsinstitutioner, herunder også  

 kommunikationscentrene.
 Den ordning, hvorefter amtsrådene i stort omfang har henlagt  

 visitationskompetencen til kommunikationscentrene, er det således muligt at  

 videreføre efter kommunalreformens ikrafttræden.
Hvis en borger fx henvises af sundhedsvæsnet til  

 taleundervisning, vil det som udgangspunkt være kommunen, der henviser  

 borgeren  

 til den pågældende undervisningsinstitution.
Hvis kommunalbestyrelsen har  

 delegeret sine beføjelser vedrørende visitations- og optagelseskompetence til  

 den pågældende undervisningsinstitution, vil borgeren kunne henvende sig  

 direkte til institutionen.
 Med lovforslaget sker således ikke væsentlige ændringer  

 vedrørende visitationen til specialundervisning bortset fra, at  

 visitationskompetencen  

 flyttes fra amtsrådene til kommunalbestyrelserne.
 Spørgsmål 49:
Hvor mange borgere i hver kommune forventes at have behov for at  

 blive henvist til specialundervisning? Svar:
 Undervisningsministeriet har ikke en oversigt over den aktuelle  

 fordeling mellem de nye kommuner af borgere, der modtager  

 specialundervisning,  

 hvorfor det ikke er muligt at besvare spørgsmålet.
Ministeriet er i besiddelse af en række oplysninger om elever i  

 specialundervisningen fordelt på de eksisterende kommuner.
Oplysningerne er  

 imidlertid ikke umiddelbart sammenlignelige, hvorfor ministeriet er i færd  

 med  

 at bearbejde dem.
Der vil i forlængelse af denne besvarelse blive fremsendt  

 en  

 oversigt over fordelingen af elever i specialundervisningen (kommunale og  

 amtskommunale folkeskoler m.v.), fordelt på de nye kommuner.
For så vidt angår voksenspecialundervisningen har ministeriet  

 ikke oplysninger om aktivitet fordelt på kommuner.
Jeg kan dog oplyse, at ca.  

 95.000 personer årligt henvises til tilbud af meget varierende omfang og  

 karakter (kalenderåret 1999). Af det samlede deltagerantal udgør personer med  

 læsevanskeligheder (ordblinde) 9 pct.
Personer med hørevanskeligheder udgør  

 44  

 pct. af det samlede antal deltagere i voksenspecialundervisning.
Sidstnævnte  

 gruppe modtager som oftest tilbud om specialundervisning og anden  

 specialpædagogisk bistand af begrænset omfang og varighed, og 12 pct. af det  

 samlede forbrug af undervisningstimer vedrørte ved seneste opgørelse  

 undervisningstilbud til denne gruppe.
 Lovforslaget indebærer, at ordblindeundervisningen for voksne  

 overgår til staten og forankres på VUC sammen med den forberedende  

 voksenundervisning (FVU). Der foretages en kortlægning af de øvrige  

 voksenspecialundervisningstilbud, og jeg forventer, at kortlægningen vil give  

 et nærmere overblik over aktiviteten på området.
 Spørgsmål 67:
Ministeren bedes kommentere henvendelsen af 31. maj 2005 fra  

 Ordblindeinstituttet,  

 jf.
L 108 - bilag 35.
 Svar:
 De specialundervisningstilbud, der ifølge lovforslagets § 1 skal  

 forankres i regionerne, har alle en lands- eller landsdelsdækkende funktion.  

 Den lands- eller landsdelsdækkende funktion henviser ikke blot til, at  

 institutionerne i dag sælger pladser til andre amtskommuner, men også til at  

 de  

 tilbyder en ganske særlig og specialiseret ydelse i forhold til børn og unge  

 i  

 specialundervisningen, der kun kan fås et eller ganske få steder i landet, og  

 som den enkelte amtskommune ikke kan substituere med egne tilbud.
 Ordblindeinstituttet tilbyder vidtgående specialundervisning i  

 henhold til folkeskolelovens § 20, stk. 2, for normalt begavede elever, der  

 har  

 omfattende specifikke vanskeligheder med læsning og stavning (dysleksi).
 Ordblindeinstituttet underviser i alt 87 elever i indeværende  

 skoleår, heraf kommer 78 elever fra kommunerne i Københavns Amtskommune, mens  

 ni elever ikke er hjemmehørende i amtskommunen.
Mange specialskoler underviser imidlertid også elever fra andre  

 amter efter individuelle aftaler.
Næsten alle de amtskommunale folkeskoler i  

 Københavns Amt underviser et begrænset antal elever, som ikke er  

 hjemmehørende  

 i amtskommunen.
Ordblindeinstituttet adskiller sig således ikke på dette  

 punkt  

 fra de øvrige amtskommunale folkeskoler, der overgår til kommunal drift.
 Den omtalte rådgivning og vejledning i henvendelsen fra  

 Ordblindeinstituttet fungerer som indtægtsdækket virksomhed.
 Ordblindeinstituttet har mulighed for at fortsætte med den  

 nuværende kapacitet og ekspertise også efter kommunalreformen, idet der ikke  

 er  

 noget til hinder for, at den omtalte rådgivning og vejledning kan fortsætte  

 som  

 indtægtsdækket virksomhed.
 Med udgangspunkt i det foranstående overgår Ordblindeinstituttet  

 efter lovforslaget til kommunal drift.
