 Med henvisning til § 9 i landbrugsministeriets bekendtgørelse nr. 2 af 3.  

 januar 1969 om kunstig sædoverføring på svin fastsættes følgende bestemmelser  

 vedrørende udtagning og behandling af ornesæd samt inseminering:
 Sædopsamling.
 Der skal anvendes renset og steriliseret skede, tragt og  

 opsamlingsbeholder til hver enkelt orne og sædens opsamling skal i det hele  

 foretages under iagttagelse af god hygiejne.
 Sædens bedømmelse og behandling.
 Sædens bedømmelse og behandling skal altid foretages på hygiejnisk  

 forsvarlig måde og foregå i sædlaboratoriet eller i andre lokaler, som er  

 forbeholdt sædens videre behandling.
 Personalet fra ornestalden har kun adgang til laboratoriet og tilsvarende  

 lokaler efter fjernelse af det overtrækstøj og den fodbeklædning, som har  

 været anvendt i stalden.
 Transport eller forsendelse af sæd skal foregå i ren emballage.
 Insemineringen.
 Det til inseminering nødvendige instrumentarium m.v. skal transporteres  

 hygiejnisk forsvarligt.
 Under arbejdet i stalden skal inseminøren være iført støvler af gummi  

 eller tilsvarende materiale samt kittel eller forklæde af gummilærred, plast  

 el. lign..
 Instrumenter, der anvendes til inseminering skal rengøres og desinficeres  

 efter hver inseminering, og inseminering skal i det hele udføres under  

 iagttagelse af god hygiejne.
 Ethvert hundyr, der insemineres med sæd fra stationens orner, skal mærkes  

 i venstre øre (ved øreklip, tatovering eller anden synlig mærkning).
 Efter insemineringen udleveres til hundyrets ejer eller til dennes  

 repræsentant et kort, hvorpå inseminøren har anført ejerens navn og adresse,  

 ornens nummer, hundyrets nummer samt dato og årstal for insemineringen.
 På kortet, som stilles til rådighed af Landsudvalget for Svineavlens  

 Ledelse, skal hundyrets ejer anføre faringsdato, antallet af fødte grise  

 (levende - og dødfødte) samt oplysninger om evt. misdannede grise, hvorefter  

 det indsendes til Landsudvalgets stedlige repræsentant.
 Der skal føres kartotek (eller lister) over hvert enkelt hundyr, der er  

 insemineret, med angivelse af ornens nummer, hundyrets nummer,  

 insemineringsdato samt ejerens navn og adresse.
 Forinden en stald forlades, skal hænder, arme, overtræksbeklædning og  

 gummistøvler være rengjorte ved afvaskning.
 Registrering.
I den udstrækning det ønskes af virksomhedens ledelse, skal det  

 inseminerende personale foretage en registrering og analyse af det udførte  

 arbejde og de opnåede resultater.
Denne registrering kan bl.a. omfatte en  

 opgørelse vedrørende ornernes funktion, en beregning af de månedlige omløber-  

 (ikke omløber) procenter, af de opnåede drægtighedsprocenter, af antal fødte  

 grise og af forhold, der har betydning i arvelighedsmæssig henseende.
