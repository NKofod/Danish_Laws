Indhold 1. Indledning Med virkning fra 1. juli 1998 er bistandsloven afløst af lov om social  

 service (serviceloven), lov om aktiv socialpolitik (aktivloven) og lov om  

 retssikkerhed og administration på det sociale område (retssikkerhedsloven).
 Disse lovændringer og de samtidige ændringer af lov om social pension om  

 bl.a. tilkendelseskompetencen medfører en betydelig forenkling af  

 klagereglerne på det sociale område.
 Lovændringerne har nødvendiggjort en revision af Ankestyrelsens  

 klagevejledning nr. 123 af 1. juli 1993.
 Som følge af lovændringerne har vi fundet det hensigtsmæssigt at ændre  

 vejledningens systematik på nogle områder.
 Vejledningen omfatter klagereglerne i retssikkerhedsloven og den  

 lovgivning, der er omfattet af retssikkerhedsloven, samt klagereglerne i lov  

 om forsikring mod følger af arbejdsskade.
De særlige regler om klager over afgørelser om særlig støtte til børn og  

 unge efter kapitel 8 i lov om social service er kun undtagelsesvis omhandlet  

 i denne vejledning.
Der henvises til kapitel 10 i vejledningen om  

 servicelovens regler om særlig støtte til børn og unge.
 Vejledningen har virkning fra 1. juli 1998. Samtidig ophæves  

 Ankestyrelsens vejledning nr. 123 af 1. juli 1993 samt supplement udsendt i  

 »Nyt fra Ankestyrelsen«, nr. 4, december 1996.
2. Hvilke love omfatter vejledningen Med vedtagelsen af lov nr. 453 af 10. juni 1997 om retssikkerhed og  

 administration på det sociale område er klagereglerne på det sociale område  

 med enkelte undtagelser samlet i en lov.
Socialministeren bestemmer, hvilke sociale love retssikkerhedsloven gælder  

 for.
Det er sket ved Socialministeriets bekendtgørelse nr. 11 af 8. januar  

 1998 om retssikkerhed og administration på det sociale område, og den  

 omfatter følgende love:
Lov om social pension Lov om dagpenge ved sygdom eller fødsel Lov om aktiv socialpolitik Lov om social service Lov om børnetilskud og forskudsvis udbetaling af børnebidrag Lov om delpension Lov om tilbageholdelse af stofmisbrugere i behandling Lov om forebyggende hjemmebesøg til ældre mv.
 Loven omfatter ikke Arbejdsskadestyrelsens forvaltning af lov om  

 forsikring mod følger af arbejdsskade, lov om erstatning til skadelidte  

 værnepligtige m.fl., lov om erstatning til besættelsestidens ofre m.v., men  

 retssikkerhedslovens kapitel 9 samt §§ 68 og 70 gælder for Ankestyrelsens  

 behandling af klager over Arbejdsskadestyrelsens afgørelser, jf. § 55, stk. 4  

 i lov om forsikring mod følger af arbejdsskade.
 Kommunerne, de sociale nævn, Arbejdsskadestyrelsen, amtskommunerne,  

 Søfartsstyrelsen og Ankestyrelsen træffer også afgørelser efter andre love  

 end de ovennævnte, hvor klagereglerne ligner dem, der findes i de sociale  

 love, men da lovene ikke hører under Socialministeriets område, er  

 klagereglerne ikke indskrevet i denne vejledning.
 Det drejer sig bl.a. om lov om en børnefamilieydelse, lov om erstatning  

 for vaccinationsskader, lov om inddrivelse af underholdsbidrag, lov om  

 offentlig sygesikring, lov om sygehusvæsen og lov om individuel boligstøtte.
3. Hvilke myndigheder Vejledningen omfatter følgende myndigheder:
Kommunalbestyrelserne (kommunerne) De kommunale klageråd Amtsrådene (amtskommunerne) De amtslige brugerråd De sociale nævn Den Sociale Sikringsstyrelse Arbejdsskadestyrelsen Søfartsstyrelsen Den Sociale Ankestyrelse 4. Klageinstanserne I denne vejledning anvendes betegnelsen klageinstans/klagemyndighed om det  

 sociale nævn og Den Sociale Ankestyrelse.
 Disse myndigheder kan i modsætning til de kommunale klageråd og de  

 amtslige brugerråd ændre de afgørelser, der indbringes for dem.
 De sociale nævns kompetence og sammensætning fremgår af  

 retssikkerhedslovens § 44 og § 45 samt § 12 i Socialministeriets  

 bekendtgørelse nr. 11 af 8. januar 1998 om retssikkerhed og administration på  

 det sociale område.
 Den Sociale Ankestyrelses kompetence og sammensætning fremgår af  

 retssikkerhedslovens § 50, § 51 og § 52 samt § 18 i Socialministeriets  

 bekendtgørelse om retssikkerhed og administration på det sociale område.
5. Hvilke klager behandler klageinstanserne Klageinstanserne behandler klager over afgørelser om enkeltpersoners  

 rettigheder og pligter efter den sociale lovgivning.
 Klageinstanserne behandler også sager om uenighed mellem kommuner og  

 amtskommuner om deres forpligtelser efter den sociale lovgivning.
a.
Afgørelsesbegrebet Ved en afgørelse forstås en beslutning, der træffes af en  

 forvaltningsmyndighed i en konkret sag, og som i forhold til den enkelte  

 borger og/eller myndighed tilsigter at have retsvirkning efter sit indhold.
 Afgørelsesbegrebet omfatter også beslutninger, der afslutter sagen, fx  

 afslag på genoptagelse og afvisning af en sag, herunder Ankestyrelsens  

 afvisning af at behandle en sag som principiel eller generel.
b.
Processuelle beslutninger Uden for afgørelsesbegrebet falder de såkaldte processuelle beslutninger.  

 Sådanne beslutninger medfører ikke i sig selv retsvirkninger.
Til denne type  

 beslutninger hører fx beslutning om udsættelse af en sags behandling (fordi  

 en endelig stillingtagen til sagen endnu ikke er mulig), beslutning om at  

 genoptage en sag til ny vurdering eller Ankestyrelsens antagelse af en sag  

 til behandling som principiel eller generel.
Processuelle beslutninger kan  

 som hovedregel ikke påklages.
c.
Vejledende udtalelser Også vejledende udtalelser falder uden for afgørelsesbegrebet.
Herved  

 forstås udtalelser fra forvaltningsmyndigheder, der indeholder vurderinger af  

 sagsforhold, men som ikke tilsigter at have retsvirkning.
Disse udtalelser  

 kan ikke påklages.
 Om afgørelser om vejledning og rådgivning - se under pkt. 11.
d.
Indstillinger og høringssvar Indstillinger og høringssvar har ikke i sig selv retsvirkning (efter deres  

 indhold), og de er derfor heller ikke omfattet af afgørelsesbegrebet.
e.
Hvad kan der klages over Der kan klages over indholdet af en afgørelse (realiteten) og/eller den  

 måde, en sag er behandlet på (formaliteten).
 Ved realiteten forstås afgørelsens resultat, fx om en ansøger er  

 berettiget til pension, og i givet fald hvilken pensionstype.
 Ved en formalitetsklage forstås en klage over myndighedens tilsidesættelse  

 af regler for sagsbehandling.
Reglerne for sagsbehandling er bl.a. fastsat i forvaltningsloven og  

 retssikkerhedsloven.
Disse regler er uddybet og suppleret ved Ombudsmandens  

 og klageinstansernes praksis.
 Der kan klages over formaliteten i forbindelse med en afgørelse, selv om  

 realiteten ikke påklages.
Der kan dog først klages over formaliteten, når der foreligger en  

 afgørelse i sagen, og reglerne om klagefrist gælder også for  

 formalitetsklager.
Afgørelser om aktindsigtsspørgsmål kan dog påklages,  

 uanset om der er truffet realitetsafgørelse i sagen, og der gælder ingen  

 klagefrist.
 Nedenfor under pkt. 7, afsnit b, er omtalt klager over overskridelse af  

 tidsfrister, der er fastsat i loven.
6. Hovedreglen om en klagemulighed En afgørelse inden for det sociale område kan som hovedregel kun påklages  

 til en instans.
- Der er enkelte områder, hvor der slet ikke er klageadgang.
Se pkt. 7.
- Hvis en sag har principiel eller generel betydning, vil den kunne  

 optages til behandling i Ankestyrelsen.
Se pkt. 9.
 - På de områder, hvor Ankestyrelsen kan optage en sag til principiel  

 behandling, kan afgørelser om aktindsigt behandles af Ankestyrelsen, uanset  

 om styrelsen efter reglerne om sager af principiel eller generel betydning  

 ville optage den underliggende sag til behandling, og uanset om spørgsmålet  

 om aktindsigt har principiel eller generel betydning.
7. Klager, der ikke kan behandles af de almindelige klageinstanser (de sociale nævn og Den Sociale Ankestyrelse) Klager over forhold, der efter deres art ikke kan behandles af de  

 almindelige klageinstanser a.
Det generelle serviceniveau Der kan ikke klages til de almindelige klageinstanser over kommunens og  

 amtskommunens fastsættelse af det generelle serviceniveau, herunder hvilke  

 tilbud og pladser, der skal være til rådighed i kommunen og amtskommunen og  

 takster for tilbudene, jf. § 60, stk. 2, i retssikkerhedsloven.
 Sådanne klager må rettes til henholdsvis kommunalbestyrelsen og amtsrådet.
b.
Klager over sagsbehandlingstiden, personalets optræden, mv.
 En klage, der ikke vedrører tilsidesættelse af regler for sagsbehandling,  

 men personalets optræden, sagsbehandlingens tilrettelæggelse,  

 ekspeditionsfejl eller sagsbehandlingstiden, kan ikke behandles af  

 klageinstanserne.
 En helt uforholdsmæssig lang sagsbehandlingstid vil dog kunne sidestilles  

 med et afslag med den virkning, at klageinstansen kan behandle sagen.  

 Endvidere kan klageinstanserne behandle en klage over, at en tidsfrist, der  

 er fastsat i loven, er overskredet.
 Dette gælder også den frist, som kommuner og amtskommuner efter  

 retssikkerhedslovens § 3, stk. 2, skal fastsætte for, hvor lang tid, der må  

 gå, inden der skal være truffet en afgørelse om hjælp efter den sociale  

 lovgivning, jf. nærmere kap. 3.1 i Socialministeriets vejledning om  

 retssikkerhed og administration på det sociale område.
 Hvis klagen angår personalets optræden eller andre af de ovenfor nævnte  

 forhold, som ikke kan behandles af de almindelige klageinstanser, skal klagen  

 behandles af den pågældende myndigheds ledelse.
 Hvis klagen angår en kommunal forvaltning, skal klagen således behandles  

 af borgmesteren eller kommunalbestyrelsen.
 Hvis klagen angår den amtskommunale forvaltning, skal den behandles af  

 amtsborgmesteren eller amtsrådet.
 I de sociale nævn skal en sådan klage behandles af statsamtmanden.
 I de statslige styrelser behandles en sådan klage af  

 styrelseschefen/direktøren.
c.
Klager over bistandsudøvelsen Ved bistandsudøvelsen forstås den faktiske gennemførelse af myndighedernes  

 opgaver efter den sociale lovgivning, og de beslutninger, der skal træffes i  

 forbindelse med denne.
 Under begrebet bistandsudøvelsen falder den praktiske bistand, der ydes en  

 person i en plejefamilie, på en institution eller på et plejehjem.
 Begrebet omfatter også en række af de beslutninger, som det kan være  

 nødvendigt at træffe, når et barn eller en ung er anbragt uden for hjemmet.  

 Det vil typisk dreje sig om en række praktiske spørgsmål om barnets eller den  

 unges dagligdag, herunder sengetider og tidspunkter for måltider m.v.
En klage over bistandsudøvelsen i en kommune må rettes til  

 kommunalbestyrelsen eller borgmesteren.
I en amtskommune må klagen rettes til  

 amtsrådet eller amtsborgmesteren.
Klagen kan ikke indbringes for det sociale  

 nævn.
Når et barn eller en ung skal anbringes uden for hjemmet, kan kommunens  

 valg mellem forskellige typer af anbringelsessteder dog påklages til det  

 sociale nævn.
Der kan fx være tale om valg mellem anbringelse på  

 behandlingshjem, produktionsskole eller i familiepleje.
 Efter Ankestyrelsens praksis kan også beslutninger om lommepenge eller om  

 anskaffelser til barnet påklages til det sociale nævn (SM O-147-97).
 Magtanvendelse på en institution kan påklages.
 Socialministeren fastsætter i henhold til servicelovens § 108, stk. 1,  

 nærmere regler om betingelserne for magtanvendelse på institutioner for børn  

 og unge - og om klagemulighederne.
 Socialministeren fastsætter i henhold til servicelovens § 109 nærmere  

 regler om betingelserne for magtanvendelse på institutioner for voksne - og  

 om klagemulighederne.
d.
Klager, der vedrører spørgsmål om betaling for udførelse af  

 plejeopgaver Sådanne klager kan som hovedregel ikke behandles af klageinstanserne, da  

 betaling for udførelse af sådanne opgaver ikke er ydelser efter den sociale  

 lovgivning.
 Klager over fastsættelse af plejevederlag i familiepleje (servicelovens §  

 50) kan således ikke behandles af klageinstanserne.
 Afgørelser efter dagpengelovens § 19a og servicelovens § 29 og kapitel 20  

 vedrørende ydelser til personer, som passer nære pårørende, kan derimod  

 påklages.
 Afgørelser, der på grund af særlig bestemmelse i lovgivningen ikke kan  

 indbringes for de almindelige klageinstanser:
e.
Retssikkerhedsloven Afgørelser om det generelle serviceniveau, jf. § 60, stk. 2 (er nævnt  

 under afsnit a.).
 Klageinstansernes afgørelser om at se bort fra overskridelse af  

 klagefrister, jf. § 67, stk. 2.
f.
Serviceloven Kommunens beslutning om, hvorvidt dagplejerens egne børn under 3 år kan  

 indgå i det antal børn, dagplejeren modtager betaling for, jf. § 10, stk. 2.
 Kommunens afgørelse om optagelse i et dagtilbud, jf. § 12, stk. 1.
 Kommunens afgørelse om optagelse i og udmeldelse af klubber og andre  

 socialpædagogiske fritidstilbud, jf. § 21, stk. 1.
Afgørelser om godkendelse af opholdssteder for børn og unge efter lovens §  

 49, stk. 1 og 2, jf. stk. 3 Afgørelser om iværksættelse af eller tilskud til generelle tilbud med  

 aktiverende og forebyggende sigte samt fastsættelse af retningslinjer for,  

 hvilke persongrupper, der kan benytte tilbudene, jf. § 65, stk. 2.
 Kommunens afgørelser om tilbud om personlig hjælp, omsorg og pleje efter §  

 71 og § 72 til personer, som er fyldt 67 år, kan indbringes for klagerådet,  

 men ikke for anden administrativ myndighed, jf. § 75, stk. 3.
(Personer, som er under 67 år, kan påklage kommunens afgørelser efter § 71  

 og § 72 til det sociale nævn, jf. § 121.) Amtskommunens afgørelser om hjælp efter § 71 og § 72 til personer, som er  

 fyldt 67 år, kan indbringes for det amtslige brugerråd, men ikke for anden  

 administrativ myndighed, jf. § 81, stk. 3.
(Personer, som er under 67 år, kan påklage amtskommunens afgørelser efter  

 § 71 og § 72 til det sociale nævn, jf. § 121.) Kommunens afgørelser om tilskud til personer, som på grund af varigt  

 nedsat fysisk eller psykisk funktionsevne har behov for befordring med  

 individuelle transportmidler, kan ikke indbringes for anden administrativ  

 myndighed, jf. § 103, stk. 2.
 Uenighed mellem kommuner om en aftale efter § 128 om, at den tidligere  

 opholdskommune fortsat afholder udgifter til hjælp, kan ikke indbringes for  

 anden administrativ myndighed, jf. § 128, stk. 4.
g.
Lov om tilbageholdelse af stofmisbrugere i behandling Ifølge lovens § 2, stk. 3, kan afslag på tilbud om behandling for  

 stofmisbrug med mulighed for tilbageholdelse ikke indbringes for anden  

 administrativ instans.
8. Klager, der kan behandles af de sociale nævn a.
Kommunens og amtskommunens afgørelser Der er nu indført et enstrenget klagesystem på det sociale område, jf.  

 retssikkerhedslovens § 60, stk. 1, hvorefter de afgørelser, som kommunen og  

 amtskommunen træffer efter den sociale lovgivning, indbringes for de sociale  

 nævn, medmindre andet fremgår af den enkelte lov.
a1. Hvem kan klage Efter bestemmelsen er det kun den person, som afgørelsen vedrører, der kan  

 klage, jf. § 60, stk. 1, 2. pkt.
 Denne bestemmelse skal ses i sammenhæng med de øvrige bestemmelser i  

 retssikkerhedslovens kapitel 10, hvor det er fastslået, hvem der er  

 klageberettiget.
Forvaltningslovens regler om partsrepræsentation gælder ved siden af  

 reglerne om, hvem der er klageberettiget.
Der henvises til forvaltningslovens  

 § 8.
En værge kan (afhængigt af beskikkelsens indhold) klage på den umyndiges  

 vegne.
Endvidere kan nære pårørende klage på vegne af personer, der på grund  

 af fysisk eller psykisk sygdom eller invaliditet ikke selv er i stand til at  

 klage.
* * * Om klager over afgørelser om rådgivning og vejledning - se under pkt. 11.
 Om klager over aktindsigtsspørgsmål - se under pkt. 12.
 Om klager vedrørende andre spørgsmål om udlevering af oplysninger - se  

 under pkt. 13.
 Om klager over kommuners opgørelser af refusionskrav efter § 40 i lov om  

 forsikring mod følger af arbejdsskade - se under pkt. 10, afsnit f3.
b.
Uenighed mellem kommuner og amtskommuner Efter retssikkerhedslovens § 61 kan kommuner og amtskommuner indbringe  

 uenighed om deres forpligtelser for det sociale nævn.
 Det bemærkes, at retssikkerhedslovens § 67 om klagefrister også gælder for  

 disse sager (efter bistandslovens § 16 var der ingen frist for indbringelse  

 af en sag for nævnet).
 Klagen indbringes for det sociale nævn, som den kommune eller den  

 amtskommune, som forpligtelsen gøres gældende mod, hører under.
 Det forekommer, at 2 kommuner gør krav gældende imod hinanden i den samme  

 sag.
 Dette vil således være tilfældet, hvis A kommune, der hidtil har ydet  

 refusion til B kommune efter serviceloven, ikke længere mener, at den er  

 forpligtet til at yde refusion, men tværtimod mener, at den har krav på at få  

 den hidtil ydede refusion tilbagebetalt helt eller delvis, og B kommune gør  

 gældende, at A kommune fortsat skal yde refusion.
 I en sådan situation bør sagen behandles i sin helhed af det sociale nævn,  

 som først får sagen indbragt.
c.
Afgørelser, der træffes af en privat humanitær organisation Efter retssikkerhedslovens § 65 kan afgørelser efter lov om aktiv  

 socialpolitik og lov om social service, som træffes af en privat humanitær  

 institution, der yder integrationsbistand efter retssikkerhedslovens § 9,  

 stk. 6, indbringes for det sociale nævn.
9. Klager, der kan behandles af Den Sociale  

 Ankestyrelse a.
Retssikkerhedsloven a1. Uenighed om Den Sociale Sikringsstyrelses kompetence.
Efter retssikkerhedslovens § 62 kan uenighed om Den Sociale  

 Sikringsstyrelses kompetence indbringes for Den Sociale Ankestyrelse.
Den  

 person, som afgørelsen vedrører, kommunen og Den Sociale Sikringsstyrelse kan  

 indbringe sagen.
a2. Sager, der har principiel eller generel betydning Ifølge retssikkerhedslovens § 63 kan det sociale nævns afgørelser ikke  

 indbringes for anden administrativ myndighed.
 Den sociale Ankestyrelse kan dog optage en sag til behandling, når  

 Ankestyrelsen skønner, at sagen har principiel eller generel betydning.
 Der er ikke nogen skarp grænse mellem sager, der har principiel betydning,  

 og sager, der har generel betydning.
Efter Ankestyrelsens praksis har en sag principiel eller generel  

 betydning, hvis - den omfatter forhold, Ankestyrelsen ikke tidligere har taget stilling  

 til, herunder spørgsmål i forbindelse med nye regler, - den vedrører ændringer i retsopfattelsen udtrykt af Folketingets  

 Ombudsmand, landsretterne eller Højesteret, - den rejser spørgsmål om administrative forskrifters lovhjemmel, - den vedrører spørgsmål, hvor ændrede samfundsforhold eller ændrede  

 holdninger i befolkningen skaber behov for at tage ældre praksis op til  

 fornyet vurdering, eller den i øvrigt berører et område, hvor Ankestyrelsen  

 finder behov for at ændre praksis, - hvor afgørelsen strider imod Ankestyrelsens offentliggjorte praksis, - den har generel betydning for retsanvendelsen på det pågældende område,  

 det vil sige, at dens afgørelse har betydning ikke alene for den konkrete  

 sag, men også for andre sager.
Sager af generel betydning kan fx være sager - som er egnet til at udstikke retningslinier for et bestemt område, - som kan belyse almindelig praksis, - som viser betydelig forskel i retsopfattelsen lokalt eller regionalt, - som vedrører generelle forvaltningsretlige sagsbehandlingsspørgsmål, som  

 det er af betydning at få lagt normer for inden for det sociale område.
 Det er den person, som afgørelsen vedrører, kommunen eller amtskommunen,  

 der kan anmode Ankestyrelsen om at optage sagen til behandling.
 En sag kan indbringes for Ankestyrelsen både med henblik på Ankestyrelsens  

 stillingtagen til indholdet af afgørelsen (realiteten) og/eller med henblik  

 på Ankestyrelsens stillingtagen til den måde sagen er behandlet på  

 (formaliteten).
a3. Særlige afgørelser om ydelser til udlændinge i Danmark og til personer  

 i udlandet Efter retssikkerhedslovens § 64, stk. 1, kan følgende afgørelser, der  

 træffes af Den Sociale Sikringsstyrelse indbringes for Ankestyrelsen:
 Den person, som afgørelsen vedrører, kan klage over afgørelserne efter §  

 64, stk. 1. Kommunen kan klage over en afgørelse efter stk. 1, nr. 1, jf. §  

 64, stk. 2.
b.
Særlige afgørelser efter serviceloven Ifølge servicelovens § 145, stk. 3, afgøres uenighed mellem færøske eller  

 grønlandske sociale myndigheder og danske sociale myndigheder om deres  

 forpligtelser efter de regler, der fastsættes i henhold til lovens § 145,  

 stk. 2, af Den Sociale Ankestyrelse.
Efter § 145, stk. 2, fastsætter Socialministeren efter aftale med  

 Færøernes landsstyre og Grønlands hjemmestyre regler om visitation, betaling  

 og refusion samt besøgsrejser m.v., når personer på foranledning af færøske  

 eller grønlandske sociale myndigheder får ophold i Danmark og modtager tilbud  

 efter serviceloven.
Tilsvarende kan der efter aftale fastsættes regler for  

 personer, der fra Danmark får ophold på Færøerne eller i Grønland på  

 foranledning af danske sociale myndigheder.
c.
Lov om social pension Ifølge § 54, stk. 2, i lov om social pension afgøres uenighed mellem  

 færøske eller grønlandske sociale myndigheder og danske sociale myndigheder  

 om deres forpligtelser efter de regler, der fastsættes i henhold til lovens §  

 54, stk. 1, af Den Sociale Ankestyrelse.
 Efter § 54, stk. 1, fastsætter Socialministeren efter aftale med  

 henholdsvis Færøernes landsstyre og Grønlands hjemmestyre regler om  

 afholdelse af udgifter til pension efter denne lov til personer, der på  

 foranledning af færøske eller grønlandske sociale myndigheder får ophold i  

 Danmark, og om afholdelse af udgifter til pension til personer, der fra  

 Danmark får ophold på Færøerne eller i Grønland formidlet af danske sociale  

 myndigheder.
d.
Lov om forsikring mod følger af arbejdsskade Ifølge lovens § 55, stk. 1, kan Arbejdsskadestyrelsens afgørelser efter  

 loven påklages til Den Sociale Ankestyrelse af skadelidte, dennes efterladte  

 og forsikringsselskabet samt arbejdsgiveren.
 Arbejdsgiveren kan dog kun klage over Arbejdsskadestyrelsens afgørelse om,  

 hvorvidt et anmeldt tilfælde er omfattet af loven.
 Klagereglerne i lov om forsikring mod følger af arbejdsskade er nærmere  

 beskrevet under pkt. 10, afsnit f.
10. Særlige klageregler a.
Lov om social pension Hypotekbankens afgørelser efter § 72 a om inddrivelse af ubetalte  

 arbejdsgiverbidrag efter de indtil 1. januar 1988 gældende regler kan  

 indbringes for finansministeren.
b.
Dagpengeloven Ifølge § 25 i bekendtgørelsen om dagpenge til søfarende ved sygdom eller  

 fødsel kan Søfartsstyrelsens afgørelser om dagpenge indbringes for Den  

 Sociale Ankestyrelse.
c.
Lov om aktiv socialpolitik Ifølge lovens § 98 kan det sociale nævn ved behandling af klage over en  

 kommunes afgørelse efter § 38 om udbetaling af godtgørelse under aktivering  

 alene tage stilling til, om afgørelsen er i overensstemmelse med de  

 retningslinjer, som kommunen har fastsat.
d.
Lov om social service d.1 Afgørelser om personlig hjælp, omsorg og pleje mv.
 Ifølge lovens § 75, stk. 3, kan afgørelser om tilbud efter § 71 og § 72  

 til personer, der er fyldt 67 år, indbringes for klagerådet, jf. § 34, stk.  

 1, nr. 1, i lov om retssikkerhed og administration på det sociale område, men  

 ikke for anden administrativ myndighed, jf. nærmere Socialministeriets  

 vejledning om sociale tilbud til ældre m.fl.
 Personer, som er under 67 år, kan påklage kommunens afgørelser efter § 71  

 og § 72 til det sociale nævn, jf. § 121.
 Ifølge lovens § 81, stk. 3 kan amtskommunens afgørelser om hjælp efter §  

 71 og § 72 til personer, som er fyldt 67 år, indbringes for det amtslige  

 brugerråd, jf. § 41, stk. 3, i lov om retssikkerhed og administration på det  

 sociale område, men ikke for anden administrativ myndighed, jf. nærmere  

 Socialministeriets vejledning om sociale tilbud til voksne med handicap.
 Personer, som er under 67 år, kan påklage amtskommunens afgørelser efter §  

 71 og § 72 til det sociale nævn, jf. § 121.
e.
Lov om tilbageholdelse af stofmisbrugere i behandling Ifølge lovens § 8 skal den myndighed, der er nævnt i lovens § 2, stk. 2,  

 efter anmodning fra stofmisbrugeren indbringe beslutningen om tilbageholdelse  

 for retten efter reglerne i retsplejelovens kapitel 43a.
f.
Lov om forsikring mod følger af arbejdsskade f1. Arbejdsskadestyrelsens afgørelser Efter lovens § 55, stk. 1, kan Arbejdsskadestyrelsens afgørelser påklages  

 til Den Sociale Ankestyrelse af skadelidte, dennes efterladte,  

 forsikringsselskabet samt arbejdsgiveren.
 Arbejdsgiveren kan dog alene indbringe Arbejdsskadestyrelsens afgørelse  

 om, hvorvidt et anmeldt tilfælde er omfattet af loven, for Ankestyrelsen.
Er arbejdsgiveren en statsinstitution eller en selvforsikrende kommune,  

 kan denne dog klage i samme omfang som forsikringsselskaberne.
Det samme  

 gælder den arbejdsgiver, som i medfør af lovens § 48, stk. 2, selv skal  

 udrede ydelserne efter loven.
Erhvervssygdomspoolens klageadgang Efter lovens § 56 kan Erhvervssygdomspoolen klage over  

 Arbejdsskadestyrelsens afgørelser efter lovens § 6, stk. 3, om fordeling af  

 ydelserne efter loven i de tilfælde, hvor en forsikringspligtig arbejdsgiver  

 ikke med rimelig sandsynlighed kan udpeges samt Arbejdsskadestyrelsens  

 afgørelser efter lovens § 48 i sager, hvor arbejdsgiveren har undladt at  

 opfylde sin forsikringspligt.
f2. Hypotekbankens afgørelser Efter lovens § 57 kan hypotekbankens afgørelser efter lovens § 47 og § 48  

 indbringes for finansministeren.
f3. Refusionskrav efter § 40 Efter lovens § 40 har kommunen krav på refusion fra forsikringsselskabet,  

 hvis skadelidte eller dennes efterladte har fået udbetalt ydelser efter lov  

 om social pension eller lov om social bistand for en periode, hvor der senere  

 tilkendes erstatning som løbende ydelse for tab af erhvervsevne eller tab af  

 forsørger.
 I de sager, hvor erstatningen betales af et forsikringsselskab, retter  

 kommunen henvendelse til forsikringsselskabet, som herefter på grundlag af  

 kommunens opgørelse af refusionskravet foretager fradrag i erstatningsydelsen  

 til dækning af kommunens krav.
 Hvis den skadelidte eller de efterladte klager over kommunens beregning af  

 refusionskravet, skal klagen behandles af det sociale nævn, jf.  

 retssikkerhedslovens § 60, stk. 1.
 Hvis der rejses spørgsmål om, hvorvidt et refusionskrav er omfattet af §  

 40 i lov om forsikring mod følger af arbejdsskade eller om, hvorvidt  

 refusionsperioden er korrekt afgrænset, må spørgsmålet forelægges for  

 Arbejdsskadestyrelsen.
 Arbejdsskadestyrelsens stillingtagen til spørgsmålet kan påklages til  

 Ankestyrelsen af skadelidte eller dennes efterladte.
f4. Klageberettigede efter loven I lovens § 55 og § 56 er det udtrykkelig angivet, hvem der kan klage over  

 Arbejdsskadestyrelsens afgørelser.
 Ankestyrelsen anerkender ikke andre end de udtrykkeligt angivne som  

 klageberettigede, medmindre der er særlig hjemmel i anden lovgivning til at  

 anse den pågældende klager som klageberettiget.
 Kommunen eller amtskommunen kan således ikke på egne vegne klage over en  

 afgørelse om betaling af et hjælpemiddel efter lovens § 30, selv om  

 konsekvensen af Arbejdsskadestyrelsens afgørelse er, at kommunen eller  

 amtskommunen skal afholde udgiften til det pågældende hjælpemiddel.
 En ansvarlig skadevolder (som ikke er arbejdsgiveren) eller skadevolderens  

 forsikringsselskab kan heller ikke klage over Arbejdsskadestyrelsens  

 afvisning af en sag, selv om skadevolderen eller forsikringsselskabet på  

 grund af bestemmelsen i lovens § 59 kan have interesse i, at  

 Arbejdsskadestyrelsen behandler sagen.
Derimod kan en myndighed, der mener sig berettiget til at få udleveret  

 oplysninger fra en arbejdsskadesag klage til Ankestyrelsen over  

 Arbejdsskadestyrelsens afslag på anmodning om udlevering af sådanne  

 oplysninger.
Dette fremgår af lovforslagets bemærkninger til  

 forvaltningslovens § 31. Se herved Justitsministeriets vejledning, pkt. 191.
 Endvidere kan den, hvis personlige forhold er omtalt i en arbejdsskadesag,  

 klage til Ankestyrelsen over Arbejdsskadestyrelsens afgørelse efter  

 offentlighedslovens § 4, stk. 2, om, i hvilket omfang pågældende har ret til  

 at blive gjort bekendt med oplysningerne, selv om pågældende ikke er part i  

 sagen.
f5. Arbejdsskadestyrelsens vejledende udtalelser Arbejdsskadestyrelsens udtalelser efter lovens § 66 i sager, der ikke er  

 omfattet af loven, anses ikke for afgørelser, men for vejledende udtalelser,  

 som ikke kan indbringes for Ankestyrelsen.
11. Specielt om klager over afgørelser om rådgivning  

 og vejledning Rådgivning og vejledning betragtes som ydelser efter den sociale  

 lovgivning, og afgørelser om sådanne ydelser kan påklages efter de  

 almindelige klageregler.
 Ankestyrelsen har som svar på en forespørgsel fra et nævn udtalt, at  

 nævnet havde kompetence til at behandle en klage over, at en kommune havde  

 afslået at indhente en lægeerklæring til brug for den vejledning, kommunen  

 ydede en borger, som overvejede at søge førtidspension.
 Der henvises også til SM O-105-96 om fysioterapeutisk rådgivning og  

 vejledning.
 Der kan derimod ikke klages over en myndigheds tilkendegivelse i en  

 vejledende udtalelse.
 Selv om der ikke er truffet en afgørelse om rådgivning eller vejledning,  

 vil klageinstanserne dog i særlige tilfælde kunne tage stilling til, om der  

 er ydet tilstrækkelig rådgivning og vejledning.
 I SM B-1-89 pålagde Ankestyrelsen således en kommune at yde børnetilskud  

 for en periode forud for den formelle ansøgning om børnetilskud, fordi  

 kommunen ansås for at have forsømt sin vejledningspligt over for barnets mor  

 med hensyn til indgivelse af ansøgning.
12. Specielt om klager over aktindsigtsspørgsmål Reglerne om aktindsigt findes i lov om offentlighed i forvaltningen - og  

 for partens vedkommende i forvaltningsloven.
 Afgørelser i spørgsmål om aktindsigt træffes af den myndighed, der i  

 øvrigt har afgørelsen af den pågældende sag, jf. § 15, stk. 1, i  

 offentlighedsloven og § 16, stk. 1, i forvaltningsloven.
 Hvis der begæres aktindsigt efter offentlighedsloven i tilfælde, hvor der  

 ikke er eller vil blive truffet afgørelse af en forvaltningsmyndighed,  

 afgøres spørgsmålet om aktindsigt af den myndighed, der har dokumentet i sin  

 besiddelse.
 Klage over helt eller delvis afslag på aktindsigt kan særskilt rettes til  

 den myndighed, som er klageinstans i forhold til afgørelsen af den sag,  

 begæringen om aktindsigt vedører, jf. offentlighedslovens § 15, stk. 2, og  

 forvaltningslovens § 16, stk. 4. Der er ikke nogen klagefrist.
 Hvis den sag, hvorfra der begæres aktindsigt, vedrører et spørgsmål, som  

 ikke kan påklages, kan afgørelsen om aktindsigt heller ikke påklages til de  

 almindelige klageinstanser.
 I tilfælde, hvor en kommunes eller en amtskommunes afgørelse ikke kan  

 påklages, vil tilsynsrådet eller Indenrigsministeriet dog kunne tage stilling  

 til, hvorvidt der foreligger en tilsidesættelse af lovgivningen, jf.  

 Justitsministeriets vejledning om offentlighedsloven, pkt. 48, og vejledning  

 om forvaltningsloven, pkt. 100.
 På de områder, hvor Ankestyrelsen kan optage principielle sager til  

 behandling, kan afgørelser om aktindsigt behandles af Ankestyrelsen, uanset  

 om styrelsen efter reglerne om sager af principiel eller generel betydning  

 ville optage den underliggende sag til behandling, og uanset om der er eller  

 vil blive truffet en egentlig afgørelse af underinstansen, blot sagen efter  

 sin art ville kunne behandles som klagesag.
 Ankestyrelsen har således behandlet en fars klage over et afslag på  

 aktindsigt i en sag om hans barns forhold, selv om sagen af kommunen var  

 blevet henlagt efter en nærmere undersøgelse af barnets forhold.
 Heller ikke spørgsmålet om aktindsigt skal have principiel eller generel  

 betydning for at kunne blive behandlet af Ankestyrelsen.
Arbejdsgiverens adgang til aktindsigt i arbejdsskadesager Efter § 55, stk. 1 i lov om forsikring mod følger af arbejdsskade er  

 arbejdsgiverens adgang til aktindsigt begrænset til oplysninger, der alene  

 vedrører virksomhedens forhold.
13. Klager vedrørende andre spørgsmål om udlevering af  

 oplysninger a.
Afslag på anmodning om udlevering af oplysninger I forvaltningslovens § 31 er der fastsat nærmere regler om, i hvilket  

 omfang en forvaltningsmyndighed på begæring af en anden forvaltningsmyndighed  

 skal videregive oplysninger.
Afslår en forvaltningsmyndighed at udlevere oplysninger til en anden  

 forvaltningsmyndighed, kan afslaget indbringes for den myndighed, der ville  

 være klageinstans ved en klage over sagens realitet.
Dette fremgår af  

 bemærkningerne til forslaget om forvaltningsloven.
b.
Klager over at oplysninger er udleveret Efter Ankestyrelsens praksis kan der klages over, at en myndighed i  

 forbindelse med en sags behandling har udleveret oplysninger i strid med  

 forvaltningslovens regler.
 En sådan klage kan dog kun behandles af de almindelige klageinstanser,  

 hvis der er truffet en afgørelse efter den sociale lovgivning, som kan  

 påklages.
 Hvis det gøres gældende, at der i strafferetlig forstand er sket en  

 tilsidesættelse af tavshedspligten, må klageren henvises til politiet.
14. Hvordan klager man Der er ingen formkrav til klager på det sociale område.
Hvis en klage  

 indgives mundtligt, skal den skrives ned af den myndighed, der modtager  

 klagen.
 Klagen skal indgives til den myndighed, der har truffet afgørelsen.
15. Klagefrist a.
Fristbestemmelser a1.Generelt for de sociale love Efter retssikkerhedslovens § 67 skal klage til det sociale nævn og  

 Ankestyrelsen ske inden 4 uger efter, at klageren har fået meddelelse om  

 afgørelsen.
 Anmodning til Ankestyrelsen om optagelse af en sag til behandling efter §  

 57 (om sager af principiel eller generel betydning) skal ske inden for samme  

 frist.
 a2. Lov om forsikring mod følger af arbejdsskade.
 Efter § 55, stk. 2, i lov om forsikring mod følger af arbejdsskade skal  

 klage over Arbejdsskadestyrelsens afgørelser indgives inden 4 uger efter, at  

 klageren har modtaget afgørelsen.
For skadelidte eller efterladte, der på afgørelsens tidspunkt opholder sig  

 på Færøerne eller i det øvrige Europa uden for Danmark, er fristen dog 6  

 uger.
Opholder skadelidte eller dennes efterladte sig uden for Europa, er  

 fristen 3 måneder.
 Da Grønland i geografisk henseende er beliggende uden for Europa, er  

 klagefristen 3 måneder for skadelidte eller efterladte, der opholder sig på  

 Grønland på afgørelsestidspunktet.
a3. Sager om social pension efter EØS-reglerne Fristen for klage over Den Sociale Sikringsstyrelses afgørelser i sager om  

 social pension, der er omfattet af EØS-reglerne, og som afsluttes med en  

 sammenfattende meddelelse (blanket E 211), regnes først fra modtagelsen af  

 den sammenfattende meddelelse.
Denne regel er fastsat i artikel 48 i  

 EF-forordning nr. 574/72 af 21. marts 1972 om regler til gennemførelse af  

 EF-forordning nr. 1408/71.
b.
Hvordan beregnes klagefristen Klagefristen begynder at løbe fra det tidspunkt, hvor meddelelsen om  

 afgørelsen er nået frem til adressaten.
Hvis meddelelsen er sendt med posten  

 til en adressat i Danmark, kan den i almindelighed anses for at være kommet  

 frem dagen efter afsendelsen.
Hvis der er almindeligt forekommende  

 forsinkelser i postgangen, eller hvis modtageren kan godtgøre, at meddelelsen  

 først er kommet frem på et senere tidspunkt end det, der måtte forventes,  

 begynder fristen at løbe fra den dag, hvor afgørelsen må anses for at være  

 kommet frem.
 En afgørelse, der er sendt med B-post, kan først formodes at være kommet  

 frem til adressaten 4 dage efter afsendelsen.
 Klagefristen udløber på 4 ugers-dagen, det vil sige samme ugedag som  

 dagen, hvor meddelelsen er modtaget.
 Er meddelelsen fx nået frem tirsdag den 3. marts 1998, udløber 4  

 ugers-fristen tirsdag den 31. marts 1998 ved kontortids ophør.
 Udløber klagefristen på en lørdag, en helligdag eller på en dag, hvor der  

 er tale om en usædvanlig tidlig lukketid, forlænges klagefristen til  

 førstkommende hverdag ved kontortids ophør.
Klagen skal være kommet frem til den myndighed, den er indgivet til,  

 senest ved klagefristens udløb.
En klage, der afsendes med med post den dag,  

 fristen udløber, er således ikke rettidig.
Hvis en klage er sendt til en forkert myndighed inden for klagefristen,  

 beregnet som angivet ovenfor, anses fristen for overholdt.
Klagen sendes  

 omgående videre til den rette myndighed, jf. forvaltningslovens § 7, stk. 2.
c.
Afbrydelse/forlængelse af klagefristen Klagefristen begynder først at løbe fra det tidspunkt, hvor der er givet  

 fyldestgørende klagevejledning, det vil sige angivelse af, hvortil klagen  

 skal indgives og angivelse af klagefristen.
 En klagevejledning betragtes som fyldestgørende, selv om den ikke findes i  

 selve afgørelsen, men er vedlagt afgørelsen, når der i selve afgørelsen er  

 henvist til klagevejledningen.
Hvis en afgørelse er mangelfuldt begrundet, kan dette medføre en  

 forlængelse af klagefristen (SM O-76-97) Hvis en klager har anmodet om aktindsigt inden klagefristens udløb, kan  

 dette bevirke en afbrydelse af klagefristen.
Det er den myndighed, der har  

 truffet afgørelsen, der træffer beslutning om klagefristens eventuelle  

 afbrydelse.
Klagefristen løber i så fald videre fra det tidspunkt, hvor  

 aktindsigt er meddelt parten eller afslået, dog med mindst 14 dage.  

 Underretning om, hvornår klagefristen herefter udløber, skal samtidig gives  

 til andre klageberettigede, jf. forvaltningslovens § 17. Endvidere bør  

 klageinstansen underrettes om klagefristens forlængelse, hvis der klages.
 Hvis klageren har anmodet om aktindsigt inden klagefristens udløb, uden at  

 dette har medført en forlængelse af klagefristen, kan klageinstansen  

 eventuelt se bort fra en overskridelse af klagefristen.
Når en mundtlig afgørelse efterfølgende meddeles skriftligt med  

 klagevejledning, regnes ankefristen fra den skriftlige meddelelse af  

 afgørelsen.
Dette gælder også, selv om der i forbindelse med den mundtlige  

 meddelelse er givet klagevejledning, og selv om anmodningen om en skriftlig  

 afgørelse er fremsat efter udløbet af fristen på 14 dage i forvaltningslovens  

 § 23, stk.1. Se herved SM O-35-94.
 Hvis en partsrepræsentant ved en fejl modtager meddelelse om afgørelsen  

 senere end afgørelsens adressat, regnes klagefristen først fra det tidspunkt,  

 hvor partsrepræsentanten har modtaget meddelelse om afgørelsen (Ombudsmandens  

 beretning for 1991 s. 161).
d.
Hvem tager stilling til, om klagefristen er overholdt Det er altid klagemyndigheden, der afgør, om en klagefrist er overholdt,  

 men den myndighed, der har truffet afgørelsen skal være opmærksom på, om  

 klagen er rettidig.
Dette gælder uanset om myndigheden har en  

 genvurderingsordning.
Mener myndigheden, at klagefristen er overskredet, sendes klagen og sagens  

 øvrige akter straks til klageinstansen med angivelse af dette.
Dette gælder  

 også i tilfælde, hvor myndigheden har en genvurderingsordning.
 Klageinstansen tager så stilling til, om klagefristen er overskredet, og i  

 givet fald, om der er grundlag for at se bort fra overskridelsen.
e.
Dispensation fra klagefristen Klageinstanserne kan se bort fra klagefristens overskridelse, når der er  

 særlig grund til det, jf.
 retssikkerhedslovens § 67, stk. 2, og § 55, stk. 3, i lov om forsikring  

 mod følger af arbejdsskade.
 Fra Ankestyrelsens praksis kan nævnes følgende afgørelser om dispensation:
I.
Tilfælde, hvor overskridelsen af klagefristen skyldes klagerens egne  

 forhold Tilfælde, hvor der ikke var grundlag for dispensation Tilfælde, hvor der var grundlag for dispensation Ansøgeren oplyste, at han havde været bortrejst i perioden fra den 7. juni  

 til den 16. juli, og sagsbehandleren i kommunen bekræftede dette.
 Da ansøgeren ikke var blevet bekendt med afgørelsen, inden klagefristens  

 udløb, og da han havde reageret hurtigt efter hjemkomsten, blev der  

 dispenseret fra fristen.
 Ansøgeren var akut indlagt på sygehus fra den 2. marts til den 11. marts.  

 Da der var tale om en akut indlæggelse, og da anken blev sendt straks efter  

 udskrivningen, blev der bortset fra fristoverskridelsen.
 I tilslutning til det sidstnævnte eksempel skal det bemærkes, at  

 myndighederne har en særlig forpligtelse til at yde vejledning, når der kan  

 være forståelsesmæssige problemer i forbindelse med en afgørelse.
 Der henvises i denne forbindelse også til Justitsministeriets vejledning  

 om forvaltningsloven, pkt. 32 - 37 om tolkebistand og oversættelse og til  

 Folketingets Ombudsmands beretning 1990, side 240.
 Hvis en myndighed har forsømt sin vejledningspligt, kan dette bevirke  

 dispensation.
II Fristoverskridelsen skyldes klagerens hjælpers forhold Det kan ikke udelukkes, at hjælpers forhold efter en konkret vurdering kan  

 bevirke dispensation.
III.
Fejl eller forsømmelser hos myndighederne kan bevirke dispensation Ankefristen udløb 15. januar.
Anken var modtaget i nævnet den 20. januar.  

 Nævnet underrettede ikke ansøgeren om fristoverskridelsen, og anken blev  

 først sendt til Ankestyrelsen den 1. april.
Der blev dispenseret.
 Se også de 3 sidste afsnit ovenfor under I.
f.
Klager over afgørelser om fristspørgsmål Ifølge retssikkerhedslovens § 67, stk. 2, 2. pkt. kan afgørelser om at se  

 bort fra klagefrister ikke indbringes for anden administrativ myndighed.
Det sociale nævns afvisning af en sag på grund af klagefristens  

 overskridelse er således en endelig afgørelse.
Det samme gælder nævnets  

 beslutning om at behandle klagen trods klagefristens overskridelse.
g.
Betydningen af, at en klage afvises på grund af klagefristens  

 overskridelse Hvis en klage over en afgørelse i en arbejdsskadeforsikringssag (hvor der  

 er 2 parter) afvises på grund af klagefristens overskridelse, kan den  

 påklagede afgørelse ikke ændres ved en ny administrativ afgørelse, medmindre  

 der fremkommer nye væsentlige oplysninger, der kan give Arbejdsskadestyrelsen  

 grundlag for at ændre den påklagede afgørelse, eller den påklagede afgørelse  

 lider af en væsentlig mangel (fx fordi den er i strid med loven, fordi  

 partshøring er undladt, eller fordi der har foreligget inhabilitet).
Hvis den klage, der er afvist på grund af fristoverskridelsen, vedrører en  

 sag, hvor der kun er en part, vil den myndighed, der har truffet afgørelsen,  

 selv kunne genoptage sagen, både i de situationer, der er nævnt i afsnittet  

 ovenfor, og i tilfælde, hvor myndigheden bliver opmærksom på, at afgørelsen  

 er i strid med praksis, i sidste fald forudsat, at en ændring af afgørelsen  

 vil være til fordel for borgeren.
Myndigheden har dog ikke pligt til at  

 genoptage sagen, medmindre der foreligger væsentlige nye oplysninger, eller  

 afgørelsen lider af en væsentlig mangel.
Hvis en klage over en afgørelse om en løbende ydelse afvises på grund af  

 klagefristens overskridelse, kan klageren bede førsteinstansen om en ny  

 afgørelse.
Denne må træffes på grundlag af de aktuelle forhold.
Der vil ikke  

 i en sådan situation være grundlag for at tage ydelsesberegningen op med  

 tilbagevirkende kraft, medmindre den påklagede afgørelse lider af en  

 væsentlig mangel.
 Retten til at få genoptaget en sag kan fortabes på grund af passivitet.
16. Opsættende virkning a.
Generelt for de sociale love Efter retssikkerhedslovens § 72, stk. 1, har en klage over en afgørelse  

 ikke opsættende virkning.
 En myndighed har dog fortsat en vis mulighed for i en afgørelse at  

 beslutte, at en klage over afgørelsen skal have opsættende virkning.
b.
Lov om forsikring mod følger af arbejdsskade.
 Efter § 55, stk. 4, i lov om forsikring mod følger af arbejdsskade har en  

 klage fra arbejdsgiveren, forsikringsselskabet eller Erhvervssygdomspoolen  

 opsættende virkning på den påklagede afgørelse.
I de tilfælde, hvor arbejdsgiveren, forsikringsselskabet eller  

 Erhvervssygdomspoolen benytter adgangen til at anke Arbejdsskadestyrelsens  

 afgørelse om anerkendelse af en skade som omfattet af loven, medfører dette,  

 at en afgørelse om erstatning ikke kan træffes, men anken indebærer ikke, at  

 sagen ikke kan viderebehandles i øvrigt.
Arbejdsskadestyrelsen er således  

 ikke afskåret fra at indhente oplysninger til brug for den eventuelle senere  

 erstatningsfastsættelse.
Ifølge § 55, stk. 5, kan Arbejdsskadestyrelsen ikke træffe afgørelse om  

 ydelser efter loven før udløbet af ankefristen for afgørelsen af  

 anerkendelsesspørgsmålet, medmindre ganske særlige omstændigheder taler  

 derfor.
Disse kan eksempelvis være helbredsmæssige eller økonomiske forhold.  

 Det forudsættes dog, at Arbejdsskadestyrelsen forhandler med  

 forsikringsselskabet, inden undtagelsesbestemmelsen anvendes.
 Forsikringsselskabets anke af erstatningsfastsættelsen bevirker, at  

 selskabet kan stille udbetalingen af ydelser i bero, indtil Ankestyrelsen har  

 truffet sin afgørelse.
 I de tilfælde, hvor selskabet er enigt med Arbejdsskadestyrelsen i, at der  

 skal udbetales erstatning, men mener, at erhvervsevnetabet eller mengraden er  

 sat for højt, kan selskabet udbetale den del af ydelsen, som selskabet  

 skønner rimelig.
 Skadelidtes anke af erstatningsfastsættelsen har ikke opsættende virkning.
17. Om sagens behandling hos den myndighed, der har  

 truffet den påklagede afgørelse a.
Om forlængelse af klagefristen i forbindelse med aktindsigt Hvis klageren inden klagefristens udløb anmoder om aktindsigt, kan  

 myndigheden bestemme, at klagefristen afbrydes.
Klagefristen løber i så fald  

 videre fra det tidspunkt, hvor aktindsigt er meddelt parten eller er afslået,  

 dog med mindst 14 dage.
Underretning om, hvornår klagefristen herefter  

 udløber, skal samtidig gives til andre klageberettigede, der har fået  

 skriftlig meddelelse om selve afgørelsen, jf. forvaltningslovens § 17.  

 Endvidere skal klageinstansen underrettes ved oversendelsen af klagen.
b.
Indgangsstempling af klagen Myndigheden skal indgangsstemple klagen den dag, hvor klagen modtages.
c.
Om pligten til at genvurdere sagen c1. Generelt for de sociale love Kommunen, amtskommunen, det sociale nævn og Den Sociale Sikringsstyrelse  

 skal genvurdere en afgørelse, som der klages over.
Derfor skal en klage først  

 indgives til den myndighed, som har truffet afgørelsen.
 Dette fremgår af retssikkerhedslovens § 66, stk. 1, og Socialministeriets  

 bekendtgørelse om retssikkerhed og administration på det sociale område.
 Bestemmelsen om genvurdering i § 66, stk. 1, omfatter ikke de afgørelser,  

 der træffes af børn og unge-udvalget nedsat i henhold til  

 retssikkerhedslovens § 18.
I bekendtgørelsen om retssikkerhed og administration på det sociale område  

 er der fastsat nærmere regler om sagsbehandlingen i forbindelse med  

 genvurderingen.
Det følgende er i et vist omfang en gengivelse af disse  

 regler.
 Når klagen er modtaget, bør klageren hurtigst muligt underrettes om, at  

 klagen er modtaget.
 Hvis en klage ikke er indgivet inden for ankefristen, skal myndigheden  

 straks sende klagen til ankeinstansen med angivelse af, at klagefristen ikke  

 er overholdt.
Forvaltningslovens regler, herunder reglerne om partshøring, gælder også  

 ved sagens genvurdering.
Der henvises til forvaltningslovens kapitel 5 om  

 partshøring.
 Hvis der er grundlag for fuldt ud at give klageren medhold i klagen,  

 sendes en ny afgørelse til klageren inden 4 uger efter, at klagen er  

 modtaget.
Hvis myndigheden kun delvist kan give klageren medhold, skal klageren have  

 besked herom inden 4 uger efter, at klagen er modtaget.
Klageren får samtidig  

 en frist på 4 uger til at meddele, om klagen fastholdes.
Hvis klageren  

 fastholder klagen, sendes denne inden 14 dage til ankeinstansen med  

 begrundelse for afgørelsen.
 Hvis myndigheden ikke kan færdiggøre sin genvurdering inden for fristen på  

 4 uger på grund af, at der skal skaffes yderligere oplysninger, vurderinger  

 o.lign., skal klageren have besked herom, og om hvornår genvurderingen kan  

 forventes afsluttet.
 Hvis myndigheden vurderer, at afgørelsen ikke skal ændres, sendes  

 genvurderingen med begrundelse sammen med alle relevante sagsakter til  

 ankeinstansen inden 4 uger efter, at klagen er modtaget.
Hvis en klage efter en konkret vurdering må anses for hastende, fx på  

 grund af alvorlig sygdom, skal myndigheden straks genvurdere sagen og give  

 klageren meddelelse om resultatet.
Hvis myndigheden vurderer, at afgørelsen  

 ikke skal ændres, sendes sagen straks til ankeinstansen.
 Hvis klagen handler om, hvorvidt et aktiveringstilbud eller en anden  

 beskæftigelsesfremmende foranstaltning efter § 13, stk. 2, i lov om aktiv  

 socialpolitik er rimeligt, skal myndigheden straks genvurdere afgørelsen og  

 sende den med begrundelse for afgørelsen til formanden for nævnet, jf. § 16,  

 stk. 2, i bekendtgørelsen om retssikkerhed og administration på det sociale  

 område.
 Hvis en afgørelse, der er truffet uden forelæggelse i et møde, antages til  

 behandling af Ankestyrelsen, skal sagen forelægges i et møde i nævnet, der  

 kan fastholde den afgørelse, der er tidligere er truffet eller træffe en ny  

 afgørelse.
 En myndighed kan normalt kun ændre sin egen afgørelse til ugunst for  

 klageren, hvis afgørelsen har været åbenbart ulovlig.
c2. Lov om forsikring mod følger af arbejdsskade Lov om forsikring mod følger af arbejdsskade indeholder ikke nogen  

 bestemmelse om genvurdering af sagen (remonstration). På dette lovområde vil  

 der altid være 2 parter.
Det betyder, at Arbejdsskadestyrelsen ikke kan ændre  

 sin afgørelse, selv om det ved modtagelsen af en klage viser sig, at  

 afgørelsen er forkert.
I den situation bør Arbejdsskadestyrelsen dog ved  

 sagens oversendelse til Ankestyrelsen gøre Ankestyrelsen opmærksom på den  

 ændrede vurdering af sagen.
 Klagen sendes så vidt muligt inden 14 dage til Ankestyrelsen sammen med  

 sagens akter.
d.
Forhold, der kræver særlig underretning i forbindelse med sagens  

 fremsendelse til klageinstansen Hvis en afgørelse er sendt med B-post, skal ankeinstansen altid  

 underrettes om dette ved sagens fremsendelse.
 Ankeinstansen skal også underrettes, hvis myndigheden i medfør af  

 forvaltningslovens § 17 har besluttet, at klagefristen skal afbrydes, fordi  

 en klageberettiget part har anmodet om aktindsigt - se ovenfor.
18. Klageinstansens behandling af sagen a.
Inden afgørelsen træffes Når en klagemyndighed har modtaget en klage, skal det straks afgøres, om  

 klagemyndigheden er kompetent til at behandle klagen.
 Hvis dette ikke er tilfældet, skal klageren underrettes herom, og klagen  

 skal så vidt muligt sendes videre til den rigtige myndighed.
 Hvis klageren sender sin klage direkte til klageinstansen, sendes klagen  

 straks videre til den myndighed, der har truffet afgørelsen, med anmodning om  

 genvurdering (i arbejdsskadesager med anmodning om sagens akter), medmindre  

 klagen er for sent indgivet, og der ikke er grundlag for at se bort fra  

 klagefristens overskridelse.
 Når klageinstansen har modtaget sagen fra den myndighed, der har truffet  

 afgørelsen, skal klageren og eventuelle andre parter underrettes.
Brevet bør indeholde angivelse af sagens journalnummer, eventuelt også  

 navnet på sagsbehandleren, samt eventuelt opfordring til snarest at fremkomme  

 med eventuelle yderligere oplysninger.
Endvidere bør den, som sagen vedrører,  

 underrettes om, at der eventuelt kan blive behov for at indhente nærmere  

 beskrevne typer af oplysninger, og i ansøgningssager sættes en frist for  

 eventuel indsigelse.
Endelig bør brevet indeholde oplysning om, hvor lang  

 tid, der ventes at gå med sagens behandling.
Hvis den oplyste sagsbehandlingstid senere overskrides, bør sagens parter  

 underrettes om grunden hertil og om et nyt tidspunkt, hvor sagen kan  

 forventes afgjort.
Se nærmere i Justitsministeriets vejledning om  

 forvaltningsloven, pkt. 205- 208. Endvidere henvises til § 3, stk. 2, i  

 retssikkerhedsloven.
 Hvis der er tale om en ansøgningssag, og ansøgeren gør indsigelse imod, at  

 der indhentes yderligere oplysninger, skal pågældende gøres opmærksom på, at  

 sagen vil blive afgjort på det foreliggende grundlag, og at dette kan være  

 til skade for pågældende.
b.
Klageinstansens afgørelser Ankestyrelsens og nævnenes afgørelse kan gå ud på afvisning, stadfæstelse,  

 hjemvisning, ophævelse eller ændring af den afgørelse, der er klaget over,  

 jf. retssikkerhedslovens § 68, stk. 2.
 Afgørelsen vil kunne ændres til skade for klageren, da klagemyndigheden  

 ikke er bundet af parternes påstande, jf. retssikkerhedslovens § 68, stk. 1.
 Hvis en afgørelse ændres til skade for klageren, træffer ankeinstansen  

 samtidig beslutning om, fra hvilket tidspunkt ændringen skal ske, jf.  

 retssikkerhedslovens § 72, stk. 2.
 Der kan ikke kræves tilbagebetaling af hjælp for perioder forud for den  

 ændrede afgørelse, medmindre de almindelige betingelser for tilbagebetaling i  

 lovgivningen er opfyldt.
 Ankestyrelsen kan ved afgørelser om støtte til køb af bil, jf. § 99, stk.  

 1 og 2, i lov om social service, samtidig træffe afgørelse om bortfald af  

 bevilling, opsigelse af lån m.v., jf. retssikkerhedslovens § 72, stk. 3.
c.
Foreløbige afgørelser Formanden for det sociale nævn kan træffe en foreløbig afgørelse i  

 tilfælde, hvor det skønnes, at der er tale om en pludseligt opstået  

 trangssituation, hvor der kan ske en væsentlig skade for klageren, hvis sagen  

 skal afvente mødebehandlingen, jf. § 16, stk. 1, i Socialministeriets  

 bekendtgørelse om retssikkerhed og administration på det sociale område.
 Klage over afgørelser om rimeligheden af aktiveringstilbud eller andre  

 beskæftigelsesfremmende foranstaltninger efter § 13, stk. 2, i lov om aktiv  

 socialpolitik behandles efter reglen i bekendtgørelsens § 16, stk. 1, jf.  

 stk. 2.
 Formandens afgørelser efter § 16, stk. 1 og 2, i bekendtgørelsen kan ikke  

 indbringes for Ankestyrelsen, men skal hurtigst muligt behandles i et møde i  

 nævnet, så vidt muligt inden 14 dage.
d.
Specielt om efterprøvelse af skønsmæssige afgørelser Det sociale nævn og Ankestyrelsen kan kun, når der foreligger særlige  

 omstændigheder, efterprøve det skøn, der indgår i en afgørelse truffet af  

 kommunen eller amtskommunen, jf. retssikkerhedslovens § 69.
 Bestemmelsen i retssikkerhedslovens § 69 afløser bestemmelsen i  

 bistandslovens § 15, stk. 5, hvorefter de sociale ankenævn og Ankestyrelsen  

 kun kunne tilsidesætte en kommunal skønsmæssig afgørelse efter bistandsloven,  

 hvis skønnet var ulovligt eller åbenbart urimeligt.
 Begrænsningen i klageinstansernes adgang til at tilsidesætte skønsmæssige  

 afgørelser gælder således nu på hele det lovområde, der er omfattet af  

 retssikkerhedsloven, og begrænsningen omfatter både kommunale og  

 amtskommunale afgørelser.
 I bemærkningerne til lovforslaget er det anført, at bestemmelsen i § 69 er  

 formuleret således, at den gældende ret videreføres, således som denne er  

 fastlagt af domstolenes og Ombudsmandens praksis.
Bestemmelsen indskrænker ikke klageinstanserne adgang til at tilsidesætte  

 en afgørelse på grund af fejl i forbindelse med sagsbehandlingen.
En  

 skønsmæssig afgørelse vil således kunne tilsidesættes, hvis fx  

 forvaltningslovens regler om partshøring ikke har været overholdt, eller hvis  

 der har foreligget inhabilitet.
Klageinstanserne kan også efterprøve, om underinstansen har udøvet skønnet  

 lovligt.
Heri indgår navnlig, om sagens faktiske omstændigheder er rigtige,  

 om der eventuelt er taget hensyn til ulovlige kriterier, om underinstansen  

 har foretaget en konkret individuel afvejning af sagens omstændigheder, og om  

 lighedsgrundsætningen er fulgt.
 Fra Ankestyrelsens praksis kan nævnes SM O-44-93, hvor Ankestyrelsen  

 fastslog, at nævnet uanset prøvelsesbegrænsningen i bistandslovens § 15, stk.  

 5, havde haft kompetence til at efterprøve beslutningsgrundlaget for  

 afgørelsen, herunder om de af kommunen valgte kriterier var lovlige, og om  

 alle relevante kriterier var inddraget i vurderingen.
 Endvidere henvises bl.a. til SM O-72-95 og SM O-73-95 om afgørelser, der  

 var truffet efter interne retningslinier uden en individuel vurdering.
 Klageinstanserne har også - i et vist omfang - adgang til at tilsidesætte  

 en afgørelse efter en rimelighedsvurdering.
Denne adgang var efter den tidligere bestemmelse i bistandslovens § 15,  

 stk. 5, begrænset til afgørelser, hvor det udøvede skøn måtte betragtes som  

 åbenbart urimeligt.
Ankestyrelsen har i SM O-45-93 tilsidesat en skønsmæssig  

 afgørelse med den begrundelse, at det udøvede skøn fandtes åbenbart  

 urimeligt.
Der henvises endvidere til SM O-123-95, SM O-18-95 (sag nr. 2) og  

 SM O-39-96.
 Ankestyrelsen og de sociale nævn foretager desuden en selvstændig  

 vurdering af sagkyndige skøn - fx ved behandlingen af lægelige sager en  

 selvstændig efterprøvelse af det lægelige skøn.
 Efter lovforslagets bemærkninger til retssikkerhedslovens § 69 er der ikke  

 tilsigtet en ændring i denne praksis.
19. Tilsynsmyndighederne Efter § 47 og § 61 i lov om kommunernes styrelse fører de kommunale  

 tilsynsmyndigheder -dvs.
Indenrigsministeriet og de for hvert amt nedsatte  

 tilsynsråd - tilsyn med, at amtskommunerne og primærkommunerne overholder  

 lovgivningen.
 Tilsynet med amtskommunerne og med Frederiksberg og Københavns kommuner  

 varetages af Indenrigsministeriet, jf. § 47, stk. 1, i lov om kommunernes  

 styrelse.
 Tilsynet med de øvrige primærkommuner varetages af de for hvert amt  

 nedsatte tilsynsråd, jf. § 47, stk. 2.
 Tilsynsmyndighederne kan kun gribe ind, når lovgivningen - herunder  

 offentligretlige retsgrundsætninger - er tilsidesat.
 Tilsynsmyndighedernes kompetence viger i det omfang, der er tale om en  

 afgørelse, som kan påklages til de almindelige klageinstanser.
 Tilsynsmyndighederne kan ikke tage stilling til, om kommunens eller  

 amtskommunens sagsbehandling er rimelig eller hensigtsmæssig, og de kan  

 heller ikke tage stilling til et udøvet skøn, hvis skønnet er udøvet inden  

 for de rammer, som er fastlagt i lovgivningen.
 § 61  og § 61 c i den kommunale styrelseslov fastslår,  

 hvilke retlige reaktionsmuligheder, der kan anvendes overfor ulovligheder i  

 kommunestyret.
 Socialministeriets ressorttilsyn.
Socialministeriet har et almindeligt ulovbestemt tilsyn inden for den  

 sociale lovgivning.
Dette tilsyn viger i forhold til klagesystemet, og det  

 betyder, at Socialministeriet først går ind i en sag, når der ikke er  

 mulighed for, at den kan behandles af de almindelige klageinstanser.
 Tilsynet er et legalitetstilsyn, og det betyder, at ministeriet vil  

 reagere, hvis en kommune eller en amtskommune har tilsidesat lovgivningen.  

 Dette kan ske i form af en udtalelse, hvor Socialministeriet giver udtryk  

 for, hvad der efter ministeriets opfattelse er gældende ret.
 Socialministeriet kan ikke i kraft af sit ressorttilsyn ændre en  

 afgørelse, men mener Socialministeriet, at der er sket noget ulovligt, skal  

 ministeriet sørge for, at sagen bliver behandlet af de kommunale  

 tilsynsmyndigheder.
