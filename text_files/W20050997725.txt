 Det  

 fremgik af ansøgningen, at han ikke havde nogen uddannelse, at han var i  

 arbejde som gartnermedhjælper og at han ikke var medlem af en a-kasse.
 AF gav  

 afslag med begrundelsen, at der ikke var tale om et fast ansættelsesforhold,  

 hvorfor AF anså ansøger som ledig ved kursusstart.
 M har  

 over for sekretariatet anført, at han fik kontrakt med arbejdsgiver på 37  

 timer  

 ugentligt på betingelse af, at han fik et truckcertifikat, men at han  

 umiddelbart efter kurset tog andet job i en børnehave.
 Nævnet  

 fandt, at M ikke var berettiget til VEU-godtgørelse.
 Nævnet  

 lagde blandt andet vægt på, at det ikke fremgik af sagen, at M forud for  

 kurset  

 havde haft arbejde af et omfang og et mønster, hvoraf kunne sluttes, at han  

 kunne anses at have haft tab af indtægt.
Nævnet  

 fandt endvidere, at det efter de foreliggende oplysninger måtte  

 lægges til grund, at M var løst ansat og  

 derfor måtte betragtes som fratrådt hver dag.
Det af ham anførte om et  

 ansættelsesforhold på 37 timer fremgik ikke af den foreliggende kontrakt og  

 kunne i hvert fald ikke være påbegyndt før efter kurset.
Da han således måtte  

 betragtes som ledig ved kursusstart og han ikke var berettiget til dagpenge,  

 kunne  

 han ikke få godtgørelse.
Spørgsmål  

 om tab af indtægt, løst ansat men aftalt fra uge til uge hvornår der skulle  

 arbejdes Arbejdsmarkedets Ankenævn har behandlet Deres klage på møde den  

 14. september 2005.
Nævnet traf denne A F G Ø R E L S E Ankenævnet er enig med AF Århus Amt i, at De ikke er berettiget  

 til voksen- og efteruddannelsesgodtgørelse (VEU-godtgørelse) i forbindelse  

 med  

 Deres deltagelse i AMU-kurset Gaffeltruck certifikat B kode 43686 den 12. til  

 20. januar 2005.
 Efter reglerne er det en betingelse for at opnå  

 VEU-godtgørelse, at De ikke har en erhvervsrettet uddannelse, der i niveau  

 overstiger erhvervsuddannelse samt at De enten har tab af indtægt eller  

 arbejdsmulighed ved deltagelsen i kurset.
Nævnet har ved afgørelsen lagt vægt på, -  

 	  

 at det af Deres  

 ansættelsesbevis ikke fremgår, at De var ansat til en bestemt ugentlig  

 arbejdstid -  

 	  

 at De i hele 2004  

 havde en indkomst fra Y gartneri meget langt under aflønning for fuld tid -  

 	  

 at det ikke fremgår af  

 sagen, at De forud for kurset har haft arbejde af et omfang og et  

 mønster, hvoraf kunne sluttes, at De kunne  

 anses for at have haft tab af indtægt -  

 	  

 at Y gartneri  

 telefonisk har oplyst, at arbejdstiden blev aftalt uge for uge med den  

 stedlige  

 pladsleder samt -  

 	  

 at det ikke ses, at Y  

 gartneri havde en forpligtelse til at beskæftige Dem forud for og under  

 kurset.
Det bemærkes i den forbindelse, at Deres oplysning om, at De  

 fik ansættelseskontrakt med Y gartneri på 37 timer ugentligt på betingelse  

 af,  

 at De tog et truckcertifikat - som nævnt ovenfor - ikke fremgår af  

 ansættelsesbeviset.
Efter de foreliggende oplysninger i sagen må det  

 imidlertid  

 lægges til grund, at denne ansættelse på 37 timer ugentligt først skulle  

 påbegyndes  

 efter kurset.
Den har derfor ikke betydning for, om De er berettiget til  

 godtgørelse ved deltagelsen i kurset.
På baggrund af ovenstående finder nævnet at måtte lægge til  

 grund -  

 	  

 at De i hvert fald  

 forud for kurset var løst ansat -  

 	  

 at det må have været  

 aftalt, at De ikke skulle arbejde i kursusugen, samt -  

 	  

 at ansættelsen på 37  

 timer ikke var virksom før kurset.
 Nævnet finder herefter, at De ikke kan anses at have haft tab  

 af indtægt i kursusugen.
 De er derfor ikke berettiget til VEU-godtgørelse.
 Nævnet har endvidere fundet, at det forhold at De ved  

 henvendelse til AF X Amt ikke måtte være blevet orienteret om reglerne for  

 kursusgodtgørelse, ikke kan føre til en anden afgørelse, idet De ikke kan  

 opnå  

 en retsstilling, der ikke er hjemmel til i loven.
 Afgørelsen er truffet med hjemmel i §§ 1, 2, 3 og 4 i lov om  

 godtgørelse ved deltagelse i erhvervsrettet voksen- og efteruddannelse, jf.  

 lovbekendtgørelse nr. 106 af 18. februar 2004, samt §§ 1, 2 og 7 i  

 bekendtgørelse nr. 1481 af 23. december 2004 om godtgørelse ved deltagelse i  

 erhvervsrettet  

 voksen- og efteruddannelse (VEU).
 Nævnet opretholder således AF X Amts afgørelse af 14. marts  

 2005.
På ankenævnets vegne XX fuldmægtig De kan læse om afgørelsens faktiske og retlige grundlag på de  

 følgende sider.
 Kopi til:
Arbejdsformidlingen X Amt 1. Sagsforløb M søgte om VEU-godtgørelse til AMU-kurset Gaffeltruck  

 certifikat B kode 43686, der afholdtes den 12. til 20. januar 2005.
 Det fremgår af ansøgningen, at han ikke har nogen uddannelse,  

 at han var i arbejde som gartnermedhjælper 37 timer ugentligt og at han ikke  

 var medlem af en a-kasse.
 Det fremgår af lønseddel for uge 53/2004 og uge 01/2005 fra  

 arbejdsgiver Y gartneri, at han arbejdede 3,5 timer disse uger, og af  

 lønoplysningsseddel for 2004 fra Y gartneri fremgår, at han dette år havde en  

 indkomst  

 meget langt under aflønning for fuld tid.
2. Arbejdsformidlingens  

 afgørelse AF X Amt traf den 14. marts 2005 denne afgørelse.
Gaffeltruck AF-Regionskontoret har modtaget din ansøgning om  

 VEU-godtgørelse i forbindelse med ovennævnte kursus udbudt af Teknisk Skole  

 den  

 12. til 20. januar 2005.
 Ifølge § 2, stk. 1 i Bekendtgørelse nr.1255 af 29.12.03 er  

 deltagere, der kan opnå godtgørelse efter denne bekendtgørelse:
1) beskæftigede lønmodtagere, såvel privat som offentligt  

 ansatte, 2) selvstændige erhvervsdrivende og 3) ledige, som er berettigede til dagpenge efter § 55 i lov om  

 arbejdsløshedsforsikring.
 Jf. § 7 ligeledes i Bekendtgørelse nr. 1255 af 29.12.03 har  

 beskæftigede lønmodtagere, selvstændige erhvervsdrivende og ledige med ret  

 til  

 selvvalgt uddannelse, jf. § 2, stk. 2 ret til godtgørelse for tab af indtægt  

 som følge af deltagelsen.
Det fremgår af det fremsendte ansættelsesbevis, at du blev  

 ansat hos Y gartneri fra den 12. januar - samme dag som kurset startede, og  

 inden den 20. januar 2005 har virksomheden opsagt dig, da de alligevel ikke  

 har  

 fået gang i sæsonen.
Vi mener derfor ikke der er tale om et reelt  

 ansættelsesforhold,  

 og vi anser dig for at være ledig ved kursusstart, hvorfor der gives afslag  

 på  

 din ansøgning.
 AF finder anledning til at påpege, at vi ikke i en tlf. samtale  

 konkret tager stilling til, om reglerne for VEU-godtgørelse er opfyldt, da  

 det  

 kan afhænge af, at konkrete/faktiske skriftlige oplysninger om  

 ansættelsesforhold mv. kan have indflydelse på vor afgørelse.
 Der bevilges befordringstilskud.
 ...
3. Klagen til  

 ankenævnet M påklagede afgørelsen ved brev af 17. marts 2005 som følger:
 Med henvisning til brev af 14.-marts 2005, hvori der skrives,  

 at man ikke kan udbetale mig VEU-godtgørelse pga. mit ansættelsesbrev af 12.  

 januar, samt at I skriver jeg er opsagt pr. 20. januar 05.
Det er korrekt, at der blev lavet et nyt ansættelsesbevis pr.  

 20. januar 05 i forbindelse med, at jeg skulle starte med Truck certifikatet,  

 men jeg har været tilknyttet arbejdspladsen siden 15/1-1999, og at I skriver,  

 at jeg blev opsagt pr. 20. januar, er bestemt ikke korrekt.
Jeg valgte at  

 tiltræde en anden stilling pr. 21. januar - da jeg der ville kunne have  

 arbejde  

 i en længere periode (så jeg ikke efter en kort periode hos Y stod uden  

 arbejde),  

 og at det nye arbejde, er et arbejdsområde som ikke er sæsonbestemt.
Den nye  

 arbejdsplads  

 ville gerne have ansat mig på et tidligere tidspunkt, men jeg ville  

 gennemføre  

 mit truckcertifikat kursus.
Endvidere er jeg stadig tilknyttet Y gartneri,  

 hvor  

 de kan bruge mig, når de i perioder har travlt.
 Jeg er meget uforstående overfor afslaget, da der allerede  

 inden forløbet blev taget kontakt med AF og fremlagt sagens sammenhæng, og  

 der  

 blev der ikke orienteret om alle de efterfølgende problemstillinger, og jeg  

 kan  

 heller ikke se, hvor der står, at man skal have et vist antal arbejdstimer  

 før  

 eller efter et kursus for at modtage VEU-godtgørelse.
At jeg var ansat flere år forinden kurset, under kurset og også  

 stadig er ansat - kan jeg ikke forstå, hvorfor jeg skal straffes  

 for gerne at  

 ville arbejde (har aldrig modtaget ydelser fra kommunen). Hvis jeg havde  

 vist,  

 at man skulle arbejde et vist antal timer efter kursusperioden var afsluttet,  

 havde jeg sagtens kunne have gjort dette, men skulle det så ikke have stået  

 på  

 ansøgningsskemaet? Jeg er ked af at have fået så meget arbejde ud af at have taget  

 Truck certifikatet, og håber, at I ud fra disse oplysninger vil udbetale mig  

 for mine 7 kursusdage på AMU.
Jeg vedlægger kopi af mit gamle ansættelsesbevis, som jeg har  

 arbejdet under de sidste 6 år.
Håber på en hurtigt positiv  

 tilbagemelding. 4. AF´s bemærkninger  

 til klagen AF fastholdt afslaget og indsendte sagen ved brev af 6. april  

 2005.
5. Nyt efter klagen Sekretariatet har telefonisk hos arbejdsgiver fået oplyst, at  

 arbejdstiden blev aftalt uge for uge med den stedlige pladsleder.
 Ansøger har i besvarelse af  

 høring fra sekretariatet i mail af 11. august og i brev af 20. august  

 2005 blandt andet anført, at han fik ansættelseskontrakt med Y gartneri på 37  

 timer ugentligt på betingelse af, at han tog et truckcertifikat, men at han  

 umiddelbart efter kurset tog andet job i en børnehave.
6. Regler Bekendtgørelse nr. 106 af 18. februar 2004 af lov om godtgørelse ved  

 deltagelse i erhvervsrettet voksen- og efteruddannelse Kapitel 1 Formål og område § 1.  

  

 Loven har  

 til formål at skabe økonomisk grundlag for, at voksne fortrinsvis  

 kortuddannede, kan deltage i erhvervsrettet voksen- og efteruddannelse til og  

 med erhvervsuddannelsesniveau.
Dette formål sikres ved, at deltagerne under  

 uddannelsen kan opnå godtgørelse for tab af indtægt eller arbejdsmulighed.
 § 2.  

  

 Den  

 personkreds, der kan opnå ydelser efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og 3)  

 	  

 ledige, der er  

 berettigede til dagpenge efter § 55 i lov om arbejdsløshedsforsikring m. v.
 ..
 § 3.  

  

 Der kan  

 opnås ydelser efter § 1, jf. dog § 5, ved deltagelse i følgende uddannelser  

 til  

 og med erhvervsuddannelsesniveau, i det omfang udbuddet, dog undtaget de i  

 nr.  

 9 nævnte forløb, udløser tilskud efter lov om åben uddannelse (erhvervsrettet  

 voksenuddannelse) m.v.:
 Arbejdsmarkedsuddannelser (AMU) efter lov om arbejdsmarkedsuddannelser  

 m.v., dog undtaget Træningsskolens arbejdsmarkedsuddannelser (TAMU).
Kapitel 2 Godtgørelse § 4.  

  

 Under  

 deltagelse i uddannelse, der er omfattet af § 3, kan beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, opnå godtgørelse for tab af  

 indtægt  

 eller arbejdsmulighed som følge af deres deltagelse, jf. dog stk. 2.
Bekendtgørelse nr. 1481 af 23. december 2004 om godtgørelse ved  

 deltagelse i erhvervsrettet voksen- og efteruddannelse (VEU) Afsnit I Generelle betingelser Kapitel 1 Uddannelser, hvortil der kan opnås godtgørelse § 1.  

  

 Der kan  

 opnås godtgørelse efter reglerne i denne bekendtgørelse ved deltagelse i  

 erhvervsrettet uddannelse til og med erhvervsuddannelsesniveau efter lovens §  

 3, stk. 1-3.
 Stk. 2.  

  

 Erhvervsrettet  

 voksen- og efteruddannelse efter stk. 1 er:
 Arbejdsmarkedsuddannelser (AMU) efter lov om arbejdsmarkedsuddannelser  

 m.v., dog undtaget Træningsskolens arbejdsmarkedsuddannelser (TAMU).
 .
Kapitel 2 Personkredsen § 2.  

  

 Deltagere,  

 der kan opnå godtgørelse efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, 2)  

 	  

 selvstændige  

 erhvervsdrivende, jf. dog § 3, og 3)  

 	  

 ledige, som er  

 berettigede til dagpenge efter § 55 i lov om arbejdsløshedsforsikring m.v.
 ..
Kapitel 3 Godtgørelse til deltagere for tab af indtægt eller arbejdsmulighed § 7.  

  

 Beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse,  

 jf. § 2, som deltager i uddannelse efter § 1, stk. 2, har ret til godtgørelse  

 for tab af indtægt eller arbejdsmulighed som følge af deltagelsen, jf. dog §  

 3  

 og § 8.
 Stk. 2.  

  

 Som indtægt  

 efter stk. 1 regnes arbejdsfortjeneste som lønmodtager eller selvstændig  

 erhvervsdrivende.
 .
