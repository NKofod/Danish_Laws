Vejledning til skolerne om bedømmelse af eleverne i  

 forbindelse med udstedelse af grundforløbsbevis (§ 53 i Bekendtgørelse om erhvervsuddannelser) Denne vejledning til skolerne om bedømmelse af eleverne i  

 forbindelse med udstedelse af bevis for grundforløb (grundforløbsbevis)  

 omfatter alle indgange til erhvervsuddannelserne, dvs.:
1.  

 	  

 Teknologi og  

 kommunikation 2.  

 	  

 Bygge og anlæg 3.  

 	  

 Håndværk og teknik 4.  

 	  

 Fra jord til bord -  

 hotel, køkken, levnedsmiddel og jordbrug 5.  

 	  

 Mekanik, transport  

 og logistik 6.  

 	  

 Service 7.  

 	  

 Det merkantile  

 område  handel, kontor og finans.
 Vejledningen erstatter den vejledning om bedømmelse af eleverne  

 i forbindelse med udstedelse af grundforløbsbevis, der blev udsendt den 22.  

 december 2000.
Grundforløbsbevis Det er fastsat i § 53 i bekendtgørelse om erhvervsuddannelser  

 (hovedbekendtgørelsen), Bekendtgørelse nr. 1243 af 12. december 2004, at  

 skolen  

 skal udstede et bevis til elever, der har gennemført grundforløbet.
Det skal  

 fremgå af beviset, hvilke obligatoriske og valgfrie dele af grundforløbet,  

 eleven har gennemført - med angivelse af niveau samt standpunkts- og  

 eventuelle  

 prøvekarakterer for de enkelte fag og karakteren for eventuel afsluttende  

 prøve  

 (eksamensprojekt) eller projekt i grundforløbet.
Endvidere skal fremgå,  

 hvilken  

 eller hvilke uddannelsers hovedforløb eller specialer, eleven herefter har  

 adgang til, herunder trin i trindelte erhvervsuddannelser samt korte  

 erhvervsuddannelser.
Grundforløbsbeviset indgår i elevens uddannelsesbog.
Den samlede vurdering Det fremgår endvidere af § 53, at det er en betingelse for at  

 udstede grundforløbsbevis, at eleven har gennemført grundforløbet.
Dvs. at  

 eleven efter skolens samlede vurdering har opnået de nødvendige faglige,  

 almene  

 og personlige forudsætninger i grundfagene, de fælles områdefag og de  

 uddannelsesrettede områdefag, for at kunne begynde på skoleundervisningen i  

 et  

 hovedforløb, som eleven ønsker at fortsætte i.
Der kan i nogle uddannelser  

 være  

 fastsat særlige betingelser for, at eleven har adgang til skoleundervisningen  

 i  

 hovedforløbet.
Disse vil fremgå af uddannelsesbekendtgørelserne.
 Med udstedelsen af grundforløbsbeviset tager skolen positiv  

 stilling til, at den enkelte elev har udviklet sådanne faglige, almene og  

 personlige kompetencer, at det vurderes, at han eller hun har forudsætninger  

 for at fortsætte i en uddannelses hovedforløb.
 I den samlede vurdering indgår bl.a. følgende elementer:
 1.  

 	  

 I grundforløb, der  

 afsluttes med et projekt eller en prøve (eksamensprojekt), kan  

 helhedsvurderingen naturligt tage afsæt i elevens arbejde med projektet og de  

 resultater, som eleven har opnået.
 2.  

 	  

 Herudover indgår de  

 standpunkter, som eleven har opnået i forhold til målene for grundforløbets  

 grundfag, fælles områdefag og uddannelsesrettede områdefag.
3.  

 	  

 Desuden indgår  

 elevens personlige kompetencer, som vurderes i den aktuelle faglige  

 sammenhæng  

 i forhold til, om eleven efter gennemført grundforløb vil kunne fungere i en  

 praktikvirksomhed.
De personlige kompetencer evalueres løbende i  

 grundforløbet,  

 og udviklingen deraf dokumenteres, således at de i almindelighed vil være  

 opnået i tilstrækkelig grad inden afslutningen af forløbet.
 Hvis der for at opnå adgang til skoleundervisningen i det  

 ønskede hovedforløb er fastsat særlige betingelser i form af beståkrav i  

 enkelte fag eller i det afsluttende projekt eller prøve (eksamensprojekt),  

 skal  

 disse være bestået.
 I den samlede vurdering indgår bl.a. følgende overvejelser:
1.  

 	  

 Om eleven, gennem en  

 samlet afvejning af dennes faglige og personlige kompetencer, har opnået de  

 nødvendige forudsætninger for at kunne fortsætte i hovedforløbet, eller 2.  

 	  

 Om eleven ud fra en  

 samlet vurdering af mulighederne i det efterfølgende hovedforløb, gennem fx  

 målrettet anvendelse af valgfagsundervisningen i hovedforløbet, har  

 realistiske  

 muligheder for at opnå de nødvendige forudsætninger for at kunne fortsætte i  

 og  

 gennemføre hovedforløbet.
 3.  

 	  

 Hvis eleven har  

 vanskeligheder ved at opnå målene i et enkelt eller flere fag, må skolen i  

 vurderingen inddrage de pågældende fags sværhedsgrad og deres betydning i den  

 uddannelse, som eleven stiler mod - altså om der er tale om kernefag i  

 uddannelsen.
 4.  

 	  

 Elevens muligheder  

 for i rette tid i uddannelsesforløbet at tilegne sig de nødvendige faglige og  

 personlige kompetencer.
 5:  

 	  

 Elevens praktiske  

 håndelag og talent for den konkrete uddannelses håndværksmæssige sider.
 Skolens samlede vurdering kan bl.a. resultere i én af følgende  

 muligheder for eleven:
 1.  

 	  

 Eleven har opnået  

 karakteren 6 gennem prøve eller standpunktsbedømmelser i de forskellige  

 grundfag og områdefag samt i eventuelt afsluttende projekt eller prøve  

 (eksamensprojekt). Skolens samlede vurdering vil i almindelighed være, at  

 eleven har opnået de nødvendige forudsætninger for at kunne fortsætte i  

 hovedforløbet, og  

  

 skolen udsteder et  

 grundforløbsbevis.
 2.  

 	  

 Eleven har ud fra en  

 samlet afvejning af de personlige og faglige kompetencer de nødvendige  

 forudsætninger for at kunne fortsætte i et hovedforløb.  

  

 Grundforløbsbevis udstedes.
3.  

 	  

 Eleven har ud fra en  

 samlet afvejning af de personlige og faglige kompetencer, suppleret med  

 målrettet anvendelse af valgfag, de nødvendige forudsætninger for at kunne  

 fortsætte i hovedforløbet.
Forudsætningen om målrettet valgfagsundervisning  

 skal fremgå af elevens individuelle uddannelsesplan, hvor der foretages de  

 nødvendige justeringer.
Den justerede uddannelsesplan skal fremgå af elevens  

 uddannelsesbog.  

  

 Grundforløbsbevis  

 udstedes.
 4.  

 	  

 Eleven kan fortsætte  

 i grundforløbet ved at der tilbydes undervisning, der giver eleven mulighed  

 for  

 at tilegne sig de nødvendige kompetencer.
5.  

 	  

 Eleven kan vejledes  

 om andre relevante og måske mere realistiske uddannelsesmuligheder, herunder  

 korte uddannelser eller et trin i en trindelt uddannelse.
Efter aftale med  

 eleven kan der foretages eventuelle nødvendige justeringer af  

 uddannelsesplanen.
Hvis eleven ønsker det, kan der også tages skridt til, at  

 eleven begynder på en anden uddannelse.
 6.  

 	  

 Eleven og skolen kan  

 sammen overveje, om der skal satses på en individuel erhvervsuddannelse.
Der kan således på forskellig måde tages hensyn til elever, for  

 hvem det er nødvendigt at komme i gang med den særlige praktiske tilgang til  

 faget, der findes i uddannelsens praktikdel.
Hvis eleven ikke længere magter  

 videre skoleundervisning, og hvor en yderligere insisteren herpå kan bevirke,  

 at eleven falder fra, er der mulighed for at udstede grundforløbsbevis på  

 baggrund af den samlede vurdering.
Herved kan der også tages hensyn til  

 elever,  

 der har meget svært ved at tilegne sig et mere teoretisk bundet stof, men som  

 gennem den praktiske tilgang til faget forventes at kunne tilegne sig de  

 kundskaber, der er nødvendige for at understøtte færdighederne.
I disse  

 vurderinger skal der lægges særlig vægt på elevens motivation for den ønskede  

 uddannelse, som det kommer til udtryk i arbejdet med at tilegne sig de fag,  

 der  

 er særlige for hovedforløbet i uddannelsen.
 I grundforløb, der afsluttes med et projekt, og hvor det af  

 uddannelsesbekendtgørelsen fremgår, at adgang til hovedforløbet betinges af,  

 at  

 projektet eller enkelte fag er bestået, kan disse krav dog ikke fraviges.
Bedømmelsesplan Nærmere regler om den samlede vurdering, som skolen skal  

 foretage af eleven i henhold til reglerne om grundforløb, herunder den  

 bedømmelse, som skolen skal foretage ved elevens overgang fra grundforløb til  

 skoleundervisningen i hovedforløbet, skal fremgå af skolens bedømmelsesplan,  

 jf. § 35 i hovedbekendtgørelsen.
Skolen fastsætter bedømmelsesplanen efter samråd med det lokale  

 uddannelsesudvalg.
I den forbindelse forudsættes det, at skolerne lokalt  

 udvikler procedurer, herunder ansvarsfordeling, værktøjer og kriterier, til  

 brug ved vurderingen.
Bedømmelsesgrundlaget for helhedsvurdering og for  

 projektet, hvor det indgår, skal være veldefineret og kendt for eleven.  

 Procedurerne må indbefatte, at elevens lærere sammen drøfter den pågældende  

 elevs samlede kundskaber, færdigheder og motivation for uddannelsen med  

 inddragelse af de nævnte aspekter på en sådan måde, at de forskellige  

 elementer  

 alle indgår i vurderingen og vægtes mod hinanden.
Ligeledes bør eleven  

 inddrages i vurderingen af egne forudsætninger.
 Skolen har ansvaret for, at der sammenfattes en konklusion.  

 Resultatet af den samlede vurdering indarbejdes i elevens individuelle  

 uddannelsesplan og der udstedes grundforløbsbevis, når forudsætningerne  

 herfor  

 er tilstede.
Skolepraktik Elever kan efter at have gennemført et adgangsgivende  

 grundforløb søge om at blive optaget i skolepraktik efter reglerne herom.  

 Skolerne skal fortsat foretage en vurdering af elevens egnethed  

 (EMMA-vurdering) i forbindelse med elevens ansøgning om optagelse til  

 skolepraktik.
Elever, som har et relevant grundforløbsbevis, vil som  

 udgangspunkt være egnede til optagelse i skolepraktik (E i EMMA),  

 jf.  

 Bekendtgørelse om erhvervsuddannelser, § 97, stk. 1. Skolen skal herudover på  

 sædvanlig vis foretage en egnethedsvurdering og foretage en vurdering af, om  

 eleven er geografisk og fagligt mobil samt aktivt søgende.
