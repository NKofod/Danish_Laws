Fremsat den 25. oktober 2006 af  

 kirkeministeren (Bertel Haarder) Forslag til Lov  

 om ændring af lov om folkekirkens økonomi og lov om domstolsbehandling af  

 gejstlige læresager (Finansiering af præstestillinger m.v.) § 1 I lov om folkekirkens økonomi, jf. lovbekendtgørelse  

 nr. 376 af 28. april 2006, foretages følgende ændringer:
 1.  

  

 I  

  

 § 2, stk. 1,  

  

 indsættes efter nr. 7  

 som nyt nummer:
»8)  

 	  

 Refusion til  

 fællesfonden for løn, godtgørelse, pensionsbidrag m.v. til præstestillinger,  

 som ikke finansieres som nævnt i § 20, stk. 2, efter bestemmelser  

 fastsat af kirkeministeren.« Nr. 8  16 bliver herefter nr. 9  17.
2.  


  

 § 20, stk. 2, 2. pkt.,  

  

 ophæves, og i  

  

 § 20, stk. 2, 3. pkt.,  

  

 der bliver § 20, stk. 2,  

 2. pkt., udgår »og 2.« § 2 I lov nr. 336 af 14. maj 1992 om domstolsbehandling af  

 gejstlige læresager foretages følgende ændringer:
 1.  

  

 I  

  

 § 1  

  

 ændres »præst« til: »eller  

 overenskomstansat præst«.
§ 3 Stk. 1.  

  

 Loven  

 træder i kraft 1. januar 2007.
 Stk. 2.  

  

 Bestemmelsen i § 1, nr. 2,  

 om omlægning af finansieringen af løn til præster, der er ansat til betjening  

 af institutioner eller grupper af personer, for hvilke der ikke er oprettet  

 menighedsråd, finder anvendelse fra finansåret 2007.
§ 4 Forslag om revision af § 1, nr. 1, om lokal  

 finansiering af præsteløn fremsættes for Folketinget i folketingsåret  

 2012/2013.
§ 5 Loven gælder ikke for Færøerne og Grønland.
Loven kan  

 ved kgl. anordning sættes i kraft for Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1. Indledning Præstestillinger i folkekirkens finansieres i dag på  

 forskellig vis.
 Løn til provster og præster finansieres som hovedregel  

 sådan, at 60 % af udgiften betales af folkekirkens fællesfond, mens 40 %  

 betales af staten, jf. lov om folkekirkens økonomi § 20, stk. 2, 1.  

 pkt. (Økonomiloven).
Herfra gælder dog den undtagelse, at lønninger til præster,  

 der er ansat med henblik på betjening af institutioner eller grupper af  

 personer, for hvilke der ikke er oprettet menighedsråd (særpræster),  

 finansieres af fællesfonden, jf. lov om folkekirkens økonomi § 20,  

 stk. 2, 2. pkt.
Særpræstestillinger er oprettet til præstelig betjening  

 af  

 blandt andet uddannelsesinstitutioner, sygehuse, fængsler og andre  

 institutioner eller særlige grupper af personer.
 Denne sondring betyder, at lønudgifterne til betjeningen af  

 sognemenighederne finansieres med en 40/60-fordeling mellem staten og  

 fællesfonden, mens udgifter til løn til præster på institutioner o. lign.  

 betales fuldt ud af fællesfonden.
I 2006 er der budgetteret med i alt 2010 årsværk for  

 præster, herunder provster.
Disse er fordelt med 1910 årsværk som  

 sognepræst/provst og 100 årsværk som særpræst.
 De nævnte præster ansættes af kirkeministeren efter  

 bestemmelserne i lov om ansættelse i stillinger i folkekirken m.m.  

 (Ansættelsesloven).
Herudover er der siden 2005 ved dispensationer givet  

 tilladelse til, at der oprettes nye præstestillinger, som finansieres af de  

 lokale kirkekasser.
Der er p.t. givet i alt seks tilladelser til dette.  

 Ansættelse i disse stillinger er også sket efter ansættelseslovens regler.
De nævnte forsøg er imidlertid ikke de eneste eksempler på,  

 at stillinger som præst i folkekirken finansieres på anden måde end beskrevet  

 i  

 økonomilovens § 20, stk. 2. Valgmenighedspræster, præsterne på  

 Rigshospitalet  

 og i de lukkede fængsler, præsterne ved Kolonien Filadelfia, Skt.
Lukas  

 Stiftelsen og Diakonissestiftelsen samt præsterne under Danske Sømands- og  

 Udlandskirker finansieres således på anden vis.
Lønnen til disse præster, der ikke er ansat efter ansættelseslovens  

 bestemmelser, finansieres på forskellig vis.
Valgmenighedspræster finansieres  

 således af private midler, hvilket også gør sig gældende for præsterne ved  

 Kolonien Filadelfia, Skt.
Lukas Stiftelsen og Diakonissestiftelsen.
Den  

 private  

 finansiering gør sig også delvist gældende for præsterne under Danske  

 Sømands-  

 og Udlandskirker, idet der dog via finanslovens § 22 ydes tilskud til  

 aflønning af sømandspræster og assistenter.
Fængselspræsterne hører under Justitsministeriets  

 ressortområde.
Lønudgiften til disse præster afholdes af Justitsministeriet.  

 Præsterne ved Rigshospitalet aflønnes af Rigshospitalet.
 De nævnte præster betragtes som præster i folkekirken.  

 Hermed menes, at præsterne er underlagt biskoppeligt tilsyn.
 Hensigten med dette lovforslag er at sikre, at  

 finansieringen af de stillinger, hvor ansættelse sker efter ansættelseslovens  

 bestemmelser, er så gennemsigtig som mulig samtidig med, at den  

 decentralisering af folkekirkens økonomi, som har fundet sted de senere år,  

 fortsættes.
 Lovforslaget indeholder derfor to hovedpunkter:
   

 	  

 Menighedsrådene får  

 adgang til at finansiere præstestillinger ud over dem, der finansieres af  

 fællesfonden og staten, men således, at de pågældende ansættes af  

 kirkeministeren efter ansættelseslovens bestemmelser.
   

 	  

 Den særlige  

 finansieringsform for særpræstestillinger afskaffes, sådan at alle  

 præstestillinger, der finansieres centralt, finansieres på samme vis   

 dvs. med  

 en 40/60-fordeling mellem finansloven og fællesfonden.
Herudover foreslås reglerne om domstolsbehandling af  

 gejstlige læresager ændret sådan, at disse regler også kommer til at gælde  

 for  

 overenskomstansatte præster.
Hensigten er at sikre, at overenskomstansatte  

 præsters  

 forkyndelse er underlagt samme vilkår som tjenestemandsansatte præster.
2. Lovforslagets indhold 2.1. Mulighed for lokal finansiering af  

 præsteløn I folketingssamlingen 2005/06 fremsatte kirkeministeren et  

 forslag til ændring af lov om folkekirkens økonomi, som blandt andet skulle  

 give mulighed for lokal finansiering af præstestillinger  

1) .
 Da forslaget om lokal finansiering af præstestillinger  

 havde en sammenhæng med den debat om opgavefordelingen mellem sogn, provsti  

 og  

 stift, som den af kirkeministeren nedsatte strukturarbejdsgruppe satte i gang  

 i  

 januar 2006, blev den nævnte ændring af lov om folkekirkens økonomi udsat til  

 senere behandling ved ændringsforslag af 20. februar 2006.
 Med dette lovforslags § 1, nr. 1, bliver forslaget om,  

 at der skal være mulighed for lokal finansiering af præstestillinger,  

 genfremsat.
Med denne genfremsættelse ønsker regeringen at styrke  

 kompetencerne til at disponere lokalt.
Det forhold, at menighedsrådene har  

 frihed til at disponere midler til ansættelse af kirkefunktionærer, men ikke  

 til præster, har ført til en skæv udvikling i folkekirken.
Således har der  

 fra  

 1996 til 2005 været en vækst i de reale udgifter til kirkefunktionærer på ca.  

 20 %, mens udviklingen i de reale udgifter til præster har været ca. 4 %.
Det har gennem årene været kritiseret, at menighedsråd ikke  

 har haft mulighed for at opprioritere den præstelige betjening i sognene, men  

 udelukkende har kunnet prioritere »mursten« eller kirkefunktionærer.
Dette  

 har  

 bl.a. betydet ansættelse af sognemedhjælpere som en slags erstatning for den  

 præst, det ikke var muligt at ansætte.
 Der er endvidere gennem de senere år i øget omfang opslået  

 og besat stillinger, der kombinerer en ansættelse som præst med en ansættelse  

 som sognemedhjælper.
Både Den danske Præsteforening og Foreningen af Sognemedhjælpere  

 i Danmark har udtrykt bekymring over denne udvikling.
I en henvendelse til  

 kirkeministeren fra marts 2005 har de to foreninger således peget på, at  

 disse  

 kombinerede stillinger som præst/sognemedhjælper er en problematisk måde at  

 løse behovet for flere præstestillinger på.
En person, der er ansat i en  

 kombinationsstilling,  

 vil altid have to arbejdsgivere  nemlig Kirkeministeriet og  

 menighedsrådet.  

 Disse er ud fra almindelige ansættelsesregler nemme at skille, men det er  

 foreningernes erfaring, at stillingerne i det daglige arbejde er umulige at  

 skille fra hinanden, idet der er sammenfaldende profil, blandt andet inden  

 for  

 kirkelig undervisning og diakoni.
 Det kan endvidere anføres, at såfremt der bliver tale om  

 afsked fra den ene del af stillingen, vil det i realiteten gøre ansættelsen i  

 den tilbageværende del af stillingen uholdbar.
 Kirkeministeriet har med hjemmel i  

 dispensationsbestemmelsen i lov om menighedsråd § 43 i seks tilfælde  

 givet  

 tilladelse til, at der kunne oprettes præstestillinger finansieret af lokale  

 midler.
 Der er tale om forsøgsordninger af varierende længde, hvor  

 Kirkeministeriet er ansættelsesmyndighed, og hvor ansættelse foretages efter  

 indstilling fra menighedsrådet, jf. bestemmelserne i lov om ansættelse i  

 stillinger  

 i folkekirken m.m.
Med dette lovforslags § 1, nr. 1, gives der en generel  

 mulighed for, at menighedsrådene kan finansiere løn, pensionsbidrag og  

 godtgørelser til overenskomstansatte sognepræster i nye stillinger oprettet  

 af  

 kirkeministeren efter ansøgning fra menighedsråd og med tilslutning fra  

 provstiudvalg og biskop.
Herved imødekommes ønsket om at kunne tilføre  

 yderligere præsteressourcer, ligesom de ovenfor nævnte problemer med  

 kombinationsstillingerne  

 undgås.
Forslaget er en ren finansieringsbestemmelse.
Forslaget  

 berører således ikke biskoppernes ret og pligt til gennem fordelingen af de  

 stillinger, der finansieres af finansloven og fællesfonden, at sørge for, at  

 samtlige områder af landet har den nødvendige gejstlige betjening.  

 Biskoppernes  

 pligt hviler på delegation fra kirkeministeren, og biskoppen skal ved  

 fordelingen af stillingerne både tage hensyn til kirkens behov og  

 demografiske  

 forhold.
Den foreslåede bestemmelse vedrører alene nye stillinger ud  

 over det antal stillinger, der finansieres af staten og fællesfonden, og som  

 fastsættes på de årlige finanslove.
Aktuelt har biskopperne i 2006 ansvaret  

 for  

 fordelingen af 2010 årsværk fordelt med 1910 sognepræster/provster og 100  

 særpræster.
Dette forslag vedrører således alene stillinger ud over disse  

 stillinger.
 For at skabe sikkerhed for den budgetmæssige dækning af  

 udgifterne til lokal finansiering af en præstestilling er det en  

 forudsætning,  

 at provstiudvalget kan anbefale, at der oprettes en sådan stilling.
Biskoppen har det gejstlige tilsyn med stiftets præster og  

 menigheder og har som nævnt ansvaret for fordelingen af de gejstlige  

 ressourcer  

 i stiftet.
Det vil derfor tillige være en forudsætning, at biskoppen kan  

 anbefale  

 oprettelsen af en sådan lokalt finansieret præstestilling, herunder  

 stillingens  

 nærmere indhold.
Det bør indgå som et element i biskoppens vurdering, om der  

 gennem en årrække har været ønsker om fx nye aktiviteter i sognet, som ikke  

 umiddelbart kan opfyldes inden for den almindelige præstebevilling.
For at tilgodese præstens forkyndelsesfrihed og biskoppens  

 tilsyn samt hensynet til, at der ikke bliver præster med forskellig  

 ansættelsesmyndighed, skal alle de eksisterende regler om indstilling til,  

 ansættelse i, tilsyn med og afsked fra præstestillinger anvendes også  

 vedrørende disse præstestillinger med særlig finansiering.
Dette betyder  

 bl.a.,  

 at kirkeministeren er ansættelsesmyndighed.
Ansættelse i disse stillinger vil  

 ske på overenskomstvilkår.
Når der oprettes en lokalt finansieret stilling, er det  

 menighedsrådet, der har ansvaret for at sikre, at der er budgetmæssig dækning  

 på kirkekassens budget til udgiften.
Menighedsrådet er således - som ved  

 andre  

 nye aktiviteter - forpligtet til at sørge for at budgettere med  

 tilstrækkelige  

 midler til aflønning af præstestillingen også ud over det aktuelle budgetår.
 Den nye finansieringsform kan anvendes af et menighedsråd  

 alene eller af flere råd i forening.
I forbindelse med høringen over forslaget i  

 folketingssamlingen 2005/06 (L 74) var der nogle høringssvar  herunder  

 svaret  

 fra Den danske Præsteforening og Danmarks Provsteforening  der udtrykte  

 betænkelighed ved muligheden for tidsbegrænset ansættelse.
En tidsbegrænset  

 ansættelse kan således efter Præsteforeningens mening let få karakter af  

 prøveansættelse  

 og dermed risiko for indskrænkning i forkyndelsesfriheden.
For at imødekomme  

 denne kritik vedrører det nu fremsatte forslag alene fastansættelser.
Præsteforeningen har i sit høringssvar til dette lovforslag  

 tilsluttet sig, at ansættelsen ikke tidsbegrænses.
Landsforeningen af  

 Menighedsråd har også tilsluttet sig forslaget, men havde dog gerne set, at  

 der  

 med lovforslaget også var blevet givet mulighed for en tidsbegrænset  

 ansættelse.
 Det skal bemærkes, at den manglende mulighed for  

 tidsbegrænset ansættelse antagelig vil reducere antallet af nye  

 præstestillinger, der finansieres af lokale midler.
Muligheden for lokal finansiering af præsteløn forventes ikke  

 at få væsentlig økonomisk betydning for de lokale kirkelige kasser.
Forslaget  

 giver således et sogn, hvor menighedsrådet mener, at der er behov for at  

 opprioritere evangeliets forkyndelse, og hvor man samtidig er villig til at  

 bruge færre penge på andre ting, mulighed for det.
Forslaget er derimod ikke  

 et  

 signal om, at folkekirkens samlede udgifter bør stige.
 Med henblik på en samlet vurdering af ordningen er der  

 indsat en revisionsbestemmelse, jf. lovforslagets § 4, således at  

 kirkeministeren forpligtes til at fremsætte lovforslag om revision af  

 reglerne  

 om lokal finansiering af præsteløn i folketingsåret 2012/2013.
2.2. Ens finansieringsform for samtlige  

 præstestillinger som finansieres centralt Sognepræsters løn er finansieret med 60 % af folkekirkens  

 fællesfond og med 40 % af staten, jf. lov om folkekirkens økonomi § 20,  

 stk. 2, 1. pkt.
Løn til præster, der betjener institutioner eller  

 grupper  

 af personer, for hvilke der ikke er oprettet menighedsråd (særpræster),  

 finansieres 100 % af fællesfonden, jf. lov om folkekirkens økonomi § 20,  

 stk. 2, 2. pkt.
 Særpræstestillinger er oprettet til præstelig betjening af  

 blandt andet uddannelsesinstitutioner, sygehuse, fængsler og andre  

 institutioner  

 eller særlige grupper af personer.
Disse stillinger har oprindelig været finansieret på samme  

 måde som sognepræstestillinger.
Fra finansåret 1998 er særpræster imidlertid  

 blevet finansieret fuldt ud af fællesfonden.
Dette var en følge af lov nr.  

 420  

 af 10. juni 1997,  

2)  

  hvorved den gældende bestemmelse  

 i § 20, stk. 2, 2. pkt., blev indført.
Lovændringen blev gennemført  

 på baggrund af Betænkning nr. 1327/1996 om budgetlægning for kirkekasserne  

 m.v.  

 og havde til formål at forskyde fordelingen af finansiering af  

 præstestillinger  

 mellem staten og fællesfonden, således at fællesfonden samlet kom til at  

 finansiere en større andel.
Herved kunne antallet af præstestillinger øges,  

 uden at dette førte til en forøgelse af statens tilskud til præsteløn.
Erfaringerne i den mellemliggende periode har imidlertid  

 vist, at ordningen ikke er hensigtsmæssig.
Forskellen på finansieringen af  

 stillinger som sognepræst henholdsvis særpræst betyder, at præstestillingens  

 indhold i nogle tilfælde bliver bestemt af, hvordan den bliver finansieret,  

 og  

 ikke af, hvad der lokalt er behov for.
Den nuværende ordning sikrer således  

 ikke den bedste betjening af folkekirkens medlemmer.
For til en vis grad at imødegå dette problem er der i de  

 senere år blevet etableret præstestillinger, der er sammensat af en kvote på  

 fx  

 50 % særpræst og 50 % sognepræst.
For disse sammensatte stillinger har  

 ordningen  

 imidlertid vist sig vanskelig at administrere i praksis på grund af  

 forskellen  

 i finansiering af de to dele af stillingen.
Der er for 2006 budgetteret med 2010 årsværk for præster,  

 herunder provster, som er fordelt med 1910 sognepræster/provster og 100  

 særpræster.
De 100 årsværk som særpræst er imidlertid som følge af nævnte  

 sammensatte stillinger fordelt på et større antal præstestillinger.
Lovforslagets § 1, nr. 2, indebærer, at stillinger som  

 særpræst igen finansieres på samme måde som sognepræstestillinger, således  

 som  

 det var tilfældet indtil 1998. Det foreslås således, at der igen skal være en  

 ensartet finansieringsmodel for alle centralt finansierede præster i  

 folkekirken, hvor 60 % af lønnen finansieres af folkekirkens fællesfond og 40  

 %  

 af staten.
Den foreslåede ændring vedrører de 100 årsværk som særpræst, der i  

 dag er finansieret fuldt ud af fællesfonden.
Lovforslaget ændrer ikke ved biskoppernes ansvar for ved  

 fordeling af præstestillinger at sikre, at samtlige områder af landet har den  

 nødvendige gejstlige betjening.
Forslaget giver imidlertid biskopperne bedre  

 muligheder  

 for at fastsætte stillingsindholdet efter menighedens behov, herunder behovet  

 for betjening af sygehuse, fængsler og andre institutioner mv.
Det er ikke hensigten med lovforslaget, at antallet af  

 stillinger, hvortil menighedsrådene har indstillingsret, jf. lov om  

 ansættelse  

 i stillinger i folkekirken §§ 8, 11 og 13, skal ændres.
Kirkeministeriet  

 vil følge udviklingen gennem indhentning af oplysninger fra biskopperne om  

 fordelingen af stillingerne, samt om nødvendigt gennem regelfastsættelse  

 sikre  

 fastholdelsen af antallet af stillinger, hvortil menighedsrådene har  

 indstillingsret.
2.3. Domstolsbehandling af gejstlige  

 læresager mod overenskomstansatte præster Det følger af ordlyden til § 1 i lov om  

 domstolsbehandling af gejstlige læresager, at loven udelukkende finder  

 anvendelse på sager, der indbringes for præsteretten eller bisperetten med  

 påstand om, at en tjenestemandsansat præst, provst eller biskop i  

 forkyndelsen  

 eller på anden lignende måde har tilsidesat folkekirkens bekendelsesgrundlag.
I forbindelse med behandlingen af lovforslag L 74 Forslag  

 til lov om ændring af lov om folkekirkens økonomi (Finansiering af nye  

 præstestillinger, forenkling og bedre styring af fællesfonden m.v.) blev det  

 påpeget, at det er uhensigtsmæssigt, at overenskomstansatte sognepræster ikke  

 er omfattet af lov om domstolsbehandling af gejstlige læresager.
Se bl.a.  

 kirkeministerens svar af 20. februar 2006 på spørgsmål 8 fra Folketingets  

 kirkeudvalg (KIU L 74  svar på spm. 8 og ændringsforslag fra  

 kirkeministeren).
 Baggrunden herfor er, at der på tidspunktet for vedtagelsen  

 af lov om domstolsbehandling af gejstlige læresager var få  

 overenskomstansatte  

 sognepræster, og at deres ansættelsesforhold var af løsere karakter.
 I dag (medio 2006) er der 140 årsværk som overenskomstansat  

 sognepræst, hvis forkyndelsesfrihed således har en ringere beskyttelse end de  

 tjenestemandsansatte.
 Det foreslås med dette lovforslags § 2, nr. 1, at  

 anvendelsesområdet for lov om domstolsbehandling af gejstlige læresager  

 ændres,  

 således at den fremtidigt vil omfatte både tjenestemandsansatte og  

 overenskomstansatte  

 sognepræster.
 Loven vil fortsat kun omfatte præster, provster og  

 biskopper i folkekirken, som har Kirkeministeriet som ansættelsesmyndighed.  

 Dermed omfattes i første omgang sognepræsterne, ligesom også  

 fængselspræsterne  

 vil være omfattet af loven (også for de lukkede institutioner, da  

 Kirkeministeriet er ansættelsesmyndighed, selv om lønindplacering og  

 lønafholdelse foretages af Direktoratet for Kriminalforsorgen). Andre  

 særpræster i folkekirken med Kirkeministeriet som ansættelsesmyndighed,  

 herunder hospitalspræster, døvepræster m.v., vil ligeledes være omfattet.
 De lokalt finansierede præster, der er omfattet af dette  

 lovforslags § 1, nr. 1, vil være omfattet, da de har Kirkeministeriet  

 som  

 ansættelsesmyndighed.
En række præstestillinger vil fortsat ikke være omfattet af  

 lovens anvendelsesområde.
Det gælder naturligvis først og fremmest præster i  

 trossamfund udenfor folkekirken, men f.eks. også præster i folkekirkens  

 valgmenigheder.
 3. Forslagets økonomiske og administrative  

 konsekvenser m.v.
3.1. Økonomiske konsekvenser for stat,  

 regioner og kommuner Omlægningen af finansieringen af de centralt finansierede  

 præstestillinger betyder en årlig merudgift for staten til præsteløn på 16,4  

 mio.kr. fra og med 2007, idet staten efter forslaget skal betale 40 % af  

 lønnen  

 til særpræster.
 Denne merudgift finansieres af en reduktion på 16,4 mio.kr.  

 af bevillingen til kompensation af folkekirken for anden lovgivnings  

 provenuvirkning for kirkeskatten.
 Ændringerne er indbudgetteret på forslag til finanslov for  

 2007.
 Lovforslaget har ikke økonomiske konsekvenser for regionerne  

 eller kommunerne.
3.2. Administrative konsekvenser for stat,  

 regioner og kommuner Lovforslaget har ikke administrative konsekvenser for stat,  

 regioner eller kommuner.
3.3. Økonomiske konsekvenser for  

 erhvervslivet Lovforslaget har ikke økonomiske konsekvenser for  

 erhvervslivet.
3.4. Administrative konsekvenser for  

 erhvervslivet Lovforslaget har ikke administrative konsekvenser for  

 erhvervslivet.
3.5. Miljømæssige konsekvenser Lovforslaget har ikke miljømæssige konsekvenser.
3.6. Administrative konsekvenser for borgerne Lovforslaget har ikke administrative konsekvenser for  

 borgerne.
3.7. Forholdet til EU-retten Lovforslaget indeholder ikke EU-retlige aspekter.
3.8. Økonomiske konsekvenser for de kirkelige  

 kasser Lovforslagets § 1, nr. 1, om muligheden for lokal  

 finansiering af præsteløn forventes ikke at få væsentlig økonomisk betydning  

 for de lokale kirkelige kasser, idet det må forventes, at præstestillingerne  

 vil erstatte allerede eksisterende stillinger som kirkefunktionær eller  

 modsvares af besparelser på andre budgetposter.
Der påføres ikke de lokale  

 kasser nogen nye udgifter ved forslaget, da der alene er tale om en mulighed.
Lovforslagets § 1, nr. 2, om centralt finansierede  

 præstestillinger indebærer en mindreudgift for folkekirkens fællesfond til  

 præsteløn på 16,4 mio. kr.
Finansieringen af statens udgift indebærer, at  

 kompensationen til folkekirken nedsættes med 16,4 mio. kr.
Forslaget er  

 således  

 neutralt for folkekirkens økonomi set under ét.
På fællesfondens budget for  

 2007 nedsættes landskirkeskatten med 16,4 mio. kr., således at der til trods  

 for nedsættelsen af kompensationen kan opnås et uændret provenu for de lokale  

 kasser inden for en samlet set uændret kirkeskat.
Vurdering af konsekvenser af lovforslaget Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, regioner og kommuner Merudgift for staten på 16,4 mio. kr., som finansieres  

 ved tilsvarende nedsættelse af statens kompensation til folkekirken Ingen Administrative konsekvenser for stat, regioner og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter 5. Hørte myndigheder Lovforslaget har i september 2006 været sendt til høring  

 hos følgende:
 Biskopperne, stiftsøvrighederne, Landsforeningen af  

 Menighedsråd, Den danske Præsteforening, Danmarks Provsteforening og  

 budgetfølgegruppen vedrørende fællesfondens drift.
 Der er modtaget høringssvar fra:
 Biskoppen og stiftsøvrigheden over Københavns Stift,  

 stiftsøvrigheden over Helsingør Stift, biskoppen over Roskilde Stift,  

 biskoppen  

 og stiftsøvrigheden over Lolland-Falsters Stift, biskoppen og  

 stiftsøvrigheden  

 over Fyens Stift, stiftsøvrigheden over Aalborg Stift, stiftsøvrigheden over  

 Viborg Stift, stiftsøvrigheden over Århus Stift, biskoppen over Haderslev  

 Stift, Den danske Præsteforening, Danmarks Provsteforening, Landsforeningen  

 af  

 Menighedsråd, Budgetfølgegruppen vedr. fællesfondens drift, Kirkeligt  

 Samfund,  

 Menighedsråd for Treenighedssogn, Esbjerg og Henrik Murmann.
 Høringssvarene er beskrevet i høringsnotatet, som er  

 fremsendt til Folketingets Kirkeudvalg i forbindelse med lovforslagets  

 fremsættelse.
Bemærkninger til lovforslagets enkelte bestemmelser Til § 1 Til nr. 1 Med bestemmelsen åbnes der mulighed for, at menighedsrådene  

  ud over de stillinger, som finansieres af staten og fællesfonden  

  får  

 mulighed for at opprioritere den gejstlige betjening gennem lokal  

 finansiering  

 af nye præstestillinger.
Det antal stillinger, der i dag finansieres af  

 staten  

 og fællesfonden, vil fortsat blive finansieret på denne måde.
 Der er alene tale om en finansieringsbestemmelse.
 Da Kirkeministeriet er ansættelsesmyndighed, skal  

 stillinger oprettes af Kirkeministeriet efter ansøgning fra menighedsråd og  

 med  

 tilslutning fra provstiudvalg og biskop.
For at tilgodese præstens forkyndelsesfrihed og biskoppens  

 tilsyn samt hensynet til, at der ikke bliver præster med forskellig  

 ansættelsesmyndighed, skal alle de eksisterende regler om indstilling til  

 ansættelse i, tilsyn med og afsked fra præstestilling også anvendes  

 vedrørende  

 disse præstestillinger med særlig finansiering.
Det betyder bl.a., at  

 kirkeministeren er ansættelsesmyndighed.
 Menighedsrådene vil være forpligtet til at bruge FLØS  

 (Folkekirkens LønService) til udbetaling af løn m.v.
 Ansættelsen sker på overenskomstvilkår.
For så vidt angår uansøgt afsked bemærkes, at afskeden skal  

 være sagligt begrundet.
Uansøgt afsked kan alene ske, når en af de  

 almindelige  

 afskedigelsesgrunde  fx sygdom eller tilsidesættelse af dekorum   

 foreligger  

 eller ved bevillingsmangel.
Dette svarer til de krav, der gælder for afsked  

 af  

 andre ansatte  herunder præster, der finansieres af  

 finansloven/fællesfonden.
Hvis afskeden begrundes med bevillingsmangel, vil der blive  

 stillet krav om, at det skal være dokumenteret, at der faktisk foreligger  

 bevillingsmangel.
Dette vil ske gennem en udtalelse fra provstiudvalget.
Det forudsættes ved forslaget, at hvis stillingen nedlægges  

 som følge af bevillingsmangel, vil der ikke igen kunne oprettes en lokalt  

 finansieret præstestilling i det pågældende pastorat, medmindre de økonomiske  

 forhold i pastoratet har ændret sig.
Provstiudvalget skal bekræfte dette.
 Der henvises til de almindelige bemærkninger afsnit 2.1.
Til nr. 2 Med lovforslaget ophæves forskellen på finansieringen af  

 sognepræster og særpræster, således at fællesfonden dækker 60 % og staten 40  

 %  

 af alle centralt finansierede præstestillinger i folkekirken.
 Endvidere foretages en teknisk ændring som konsekvens af forslaget  

 om den ændrede finansiering.
Til § 2 Til nr. 1 Bestemmelsen indebærer, at lov om domstolsbehandling af  

 gejstlige læresager fremover også finder anvendelse for overenskomstansatte  

 præster.
Hermed finder loven anvendelse for samtlige præster, der har  

 Kirkeministeriet som ansættelsesmyndighed, uanset om stillingen finansieres  

 af  

 staten og fællesfonden eller af lokale midler.
 Der henvises til de almindelige bemærkninger afsnit 2.3.
Til § 3 Loven træder i kraft 1. januar 2007.
 Bestemmelsen i § 1, nr. 2, om omlægning af finansieringen  

 af løn til præster, der er ansat til betjening af institutioner eller grupper  

 af personer, for hvilke der ikke er oprettet menighedsråd, finder anvendelse  

 fra finansåret 2007, jf. lovforslagets § 3, stk. 2.
Til § 4 Med henblik på en evaluering af forslaget i § 1, nr.  

 1, om lokal finansiering af præstestillinger foreslås det, at denne  

 bestemmelse  

 revideres i folketingsåret 2012/2013.
Til § 5 Bestemmelsen fastlægger lovens territoriale  

 anvendelsesområde og indebærer, at loven ikke gælder for Færøerne og  

 Grønland.
Med  

 bestemmelsen sikres det, at loven ved kgl. anordning kan sættes i kraft for  

 Færøerne med de ændringer, som de særlige færøske forhold tilsiger.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om folkekirkens økonomi, jf. lovbekendtgørelse  

 nr. 376 af 28. april 2006, foretages følgende ændringer:
§ 2. --- 1.  

  

 I  

  

 § 2, stk. 1,  

  

 indsættes  

 efter nr. 7 som nyt nummer:
»8)  

 	  

 Refusion til  

 fællesfonden for løn, godtgørelse, pensionsbidrag m.v. til præstestillinger,  

 som ikke finansieres af statskassen eller fællesfonden, efter bestemmelser  

 fastsat af kirkeministeren.« Nr. 8  16 bliver herefter nr. 9  17.
§ 20. --- Stk. 2.  

  

 Statskassen yder herudover et årligt tilskud  

 til fællesfonden svarende til 40 % af fællesfondens udgifter til lønninger  

 til provster og præster.
Ved opgørelsen af fællesfondens udgifter til  

 lønninger til provster og præster bortses fra de udgifter, som vedrører  

 betjening af institutioner eller grupper af personer, for hvilke der ikke er  

 oprettet menighedsråd.
Det antal stillinger, der finansieres som nævnt i 1.  

 og 2. pkt., fastsættes på de årlige finanslove.
2.  


  

 § 20,  

 stk. 2, 2. pkt.,  

  

 ophæves, og i  

  

 §  

 20, stk. 2, 3. pkt.,  

  

 der bliver § 20, stk. 2, 2. pkt., udgår »og 2.« § 2 I lov nr. 336 af 14. maj 1992 om domstolsbehandling af  

 gejstlige læresager foretages følgende ændringer:
 § 1.  

  

 Loven finder anvendelse på sager, der  

 indbringes for præsteretten eller bisperetten med påstand om, at en  

 tjenestemandsansat præst, provst eller biskop i forkyndelsen eller på anden  

 lignende måde har tilsidesat den danske folkekirkes bekendelsesgrundlag  

 (læresager).
 1.  

  

 I  

  

 § 1  

  

 ændres »præst« til:  

 »eller overenskomstansat præst«.
 1)  

 L 74  Forslag til lov om ændring af lov om folkekirkens økonomi  

 (Finansiering  

 af nye præstestillinger, forenkling og bedre styring af fællesfonden m.v.).  

 Fremsat skriftligt den 16. november 2005, Till.A 2155, lovforslaget som  

 fremsat  

 Till.A 2128, 1. behandling 30. november 2005 FF 1705, betænkning 22. februar  

 2006 Till.B 518, 2. behandling 2. marts 2006 FF 4450, 3. behandling 14. marts  

 2006 FF 4623, lovforslaget som vedtaget Till.C. 335.
 2)  

 L 138 - Forslag til lov om ændring af lov om folkekirkens økonomi.  

 (Budgetprocedure, kirkebladsudgifter, finansiering af præstestillinger,  

 oprettelse  

 af provstiudvalgskasse m.v.). Fremsat skriftligt 22/1 97 Till.A 3126,  

 lovforslaget som fremsat Till.A 3104, 1.  

 behandling 29/1 97 FF 3652, betænkning 30/4 97 Till.B 785, 2. behandling 14/5  

 97 FF 6937, 3. behandling 16/5 97 FF 7200, lovforslaget som vedtaget  

 Till.C  

 427.
