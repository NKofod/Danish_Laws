Til virksomheder, der er registreret for fremstilling eller indførsel af  

 spillekort Ændring af lov om forskellige forbrugsafgifter Folketinget har vedtaget forslag til lov om ændring af lov om forskellige  

 forbrugsafgifter, som betyder, at afgiftspligten ophæves for spillekort.
 Endvidere ophæves afgiftspligten for tændstikker og lightere (cigar- og  

 cigarettændere).
Ikrafttræden Loven træder i kraft den 1 januar 1990.
 Loven finder anvendelse på varer, der fra den 1 januar 1990 udleveres fra  

 de registrerede virksomheder, eller som fra dette tidspunkt angives til  

 fortoldning.
Afmeldelse fra registrering Som følge af afgiftspligtens ophævelse vil virksomheden blive afmeldt fra  

 registrering.
Legitimationskortet H 1 bedes derfor afleveret til  

 distriktstoldkamret.
Afgiftsgodtgørelse til ikke-registrerede virksomheder Virksomheder (detailhandlere m fl), der den 1 januar 1990 har lager af  

 spillekort, kan efter ansøgning til det lokale distriktstoldkammer få  

 godtgjort den afgift, der er betalt (debiteret) ved virksomhedens indkøb  

 eller indførsel af lagervarerne.
 Afgiftsgodtgørelse gives kun for nye varer, der er bestemt til salg, og  

 kun med det beløb, hvormed godtgørelsen, sammenlagt med eventuel  

 afgiftsgodtgørelse for tændstikker og lightere (cigar- og cigarettændere),  

 overstiger 500 kr.
Ansøgning om afgiftsgodtgørelse skal afgives på en særlig blanket, der fås  

 på toldkamret.
Ansøgningen skal være toldkamret i hænde senest den 1 februar  

 1990.
Yderligere oplysninger Yderligere oplysninger kan fås ved henvendelse til det lokale  

 distriktstoldkammer.
