Vejledning  

 om kommunalbestyrelsernes medvirken ved  

  

 administration af lov om landbrugsejendomme (Til samtlige kommunalbestyrelser) 1.  

 Indledning Denne vejledning beskriver kommunalbestyrelsernes opgaver i  

 forbindelse med kontrollen med overholdelse af erhvervelsesbestemmelserne i  

 lov  

 om landbrugsejendomme (lov nr. 435 af 9. juni 2004) og deres deltagelse i  

 kontrollen med overholdelsen af lovens øvrige regler om landbrugsejendommes  

 drift, samdrift og forpagtning mv.
2.  

 Erhvervelsesreglerne i hovedtræk Efter reglerne i lov om landbrugsejendomme kan en eller flere  

 personer erhverve adkomst på en landbrugsejendom eller på en anpart i en  

 sådan,  

 når erhververen afgiver erklæring om opfyldelse af lovens  

 erhvervelsesbetingelser, jf. lovens §§ 12-16.
 Et selskab kan erhverve adkomst på en landbrugsejendom, når  

 selskabet afgiver erklæring om opfyldelse af erhvervelsesbetingelserne i  

 lovens  

 § 20, stk. 1.
 Ejere af almene vandforsyningsanlæg og visse fonde kan erhverve  

 adkomst på en landbrugsejendom eller en del af en landbrugsejendom (som en  

 landbrugsejendom uden beboelsesbygning), når der afgives erklæring om, at  

 erhvervelsesbetingelserne i lovens §§ 23 eller 24 er opfyldt.
 Erklæringerne skal afgives på et af følgende skemaer:
2.  

 1.  

 Oversigt over skemaer Personer Personers erhvervelse  

 af en landbrugsejendom - § 12, stk. 1 og 2 (Almindelig fri handel - ejendom nr. 1) Personers erhvervelse  

 af en landbrugsejendom - § 12, stk. 3 (Almindelig fri handel - ejendom nr. 2  

 eller flere) Personers erhvervelse  

 af en landbrugsbedrift - § 13 (Erhvervelse af flere landbrugsejendomme  

 samtidig) Personers erhvervelse  

 af en landbrugsejendom - § 14 (Arv, uskiftet bo og deling af fællesbo) Personers erhvervelse  

 af en landbrugsejendom - § 15 (Familiehandel) Personers erhvervelse af en anpart (sameje)  

 i en landbrugsejendom - § 16 Selskaber Selskabers erhvervelse af en  

 landbrugsejendom - § 20 Bilag om investorer,  

 erhvervelse - § 20 (Bilag til skema vedrørende selskabers  

 erhvervelse af en landbrugsejendom - § 20) Selskabers erhvervelse af en landbrugsbedrift  

 - § 20, jf. § 13 Bilag om investorer,  

 erhvervelse - § 20, jf. § 13 (Bilag til skema vedrørende selskabers  

 erhvervelse af en landbrugsbedrift - § 20, jf. § 13) Vandforsyningsanlæg og fonde Almene vandforsyningsanlægs erhvervelse  

 af en landbrugsejendom - § 23 Fondes erhvervelse af en landbrugsejendom  

 - § 24 2.2.  

 Generelt om skemaer mv.
 Desuden findes et skema Uddannelsesattest ved erhvervelse af en  

 landbrugsejendom - § 12, der skal anvendes ved erhvervelse af en  

 landbrugsejendom i fri handel, hvor arealgrænsen på 30 ha overskrides.
 Som supplement til skemaerne er der endvidere en samlet  

 Vejledning om reglerne i lov om landbrugsejendomme, som findes på  

 Direktoratet for FødevareErhvervs hjemmeside (www.dffe.dk eller  

 www.landbrugsloven.dk).
Skemaer og vejledning findes på direktoratets hjemmeside, hvor  

 skemaerne udfyldes elektronisk og udskrives.
Der findes ikke længere  

 fortrykte  

 skemaer, men hvis en erhverver mv. ikke har mulighed for at udskrive  

 skemaerne  

 selv, kan der bestilles en udskrift hos direktoratet.
Kommunerne er velkommen  

 til at yde den samme service.
 Kommunen bør være opmærksom på, at skemaerne på nettet kan blive  

 justeret/ændret, og at det som udgangspunkt er det nyeste skema, der skal  

 benyttes, da det er det skema, som er gældende på underskriftsdatoen, der  

 skal  

 benyttes.
 Kontrollen med overholdelse af de nævnte  

 erhvervelsesbestemmelser udøves ved et samarbejde mellem  

 tinglysningsmyndighederne og kommunerne, jf. bekendtgørelse om dokumentation  

 og  

 tinglysning mv. af dokumenter vedrørende landbrugsejendomme (bekendtgørelse  

 nr.  

 865 af 19. august 2004).
 Kommunen kontrollerer, at de fornødne erklæringer er afgivet, og  

 påtegner skødet herom, inden det kan tinglyses, jf. punkt 4.
 Tinglysningsdommeren påser, at skødet er påtegnet af kommunen,  

 eller at der er meddelt tilladelse efter lov om landbrugsejendomme til  

 erhvervelsen.
 Der gælder dog følgende undtagelser, hvor erhververen ikke skal  

 afgive erklæring på de nævnte skemaer:
1)  

 	  

 Erhvervelse af en  

 landbrugsejendom, der i sin helhed ligger i byzone eller i sommerhusområde i  

 henhold til lov om planlægning, eller erhvervelse af en anpart af en sådan  

 ejendom.
Dette kan ske på grundlag af erklæring i skødet om, at ingen del af  

 ejendommen ligger i landzone.
 2)  

 	  

 Erhvervelse, hvor  

 erhververen er en dansk offentlig myndighed eller kommunalt fællesskab, jf.  

 lovens  

 § 22.
 3)  

 	  

 Erhvervelse af en del  

 af en landbrugsejendom ved arealoverførsel (udstykning mv.), jf. punkt 3.
 3.  

 Særlige  

 skemaer ved udstykning mv.
 Erhvervelse af en del (et areal) af en landbrugsejendom  

 forudsætter, at der gennemføres en matrikulær ændring af ejendommen ved  

 udstykning, arealoverførsel m.m.
Ved køb af suppleringsjord, der overføres fra en  

 landbrugsejendom til en anden landbrugsejendom, skal ejeren af den ejendom,  

 der  

 suppleres i forbindelse med arealoverførslen, afgive erklæring efter reglerne  

 i  

 § 29 i lov om landbrugsejendomme om, at lovens erhvervelsesbetingelser er  

 opfyldt.  

 Denne erklæring indsendes af ansøger / landinspektør til Direktoratet for  

 FødevareErhverv, hvilket sker uden kommunalbestyrelsens medvirken.
Det er  

 derfor i denne situation ikke nødvendigt at afgive anden erklæring om  

 opfyldelse af lovens erhvervelsesbetingelser i forbindelse med tinglysning af  

 skøde.
 For så vidt angår forholdet til reglerne i kapitel 7, 9 og 10 i  

 lov om landbrugsejendomme om erhvervelse af landbrugsejendomme er der ved  

 udstykning mv. tale om to forskellige situationer:
 1)  

 	  

 Hvis der er tale om  

 erhvervelse af et delareal, hvor landbrugspligten ophæves ved udstykning mv.,  

 eller hvor et delareal erhverves og overføres til en anden landbrugsejendom  

 (arealoverførsel), og hvor restejendommen ikke skifter ejer, skal der ikke  

 afgives erklæring om opfyldelse af lovens erhvervelsesbetingelser på et af de  

 nævnte skemaer.
 2)  

 	  

 Hvis der er tale om,  

 at en del af ejendommens jorder fraskilles, jf. nummer 1, mens restejendommen  

 med ejendommens bygninger afhændes som en selvstændig landbrugsejendom, skal  

 der afgives erklæring om opfyldelse af erhvervelsesbetingelserne i lov om  

 landbrugsejendomme på et af de nævnte skemaer i forbindelse med tinglysning  

 af  

 skøde på restejendommen med bygninger.
 Erklæringen om personers erhvervelse af en landbrugsejendom kan  

 som udgangspunkt først udfyldes af erhververen og påtegnes af kommunen efter,  

 at de matrikulære forandringer som følge af udstykning m.m. er registreret i  

 matriklen.
Hvis en  

 erhverver imidlertid  

 ønsker at  

 få et skøde på en landbrugsejendom indført i tingbogen, inden de matrikulære  

 forandringer som følge af udstykning mv. er registreret i matriklen, kan  

 erhververen  

 dog udfylde det relevante skema og få det påtegnet hos kommunen, hvis en  

 praktiserende landinspektør afgiver attestation om ejendommens fremtidige  

 areal.
Skødet kan derefter påtegnes af kommunen og indføres foreløbigt i  

 tingbogen.
4.  

 Kommunens kontrol af erklæringsskemaer Kommunernes kontrol af erklæringsskemaer - og reglerne i lov om  

 landbrugsejendomme generelt - er et vigtigt led i at sikre en overholdelse af  

 reglerne og dermed en styrkelse af loven.
 For så vidt angår kommunernes kontrol af erklæringsskemaer, er  

 der en række forhold, som kommunerne skal være opmærksomme på.
4.  

 1.  

 Almindelige kontrolregler Når et skøde indleveres til påtegning i henhold til lov om  

 landbrugsejendomme, påser kommunen, at  

 	  

 samtlige  

 erhververe, der er anført i skødet, har afgivet erklæring  

 på hver sit skema, at  

 	  

 der ikke er  

 foretaget overstregninger, rettelser eller tilføjelser, der ændrer indholdet  

 af  

 erklæringen, at  

 	  

 der er  

 overensstemmelse mellem arealangivelsen i erklæringen og i kommunens  

 ejendomsregister, jf. dog ovenfor punkt 3 om attestation ved en praktiserende  

 landinspektør om ejendommens areal efter gennemførelse af matrikulære  

 forandringer, at  

 	  

 der ikke er  

 åbenlyse fejl i udfyldelsen af erklæringen, og at  

 	  

 erklæringen  

 er underskrevet af erhververen på et gældende skema.
4.2.  

 Personers erhvervelse Ved personers erhvervelse af en landbrugsejendom påser kommunen  

 endvidere, at  

 	  

 alle  

 relevante rubrikker i den pågældende erhvervelsessituation er besvaret med  

 ja, at  

 	  

 erklæringen  

 er attesteret af jordbrugskommissionen eller af en praktiserende  

 landinspektør  

 om fradragsarealer, hvis arealgrænserne på 30 ha, 100 ha eller 400 ha ønskes  

 fraveget, uden at der søges om dispensation til erhvervelsen, at  

 	  

 der er  

 vedlagt en gyldig uddannelsesattest ved erhvervelse af en landbrugsejendom,  

 hvor arealgrænsen på 30 ha overskrides, og at den er attesteret af  

 jordbrugskommissionen, hvis det er en forudsætning for at den er gyldig.
4.3.  

 Selskabers erhvervelse Ved selskabers erhvervelse af en landbrugsejendom påser kommunen  

 ud over det i punkt 4.1 anførte, at  

 	  

 der er givet  

 fornødne oplysninger om selskabet, herunder at selskabet er registreret i  

 Erhvervs-  

 og Selskabsstyrelsen ved registreringsnummer og selskabsnavn mv., at  

 	  

 alle  

 relevante rubrikker vedrørende den deltager, der opfylder lovens  

 erhvervelsesbetingelser  

 og kravet om stemmeflertal mv. i selskabet, er besvaret med ja, at  

 	  

 erklæringen  

 er attesteret af jordbrugskommissionen eller af en praktiserende  

 landinspektør  

 om fradragsarealer, hvis arealgrænserne på 30 ha, 100 ha eller 400 ha ønskes  

 fraveget, uden at der søges om dispensation til erhvervelsen, at  

 	  

 der er  

 vedlagt en gyldig uddannelsesattest ved erhvervelse af en landbrugsejendom,  

 hvor arealgrænsen på 30 ha overskrides, og at den er attesteret af  

 jordbrugskommissionen, hvis det er en forudsætning for at den er gyldig, at  

 	  

 erklæringsskemaet  

 er vedlagt bilag som oplyst om i afsnittet bilag, og at  

 	  

 bilag om  

 investorer til det aktuelle erklæringsskema er udfyldt og vedlagt i de  

 situationer det er påkrævet.
 Afgørelse om dispensation i medfør af lovens § 20, stk. 10,  

 træffes af Direktoratet for FødevareErhverv.
4.4.  

 Almene vandforsyningsanlæg og fonde Ved almene vandforsyningsanlægs og fondes erhvervelse af en  

 landbrugsejendom eller en del af en landbrugsejendom (som en landbrugsejendom  

 uden beboelsesbygning) påser kommunen ud over det i punkt 4.1 anførte, at  

 	  

 der er givet  

 fornødne oplysninger om vandforsyningsanlægget / fonden at  

 	  

 alle  

 relevante rubrikker i den pågældende erhvervelsessituation er besvaret med  

 ja.
4.5.  

 Påtegning af skødet Hvis skemaet er udfyldt efter ovenstående retningslinier, jf.  

 også nævnte vejledning, påtegner kommunen skødet.
Af påtegningen skal fremgå,  

 at der er afgivet erklæring efter lov om landbrugsejendomme.
 Påtegning af skødet kan tidligst ske sammen med  

 vurderingspåtegningen.
 I forbindelse med påtegning af skødet udfylder kommunen  

 afsnittet kommunens påtegning i skemaet.
 Skemaer indsendes (sammenhæftet med eventuel uddannelsesattest  

 og bilag) så vidt muligt mindst en gang månedligt til Direktoratet for  

 FødevareErhverv.
 Hvis skemaet ikke er korrekt udfyldt, kan kommunen ikke påtegne  

 skødet om, at der er afgivet erklæring efter lov om landbrugsejendomme.
 Tvivlsspørgsmål kan forelægges jordbrugskommissionen eller  

 Direktoratet for FødevareErhverv, skriftligt som telefonisk.
Der stilles ikke længere krav om, at kommunen skal opbevare  

 kopier af de indsendte skemaer.
Kommunen skal således kun opbevare kopier,  

 hvis  

 kommunen selv har behov for kopierne til eget brug.
5.  

 Efterfølgende  

 kontrol med erhvervelsesbetingelserne Den efterfølgende kontrol af erhvervelsesbetingelser retter sig  

 først og fremmest mod de betingelser, der ikke er opfyldt ved erhvervelsen,  

 men  

 som erhververen skal opfylde efter erhvervelsen.
Bopælskravet skal normalt opfyldes inden 6 måneder efter  

 erhvervelsen, ved arv og familiehandel dog inden 2 år.
Kravet indebærer, at  

 den  

 pågældende rent faktisk skal have fast og varigt ophold på ejendommen og  

 overnatte på denne, medmindre særlige forbigående omstændigheder foreligger.  

 Den pågældende skal samtidig være tilmeldt kommunens folkeregister som boende  

 på ejendommen, således at denne tjener som hovedbopæl i skattemæssig  

 forstand,  

 jf. § 2, stk. 1, i lov om kommunal indkomstskat.
Det er således ikke  

 tilstrækkeligt, at den pågældende alene er tilmeldt kommunens folkeregister  

 som  

 boende på ejendommen.
Bopælskravet og driftskravet skal opfyldes i mindst 8 år fra det  

 tidspunkt, hvor forpligtelsen indtræder.
Der henvises i øvrigt til  

 bekendtgørelse om reglerne i lov om landbrugsejendomme.
Direktoratet for FødevareErhverv registrerer en del af de  

 oplysninger, der afgives på erklæringsskemaer i forbindelse med erhvervelse  

 af  

 landbrugsejendomme i direktoratets grunddataregister ELB (Erhvervelse af  

 LandBrugsejendomme  

 ) med henblik på en efterfølgende kontrol  

 af overholdelse af loven.
Oplysningerne om bopælskrav kontrolleres således  

 bl.a. ved samkøring med folkeregisteret.
 Det er dog ikke tilstrækkeligt, at den pågældende alene er  

 tilmeldt kommunens folkeregister, og det er således et væsentligt element i  

 kontrollen med overholdelse af erhvervelsesbestemmelserne i loven, at  

 kommunen  

 indberetter f.eks. i situationer, hvor erhververen rent faktisk ikke har  

 taget  

 fast bopæl på ejendommen.
6.  

 Tilsynsopgaver  

 efter lov om landbrugsejendomme Det påhviler kommunerne i forbindelse med deres arbejde at være  

 opmærksom på, om reglerne i lov om landbrugsejendomme overholdes, jf. lovens  

 §§  

 35, stk. 2, 38, 48 og 49.
 Det gælder således bestemmelserne i lovens §§ 8-11 om  

 landbrugsejendommes drift mv., herunder reglerne om vedligeholdelse af  

 beboelsesbygninger og driftsbygninger, drift af jorderne og inddragelse af  

 jorder til andre formål, samt reglerne i bekendtgørelse om husdyrhold og  

 arealkrav m.v. (bekendtgørelse nr. 824 af 2. oktober 2002). Kommunen skal  

 bl.a.  

 orientere jordbrugskommissionen i situationer, hvor ejeren af en  

 landbrugsejendom ønsker at nedrive beboelsesbygningen, idet der skal  

 tinglyses  

 en deklaration på ejendommen, jf. lovens § 10, stk. 1 og 2.
 Det gælder også tilsynet med overholdelse af bestemmelserne i  

 lovens §§ 26-28 om samdrift og forpagtning mv., herunder navnlig  

 begrænsningerne med hensyn til areal / antal ejendomme.
 Det gælder endvidere tilsynet med overholdelse af vilkår om fast  

 bopæl, der har været en forudsætning for godkendelse af sammenlægning,  

 supplering eller erhvervelse af landbrugsejendomme, jf. lovens §§ 8, 12-17,  

 20-21 og 29.
 Da tilsynsopgaverne først og fremmest søges varetaget som et led  

 i kommunernes arbejde, angår kommunernes tilsynsopgaver hovedsagelig  

 opfyldelsen af bopælskravet, tilsyn med beboelses- og driftsbygninger mv.
Indberetning om eventuelle overtrædelser af bestemmelser i lov  

 om landbrugsejendomme skal ske til jordbrugskommissionen.
Ved overtrædelse af  

 lovens § 20 (selskaber) skal der dog ske indberetning til Direktoratet for  

 FødevareErhverv.
7.  

 Ikrafttræden Denne vejledning erstatter vejledning nr. 25 af 22. februar 2000  

 om kommunalbestyrelsernes medvirken ved administration af landbrugsloven.
