Bekendtgørelse om lageruddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål  

 er, at eleven gennem skoleundervisning og praktikuddannelse opnår  

 kompetence inden for transporterhvervet med et af følgende  

 specialer:
 1)	Lager- og transportoperatør.
 2)	Lager- og produktionsoperatør.
 3)	Lager- og logistikoperatør.
 Stk. 2. Virksomhed og elev kan indgå en  

 uddannelsesaftale med delkompetence som lagermedhjælper, jf. § 4,  

 stk. 1.
Uddannelsens mål § 2. Den uddannede kan udføre alle  

 almindelige arbejdsopgaver i forskellige lagerfunktioner, der kendetegner et  

 moderne lager.
 Stk. 2. Den uddannede kan bruge mange typer mekanisk  

 hjælpeudstyr til fremtagning, emballering og forsendelse af varer.
 Stk. 3. Den uddannede kan anvende moderne teknik til  

 forskellige registreringer inden for edb-lagerstyring, herunder anvendelse af  

 stregkodeudstyr i forbindelse med lagerstyring.
 Stk. 4. Den uddannede har tilegnet sig viden  

 om miljø, sprog og internationale forhold i transporterhvervet.  

 Derudover kan den uddannede udføre arbejde på en  

 sikkerhedsmæssig korrekt måde og forstår  

 nødvendigheden af at levere en god kvalitet og service i forhold til  

 virksomhedens kunder og produkter.
 Stk. 5. Den uddannede kan under iagttagelse af gældende  

 miljø- og sikkerhedsbestemmelser udføre alle arbejdsprocesser,  

 der forekommer inden for det område, uddannelsen retter sig imod.
 Stk. 6. Eleven har opnået teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
Stk. 7. Elever i forløb efter § 1, nr. 1 med  

 speciale som lager- og transportoperatør har endvidere opnået  

 kørekort, kategori C til kørsel med lastbil samt  

 kvalifikationsbevis til godstransport.
Endvidere erhverves certifikat til  

 landevejstransport af farligt gods i tanke og emballager over 3000 liter.  

 Eleven erhverver tillige certifikat til lastbilmonterede kraner, kategori D.  

 Endelige kan eleven anvende sit kendskab til stregkoder og ressourcestyring i  

 sit daglige arbejde.
 stk. 8. Elever i forløb efter § 1, nr. 2 med speciale  

 som lager- og produktionsoperatør kan endvidere varetage  

 produktionsmæssige funktioner enten inden for pakkeri, processtyring  

 eller elektromekanisk montage.
 Stk. 9. Elever i forløb efter § 1, nr. 3 med speciale  

 som lager- og logistikoperatør kan endvidere i sit daglige arbejde  

 anvende sit kendskab til logistikstyring og kan relatere sit lagers funktion  

 i forhold til virksomhedens samlede økonomi og organisation, herunder  

 virksomhedens indkøbs- og salgsfunktioner.
 Stk. 10. Elever med delkompetence som lagermedhjælper  

 erhverver kørekort, kategori B samt gaffeltruckcertifikat, kategori B.  

 Eleven behersker endvidere elementære lagerfunktioner samt  

 grundlæggende principper for lagerstyring og kan surre og stuve gods  

 samt sikre enhedslaster.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er  

 Transporterhvervets UddannelsesRåd.
 § 4. Uddannelsen varer 3 år, jf. dog  

 §§ 6 og 7. Uddannelsen til lagermedhjælper, jf. § 1 varer 1  

 år og 6 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 30 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed med en  

 praktikperiode på maksimalt 6 måneder.
Stk. 3. Den obligatoriske skoleundervisning i  

 hovedforløbet er opbygget af 5 skoleperioder på henholdsvis 6,  

 6, 5, 9 og 4 uger, der omfatter grundfag, områdefagbundne og valgfri  

 specialefag samt valgfag.
De bundne specialefag skal afvikles inden sidste  

 fælles skoleperiode.
De valgfri specialefag kan ligge i tilknytning til  

 skoleperioderne eller på et andet tidspunkt under  

 hovedforløbet.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Delkompetence som lagermedhjælper, jf. § 1,  

 omfatter 1. og 2. skoleperiode i hovedforløbet samt  

 praktikuddannelse.
 Stk. 6. Varigheden og strukturen efter stk. 1-5 fraviges  

 ved voksenuddannelsesforløb, jf. §§ 6 og 7.
 Stk. 7. Valg af speciale sker ved indgåelse af  

 uddannelsesaftale eller ved optagelse i skolepraktik.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet og således efter skolens samlede  

 vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet jf.  

 § 10.
 Stk. 2. Skolen skal inden påbegyndelsen af  

 skoleundervisningen i hovedforløbet sørge for, at der foretages  

 en helbredsmæssig vurdering af eleverne, så den enkelte elev kan  

 bedømme sine forudsætninger for at erhverve de certifikater og  

 kørekort, der indgår i uddannelsen eller at der udstedes en  

 egentlig helbredsattest til erhvervelse af kørekort, kategori C.
Voksenudannelsesforløb § 6. Personer, der er fyldt 25 år, og som  

 har mindst 1 års relevant erhvervserfaring inden for branchen, kan  

 gennemføre uddannelsen på normalt 2 år.
 Stk. 2. Skoleundervisningen varer højest 37 uger inkl.  

 grundforløb eller supplerende kursus efter erhversuddannelseslovens  

 § 16. Skoleundervisningen omfatter grundfag, områdefag,  

 specialefag og valgfag med de fastsatte mål.
Stk. 3. Forløbet tilrettelægges af skolen efter  

 samråd med det faglige udvalg.
Der tages i videst muligt omfang hensyn  

 til praktikvirksomhedernes og elevernes ønsker.
 Stk. 4. Det faglige udvalg kan i særlige tilfælde  

 dispensere fra alders- og beskæftigelseskravene.
 § 7. Voksenuddannelse som meritforløb for  

 erfarne, der er fyldt 25 år kan anvendes af personer, som har mindst 4  

 års relevant erhvervserfaring.
 Stk. 2. Uddannelsesforløbet skal som minimum indeholde  

 den afsluttende skoleperiode, og uddannelsesaftalen skal mindst have en  

 varighed på 4 måneder og normalt en maksimal varighed på 12  

 måneder efter anvisningerne i vejledningen til  

 bekendtgørelsen.
§ 8. Det i §§ 6 og 7 nævnte  

 forløb kan indledes med et supplerende kursus på indtil 20 uger,  

 i henhold til § 16 i erhvervsuddannelseslove.
Kurset har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse med kurset foretage afklaring  

 af elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 9. Elever kan fritages for dele af uddannelsen  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse efter anvisningerne i  

 vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
 1)	Enhedslaster samt og surring/stuvning af gods 1
Begynderniveau
  

 Eleven kan opbygge og sikre almindeligt gods og last forsvarligt.
 2)	Grundlæggende anhugning
Begynderniveau
  

 Eleven opnår grundlæggende kvalifikationer inden for  

 anhugningsarbejdet.
 3)	Introduktion til gaffeltruck
Begynderniveau
  

 Eleven opnår en sådan sikkerhed i at føre gaffeltruck, at  

 der kan søges midlertidig dispensation for manglende certifikat hos  

 Arbejdstilsynet.
4)	Logistik.
Begynderniveau  

 Eleven er bekendt med eksemplariske, logistikforløb, som tager  

 udgangspunkt i transportbranchen.
 5)	Løfte- og bæreteknik i transporterhvervet
Begynderniveau
  

 Eleven er bekendt med korrekt løfte- og bæreteknik inden for en  

 række arbejdsfunktioner i transporterhvervet.
6)	Oplagring og forsendelse af farligt gods
Rutineniveau
  

 Eleven kan medvirke ved korrekt oplagring af farligt gods.
Eleven kan desuden  

 klargøre farligt gods til forsendelse i henhold til nationale og  

 internationale bestemmelser i ADR, RID, IMDG og ICAO-TI eller IATA-DGR, dog  

 med hovedvægten lagt på reglerne for arbejdsområdet, lager,  

 havn og terminal.
 Stk. 2. De områdefag, der er nævnt i stk. 1,  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, niveau F.
 2)	Samfundsfag, niveau E.
 3)	Informationsteknologi, niveau F.
 4)	Sundhed.
 Stk. 2. Det i stk. 1, nr. 3 nævnte grundfag  

 påbegyndes i grundforløbet.
 Stk. 3. De grundfag, der er nævnt i stk. 1 varer i  

 alt 7 uger.
 Stk. 4 Undervisningen i delkompetenceforløb omfatter de  

 i stk. 1., nr. 1, 3 og 4 samt dele af nr. 2. nævnte fag.
 § 12. Undervisningen i hovedforløbet  

 omfatter følgende områdefag:
 1)	Edb-lagerstyring
Rutineniveau
  

 Eleven kan anvende integrerede edb-lagerstyringssystemer.
 2)	Enhedslaster samt surring/stuvning af gods 2
Rutineniveau
  

 Eleven kan opbygge, afmærke, stuve, surre og sikre gods på og i  

 forskellige typer enhedslaster og lastbærere.
3)	Gaffeltruck - certifikat B  

 Eleven kan anvende gaffeltruck og erhverve certifikat B, jf. gældende  

 regler.
Undervisningen omfatter tillige de forskellige typer gaffeltrucks og  

 forskellige miljømæssige forhold ved anvendelsen af disse.
4)	Internationale forhold og branchekendskab
Rutineniveau
  

 Eleven kan tilegne sig og vurdere information om internationale forhold og  

 branchekendskab, herunder til den internationale arbejdsdeling inden for egen  

 branche og muligheder for at søge beskæftigelse i andre  

 EU-lande.
Eleven deltager i en studietur til udlandet, fortrinsvis inden for  

 EU.
Eleven udarbejder i samarbejde med andre en rapport om studieturen, som  

 sendes til de enkelte elevers praktikvirksomhed og det faglige udvalg.
Gennem  

 studieturen og forarbejdet til denne skal eleven få indsigt i:
a)	erhvervets fremtidsperspektiver og udviklingspotentialer, b)	arbejdsmetoder, teknologi og uddannelsesforhold, der afviger fra  

 danske forhold og c)	andre og særegne kulturforhold.
 5)	Introduktion til edb-lagerstyring
Begynderniveau
  

 Eleven kan anvende integrerede edb-systemer til løsning af lagerets  

 relevante jobfunktioner inden for registrering af varetilgange og -afgange,  

 papirgange samt placering og optælling af varer i virksomheden.
 6)	Kvalitetsstyring
Rutineniveau
  

 Eleven kan medvirke i formulering, opfyldelse og forbedring af logistik- og  

 kvalitetsmål inden for eget arbejdsområde ud fra kendskab til  

 kvalitetsmål, procedurer og instruktioner samt virksomhedens  

 overordnede kvalitetsmålsætning, herunder certificerede  

 kvalitetsstyringssystemer.
 7)	Kundebetjening   lager
Rutineniveau
  

 Eleven kan give virksomhedens kunder, leverandører,  

 transportører og andre eksterne og interne kontaktflader en korrekt  

 betjening.
 8)	Køreuddannelse, kategori B  

  

 Eleven har opnået sådan viden og færdigheder, at  

 vedkommende, i henhold til Færdselsstyrelsens undervisningsplan til  

 køreuddannelsen for kategori B, kan føre og betjene  

 køretøjer tilhørende denne  

 køretøjskategori, på en sikker og ansvarsbevidst  

 måde, samt erhverver kørekort kategori B.
 9)	Lagerstyring
Rutineniveau
  

 Eleven kan udføre og deltage i lagerstyring, gennemføre  

 plukning af varer efter forskellige metoder og heraf udlede krav til udstyr,  

 indretning og vareplacering, medvirke til indkøb af emballage under  

 hensyn til ressourcer og miljø, samt medvirke til beskrivelse af egen  

 jobfunktion.
 10)	Lagerøkonomi
Rutineniveau
  

 Eleven kan forstå sammenhængen mellem lagerets økonomi og  

 virksomhedens samlede økonomi samt medvirke til optimeringer i  

 virksomhedernes lagerøkonomiske forhold.
 11)	Logistik, kvalitet og miljø
Avanceret niveau
  

 Eleven kan varetage sit daglige arbejde ud fra sit kendskab til  

 transportlogistik og kan anvende sit kendskab til arbejdsmiljø,  

 miljø og kvalitet.
 12)	Logistik og samarbejde
Rutineniveau
  

 Eleven kan arbejde med og medvirke til løsning af problemer inden for  

 virksomhedernes logistiksystemer.
 Stk. 2. De områdefag, der er nævnt i stk. 1,  

 varer i alt 11 uger.
 Stk. 3 Undervisningen i delkompetenceforløb omfatter de  

 i stk. 1., nr. 2, 3, 5, 8 og 9. nævnte fag.
 § 13. Undervisningen i hovedforløbet  

 omfatter følgende bundne specialefag.
 Stk. 2. For specialet lager- og  

 transportoperatør:
 1)	Køreuddannelse, kategori C og kvalifikationsbevis til  

 godstransport  

  

 Eleven opnår et bredt kendskab til og anvendelsesgrundlag som  

 fører af lastbil, og erhverver kørekort, kategori C, jf.  

 Færdselsstyrelsens undervisningsplan, samt erhverver hvidt  

 kvalifikationsbevis i henhold til gældende regler.
2)	Lastbilmonteret kran, kategori D med integreret anhugning  

  

 Eleven kan selvstændigt udføre almindelige kranopgaver med  

 lastbilmonterede kraner op til 25 TM.
Eleven opnår certifikat til  

 lastbilmonterede kraner kategori D med integreret anhugning, efter  

 gældende regler.
 3)	Stregkoder og håndterminaler
Rutineniveau
  

 Eleven kan anvende stregkodehåndterminal til løsning af lagerets  

 relevante jobfunktioner, herunder tilegner eleven sig grundlæggende  

 viden om reglerne for opbygning af EAN-stregkoder.
 4)	Time-, sags- og ressourcestyring
Rutineniveau
  

 Eleven kan anvende time-, sags- og ressourcesystemet til indberetning af  

 dagligt forbrug af timer, materialer og ydelser i forbindelse med afvikling  

 af ordrer, sager, projekter og entrepriser.
5)	Transport af farligt gods ad landevej i tanke og emballager over  

 3000 liter  

  

 Eleven kan selvstændigt gennemføre vejtransport af emballager og  

 tankvogne med en kapacitet på over 3000 liter i overensstemmelse med  

 gældende internationale og nationale bestemmelser.
Eleven erhverver  

 ADR-kursusbevis til stykgods og tankvogne.
 Stk. 3. Undervisningen i de i stk. 2 nævnte fag  

 varer i alt 6,5 uger.
 Stk. 4. For specialet lager- og  

 logistikoperatør:
1)	Logistikstyring, organisation / organisering
Rutineniveau
  

 Eleven har viden om organisatoriske konsekvenser ved ændringer i  

 virksomhedens forsyningsmarked eller i virksomhedens distributionssystemer.  

 Eleven har kendskab til virksomhedens distributionsstruktur og konsekvenser  

 ved ændringer i denne.
Eleven opnår viden om økonomiske  

 konsekvenser for virksomhedens samlede regnskab ved  ændringer i  

 virksomhedens forsyningsmarkeds-, lager- og distributionsstruktur.
Eleven  

 opnår viden om udarbejdelse af totalanalyser af virksomhedens logistik  

 betragtet ud fra en kundemæssig og kommerciel synsvinkel.
 Stk. 5. Undervisningen i de i stk. 4 nævnte fag  

 varer i alt 4 uger.
 Stk. 6. For speciale lager- og produktionsoperatør er  

 der ingen bundne specialefag jf. § 14 stk. 3.
 § 14. Undervisningen i hovedforløbet  

 omfatter desuden valgfri specialefag, der har som overordnet mål at  

 imødekomme elevens og virksomhedens behov for særlige faglige  

 kvalifikationer, som enten kendetegner virksomhedens arbejdsområde  

 eller som udvikler elevens særlige evner.
 Stk. 2. Undervisningen i de valgfri specialefag inden for de i  

 stk. 1 nævnte rammer varer i lager- og transportopreratør 2  

 uger, lager- og produktionsoperatør 8,5 uger og i lager- og  

 logistikoperatør 4,5 uger.
 Stk. 3. For speciale lager- og produktionsoperatør skal  

 der vælges en af følgende tre fag:
 1)	Elektromekanisk montage 6 uger.
 2)	Pakkeoperatør 5 uger.
 3)	Procesoperatør 6 uger.
 Stk. 4. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 5. Skolen fastsætter en frist for valg og omvalg af  

 valgfri specialefag, jf. hovedbekendtgørelsen.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 3,5 uger, dog 1,5 uger i  

 delkompetenceforløb.
Praktikuddannelsen § 16. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder både inden for de almene og de fagligt  

 erhvervsrettede kompetenceområder.
 Stk. 2. Eleven skal normalt anvende de færdigheder og  

 kvalifikationer, som er opnået i en skoleperiode, i den  

 efterfølgende praktikperiode.
Stk. 3. Eleven skal beskæftiges med relevante  

 arbejdsopgaver i forhold til sit uddannelsesmæssige stade og med  

 funktioner, som i øvrigt kendetegner erhvervet.
Hvis erhvervelse af et  

 kørekort eller certifikat forudsætter opnåelse af rutine  

 på et forudgående niveau, så er virksomheden ansvarlig for,  

 at eleven opnår denne rutine.
§ 17. Målene med praktikuddannelsen er, at  

 give eleven almene, personlige og praktiske kvalifikationer der er  

 nødvendige for at kunne varetage arbejdet inden for  

 beskæftigelsesområdet med det valgte speciale.
Endvidere er det  

 målet at give eleven sådan teoretisk og praktisk indlæring  

 i erhvervet, at den uddannede selvstændigt kan varetage de  

 arbejdsopgaver, som dette indebærer:
 1)	Eleven kan på avanceret niveau varetage alle de operative  

 funktioner, som findes på et moderne lager og/eller terminal, herunder  

 betjene håndteringsredskaber og transportudstyr.
 2)	Eleven kan på rutineniveau planlægge eget  

 arbejdsforløb samt anvende sin viden om virksomhedens  

 logistikkæde, kvalitetsnormer, samarbejdsrelationer og  

 kunde/leverandørforhold i sit daglige virke.
 3)	Eleven kan i sit daglige arbejde demonstrere selvstændighed,  

 evne til overholdelse af sikkerhedsregler og -normer og ansvarlighed i  

 opgaveløsningen.
 4)	Eleven skal opnå en sådan forståelse for de regler  

 og forhold, der vedrører erhvervets arbejdsvilkår, at den  

 uddannede selvstændigt kan tilrettelægge sit arbejde inden for de  

 givne retningslinier.
 Stk. 2. Praktikuddannelsen er knyttet til enkelte  

 område- og specialefag efter anvisningerne i vejledningen til denne  

 bekendtgørelse.
 Uddannelsesbog mv.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Fag og moduler, der afsluttes med udstedelse  

 af kørekort eller certifikat, bedømmes bestået eller  

 ikke-bestået.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag giver skolen en standpunktskarakter.
 Afsluttende prøver (eksamen) m.v.
§ 21. Den afsluttende eksamen, der samtidig  

 udgør en svendeprøve, består af en skriftlig og en  

 praktisk prøve, afholdes i sidste skoleperiode.
Bekendtgørelse  

 om eksamensordning ved erhvervsskolerne m.v. finder anvendelse.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
 Stk. 4. Eleven skal, før indkaldelse til denne  

 skoleperiode, på skolens foranledning dokumentere, at alle  

 obligatoriske kørekort og certifikater m.v. er erhvervet, medmindre  

 det faglige udvalg har givet dispensation.
 § 22. Den skriftlige prøve består af  

 opgaver inden for grundfag, områdefag og specialefag.  

 Spørgsmålene besvares uden brug af hjælpemidler.  

 Prøven skal løses inden for 45 minutter.
§ 23. Den praktiske prøve afholdes i sidste  

 skoleperiode som led i skoleundervisningen.
Opgaven omfatter både  

 elementer fra områdefag og bundne specialefag.
Eleverne skal  

 løse opgaverne inden for i alt 3 klokketimer.
I løbet af  

 prøven skal eleven overfor faglæreren og censorerne  

 redegøre for løsningen af sine opgaver.
§ 24. Ved bedømmelsen af den skriftlige  

 prøve giver læreren og de to censorer samlet en karakter.
I  

 vurderingen lægges der vægt på elevens kompetencer som  

 angivet i målene for uddannelsen.
 Stk. 2. Ved bedømmelsen af opgaveløsningerne ved  

 den praktiske prøve giver læreren og de to censorer samlet en  

 delkarakter på grundlag af en votering for hvert af følgende  

 kriterier:
 1)	Kvalitet i arbejdets udførelse.
 2)	Hurtighed og rutine.
 3)	Ergonomi og sikkerhedsregler i forbindelse med arbejdets  

 udførelse.
§ 25. Eksamenskarakteren  

 (svendeprøvekarakteren) for den afsluttende eksamen fremkommer som et  

 gennemsnit af karakteren for den skriftlige og den praktiske prøve,  

 idet den praktiske prøve tæller dobbelt.
For at bestå  

 eksamen kræves, at gennemsnittet af de 2 karakterer er mindst 6.  

 Karakteren for den praktiske prøve skal være mindst 6.  

 Eksamenskarakteren udtrykkes som et helt tal.
Stk. 2. Eleven meddeles eksamensresultatet af skolen og de to  

 censorer ved prøvens afslutning.
Skolen indsender oplysningerne  

 om elevens karakter, som er givet efter stk. 1 og 2, til det faglige  

 udvalg.
Det faglige udvalg kan udarbejde et skema til dette formål.
Sygeeksamen og ny eksamen (eller prøve) § 26. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, jf. dog stk. 2.
Stk. 2. Følgende betingelser skal være opfyldt,  

 for at der kan udstedes skolebevis.
Eleven har:
1)	erhvervet alle uddannelsens kørekort, kvalifikationsbeviser  

 og certifikater, 2)	bestået svendeprøven, 3)	opnået et gennemsnit af samtlige karakterer på mindst 6  

 og 4)	ikke fået karakteren 00 i noget fag.
Stk. 3. Følgende betingelser skal være opfyldt,  

 for at der kan udstedes bevis for uddannelse med delkompetence som  

 lagermedhjælper.
Eleven har:
1)	erhvervet kørekort, kategori B samt gaffeltruckcertifikat,  

 kategori B, 2)	opnået et gennemsnit af samtlige karakterer på mindst 6  

 og 3)	ikke fået karakteren 00 i noget fag.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 29. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 30. Bekendtgørelsen træder i kraft  

 den 11. januar 2001 med virkning fra den 1. januar 2001.
 Stk. 2. Samtidig ophæves bekendtgørelse nr. 219  

 af 20. marts 1997 om transportuddannelse.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode den 1. januar 2001. En elev kan dog efter aftale med  

 den eventuelle praktikvirksomhed og med skolens godkendelse, jf. stk. 4,  

 vælge at afslutte efter de nye regler.
 Stk. 4. Skolen fastsætter efter samråd med det  

 faglige udvalg eventuelle overgangsordninger for elever, der er begyndt  

 på uddannelsen efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb mekanik, transport og logistik, herunder de  

 uddannelsesspecifikke områdefag:
 1)	Transportuddannelse.
 2)	Redder.
 3)	Chauffør til personbefordring.
