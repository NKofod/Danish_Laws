Ifølge Lov om Offentlige Veje, jfr.
Trafikministeriets lovbekendtgørelse  

 nr. 430 af 31. maj 1991, § 4, stk. 1, er klageadgangen til Trafikministeriet  

 over vejbestyrelsernes afgørelser begrænset til kun at angå retlige  

 spørgsmål.
Afgørelser efter § 49 (ekspropriationsbeslutninger) kan dog  

 fortsat påklages til Trafikministeriet i samme omfang som hidtil.
Begrænsningen i klageadgangen har den betydning, at Trafikministeriets  

 prøvelsesret er begrænset til, dels spørgsmålet om afgørelsen har hjemmel i  

 vejlovgivningen - herunder bestemmelser m.v. fastsat i medfør heraf - samt om  

 gældende forvaltningsretlige regler og grundsætninger, herunder procedure- og  

 kompetenceregler er overholdt, dels spørgsmålet om fortolkning af den  

 pågældende bestemmelse i øvrigt.
Derimod kan Trafikministeriet ikke  

 tilsidesætte vejbestyrelsens saglige skøn i den enkelte sag, når dette skøn  

 ligger inden for vejlovgivningens rammer - trafikale og  

 færdselssikkerhedsmæssige hensyn - og der ikke er varetaget interesser, som  

 er vejlovgivningens formål uvedkommende.
 Den nævnte begrænsning i klageadgangen gælder også for afgørelser  

 vedrørende hovedlandeveje.
 Disse afgørelser kan opdeles i følgende tre sagstyper:
 I de under 3) nævnte sager kan afgørelsen - jfr. cirkulære af 6. december  

 1985 om Lov om Offentlige Veje. pkt. 4, 2. og 3. afsnit - kræves forelagt for  

 Vejdirektoratet som vejbestyrelse, der kan efterprøve afgørelsen fuldt ud  

 også for så vidt angår skønnet.
 Klagevejledning.
 I afgørelser vedrørende hovedlandeveje anvendes herefter følgende  

 klagevejledning i alle de under 1) - 3) nævnte sagstyper:
»Opmærksomheden henledes på, at afgørelsen inden 4 uger fra datoen  

 for modtagelsen af amtskommunens/kommunens brev for så vidt angår retlige  

 spørgsmål kan påklages til Trafikministeriet, Frederiksholms Kanal 27, 1220  

 København K.« I sager, der falder ind under sagstype 3) anføres tillige følgende i  

 klagevejledningen:
 »Forinden en eventuel klage til Trafikministeriet kan afgørelsen  

 inden for samme frist kræves forelagt Vejdirektoratet som vejbestyrelse.
Anmodning herom rettes til (vedkommende amtskommune/kommune), som  

 foranlediger afgørelsen forelagt for Vejdirektoratet.« Klagevejledning medtages i alle tilfælde, hvor afgørelsen rummer et afslag  

 eller indskrænkende betingelser.
