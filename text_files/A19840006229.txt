(Ekspropriationsprocedureloven) Herved bekendtgøres lov nr. 186 af 4. juni 1964 om  

 fremgangsmåden ved ekspropriation vedrørende fast ejendom med de ændringer,  

 der følger af lov nr. 175 af 30 april 1969 og lov nr. 244 af 27. maj 1981 I.
Lovens område § 1.  Lovens regler finder anvendelse ved  

 ekspropriation vedrørende fast ejendom for staten eller for koncessionerede  

 selskaber, når der i lovgivningen er hjemlet ekspropriation til formålet.
II.
Ekspropriationens omfang § 2.  Medmindre andet fremgår af den lov, der hjemler  

 ekspropriation, kan der ved ekspropriationen § 3.  Når der i lovgivningen er hjemmel til  

 ekspropriation, kan anlægsmyndigheden foretage de nødvendige forberedende  

 opmålinger, nivellementer og andre tekniske forarbejder og undersøgelser.
 Stk. 2.  Om foretagelse af de i stk. 1 nævnte  

 forarbejder og undersøgelser skal der mindst 14 dage forinden gives de  

 pågældende ejere og brugere særskilt meddelelse eller, hvis dette ikke er  

 muligt, ske bekendtgørelse i et eller flere på egnen udkommende dagblade.
Stk. 3.  De ved arbejderne forvoldte skader skal  

 erstattes.
I mangel af mindelig overenskomst om erstatningens størrelse  

 fastsættes denne efter de nedenstående regler om ekspropriationserstatningers  

 fastsættelse.
Ministeren for offentlige arbejder fastsætter nærmere regler om  

 fremgangsmåden herved.
 Stk. 4.  Den, der forsætligt borttager, forvansker eller  

 beskadiger afmærkninger, som foretages i forbindelse med forarbejderne,  

 straffes med bøde, medmindre strengere straf er forskyldt efter borgerlig  

 straffelov.
III.
Myndigheder § 4.  Ekspropriationer, der omfattes af denne lov,  

 ledes af  kommissarierne ved statens ekspropriationer . Kommissarierne  

 skal have juridisk embedseksamen.
Ministeren for offentlige arbejder  

 bestemmer forretningernes fordeling mellem dem.
 § 5.  Ministeren for offentlige arbejder nedsætter  

 ekspropriationskommissioner og fastsætter deres forretningsområde.  

 Kommissionerne behandler forslag om ekspropriation og fastsætter erstatning  

 for de ekspropriationer, som foretages.
§ 6.  Hver ekspropriationskommission består af 5  

 medlemmer.
Formanden er en af de i § 4 nævnte kommissarier ved statens  

 ekspropriationer.
To medlemmer beskikkes for en 6-årig periode af ministeren  

 for offentlige arbejder.
To medlemmer beskikkes af vedkommende  

 kommunalbestyrelse for dennes funktionstid, hvis ekspropriationen vedrører  

 ejendom i København eller på Frederiksberg, og ellers af vedkommende amtsråd  

 for dettes funktionstid.
 Stk. 2.  Vedrører ekspropriationen ejendom uden for  

 København og Frederiksberg, tiltrædes ekspropriationskommissionen af to af  

 vedkommende kommunalbestyrelse for dettes funktionstid udpegede delegerede,  

 der har adgang til at udtale sig, men ikke har stemmeret.
 Stk. 3.  En ekspropriationskommission er  

 beslutningsdygtig, når formanden og mindst 2 andre medlemmer er til stede.  

 Står stemmerne lige ved en afstemning, er formandens stemme afgørende.
 § 7.  Ministeren for offentlige arbejder nedsætter en  

 eller flere  taksationskommissioner til i overensstemmelse med § 19 at  

 efterprøve ekspropriationskommissioners erstatningsfastsættelser.
Stk. 2.  En taksationskommission består af en af kongen  

 udnævnt formand, der skal have juridisk embedseksamen, samt 4 andre  

 medlemmer.
To af medlemmerne beskikkes af vedkommende kommunalbestyrelse for  

 dennes funktionstid, hvis ekspropriationen vedrører ejendom i København eller  

 på Frederiksberg, og ellers af vedkommende amtsråd for dettes funktionstid. 2  

 medlemmer udtages af formanden for den enkelte sag blandt et af ministeren  

 for offentlige arbejder udpeget antal personer.
 Stk. 3.  Vedkommende kommunalbestyrelse eller amtsråd  

 udpeger i forbindelse med beskikkelse af taksationskommissionsmedlemmer en  

 suppleant.
 Stk. 4.  En taksationskommission skal for at være  

 beslutningsdygtig være fuldtallig, medmindre der for kommissionens  

 kommunalvalgte medlemmer og disses suppleant foreligger inhabilitetsgrund som  

 i § 10, stk. 2, omhandlet.
 § 8.  Til bistand for de i §§ 5 og 7 nævnte  

 kommissioner og til at foretage de af ekspropriationerne foranledigede  

 matrikulære berigtigelser m.v. beskikker ministeren for offentlige arbejder  

 en eller flere ledende landinspektører .
 § 9.  En ekspropriationskommission og  

 taksationskommission kan tilkalde særligt sagkyndige til at afgive  

 vejledende udtalelser til bedømmelse af spørgsmål vedrørende såvel  

 ekspropriationens gennemførelse som erstatningens størrelse.
§ 10.  Ingen må som medlem, delegeret, ledende  

 landinspektør eller sagkyndig, jfr. § 9, deltage i behandlingen af et  

 spørgsmål for en ekspropriationskommission eller taksationskommission, når Stk. 2.  Den interesse, som de af en kommune valgte  

 medlemmer af en ekspropriationskommission og taksationskommission samt  

 delegerede til en ekspropriationskommission har i kommunens anliggender,  

 medfører kun, at de skal fratræde ved vedkommende kommissions behandling af  

 erstatningsspørgsmål vedrørende ejendomme, der ejes af kommunen, eller hvori  

 kommunen har en væsentlig interesse.
 Stk. 3.  Ingen må deltage som medlem eller i henhold til  

 § 9 tilkaldes som sagkyndig i en sag for en taksationskommission, når han har  

 medvirket ved spørgsmålets behandling for vedkommende  

 ekspropriationskommission.
 Stk. 4.  Den, for hvis vedkommende nogen af de i stk. 1,  

 nr. 1 og 2, nævnte inhabilitetsgrunde foreligger, skal snarest muligt give  

 kommissionens formand meddelelse herom.
Stk. 5.  Spørgsmål om, hvorvidt der foreligger  

 inhabilitetsgrunde, bør så vidt muligt rejses inden forhandlingernes  

 begyndelse.
Hvis de er rejst af en af parterne, kan de ikke afgøres, uden at  

 begge parter har haft adgang til at udtale sig derom.
IV.
Fremgangsmåden § 11.  Anmodning om foretagelse af ekspropriation  

 fremsættes af anlægsmyndigheden over for ministeren for offentlige arbejder.
 § 12.  Når ministeren for offentlige arbejder har  

 henvist ekspropriationsbegæringen til behandling ved en  

 ekspropriationskommission og anlægsmyndigheden har foretaget foreløbig  

 afmærkning af anlægget, afholder kommissionen en  

besigtigelsesforretning på stedet.
 Stk. 2.  Bekendtgørelse om tid og sted for afholdelse af  

 besigtigelsesforretningen skal med mindst 14 dages varsel indrykkes i  

 Statstidende og i et eller flere på egnen udkommende dagblade.  

 Oversigtsplaner for det påtænkte anlæg skal i mindst 14 dage før  

 besigtigelsesforretningens afholdelse ligge til eftersyn på det stedlige  

 kommunekontor eller et andet for offentligheden tilgængeligt sted, og  

 bekendtgørelsen skal indeholde oplysning herom.
 Stk. 3.  I det omfang de foreløbige planer gør det  

 muligt, drager kommissarius omsorg for, at ejere og brugere af de arealer,  

 der må antages at blive berørt af det påtænkte anlæg, eventuelt gennem  

 vedkommende kommunalbestyrelse, underrettes om forretningens afholdelse og  

 gøres bekendt med planernes fremlæggelse samt deres adgang til at give møde  

 under forretningen.
§ 13.  Under besigtigelsesforretningen foretager  

 kommissionen en almindelig prøvelse af det foreliggende projekt.  

 Kommissionen kan herved bestemme, at ekspropriationen kun kan gennemføres,  

 såfremt der foretages sådanne ændringer i projektet, som kommissionen finder  

 nødvendige af hensyn til ejere, andre rettighedshavere, almene interesser  

 eller anlæggets hensigtsmæssige gennemførelse.
Kommissionen tager særlig  

 stilling til, om der som led i ekspropriationen skal foretages afbrydelser,  

 omlægninger eller etableringer af vejforbindelser, af vandløb, af  

 adgangsforbindelser til ejendomme eller restarealer, af ledningsanlæg eller  

 lignende.
 Stk. 2.  Medfører projektet afståelse af arealer, der er  

 beliggende i landzone, og som er undergivet landbrugsmæssig udnyttelse, skal  

 anlægsmyndigheden til brug ved sagens forelæggelse for kommissionen indhente  

 en udtalelse fra landbrugsministeriet, herunder om hensyn til jordkvalitet og  

 om gennemførelse af jordfordeling i forbindelse med projektet, og  

 kommissionen skal påse, at mulighederne for at begrænse ulemperne for de  

 berørte landbrugsejendomme tilgodeses, jfr. herved bestemmelsen i § 15, stk.  

 5.
 Stk. 3.  Anlægsmyndigheden, andre interesserede  

 myndigheder, ejere eller brugere af og servitutberettigede med hensyn til  

 ejendomme, der direkte eller indirekte berøres af ekspropriationen, har  

 adgang til under besigtigelsesforretningen at fremkomme med bemærkninger til  

 projektet og herunder fremsætte forslag til dettes ændring.
 § 14.  Når projekt for det påtænkte anlæg er vedtaget  

 af kommissionen og anlægsmyndigheden ønsker det således vedtagne projekt  

 fremmet, træffer ministeren for offentlige arbejder beslutning om meddelelse  

 af ekspropriationsbemyndigelse , medmindre beslutning herom er truffet  

 før besigtigelsen.
 Stk. 2.  Anlægsmyndigheden udfærdiger med bistand af den  

 ledende landinspektør en plan vedrørende ekspropriationens gennemførelse med  

 fortegnelse over alle grundejere og brugere, der vil blive berørt af de for  

 anlæggets gennemførelse nødvendige ekspropriationer, og med oplysning om den  

 omtrentlige størrelse af de berørte arealer og en kort angivelse af de  

 ændringer i de bestående forhold, anlægget i øvrigt vil medføre for  

 ejendommene  (arealfortegnelse med ekspropriationsplan) .
 § 15.  Ekspropriationskommissionen afholder derefter  

 en  ekspropriationsforretning.
 Stk. 2.  Bekendtgørelse om forretningens afholdelse og  

 fremlæggelse af arealfortegnelse med ekspropriationsplan foretages i  

 overensstemmelse med § 12, stk. 2. Bekendtgørelsen tjener til underretning  

 for enhver, der som ejer, bruger, panthaver eller i en hvilken som helst  

 anden egenskab har en retlig interesse at varetage i anledning af  

 ekspropriationen.
Stk. 3.  Til ekspropriationsforretningen indvarsles med  

 mindst 14 dages varsel ejere og brugere ifølge arealfortegnelsen skriftligt  

 ved anbefalet brev, for så vidt fornødne oplysninger om adresser m.v. kan  

 fremskaffes.
Også andre, der ifølge de foreliggende oplysninger skønnes at  

 have retlig interesse i sagens afgørelse, skal indvarsles efter denne regel,  

 hvis det må antages at være af betydning for varetagelsen af deres  

 interesser.
Indvarslingen skal oplyse, hvor ekspropriationsplan er fremlagt,  

 og ledsages af et eksemplar af arealfortegnelsen.
Stk. 4.  Efter at de fremmødte har haft lejlighed til at  

 udtale sig for kommissionen, træffer denne bestemmelse om, hvorledes  

 projektet og ekspropriationen nærmere skal gennemføres, herunder hvilke  

 arealer, bygninger med tilbehør samt rettigheder ekspropriationen skal  

 omfatte.
I forbindelse hermed skal kommissionen så vidt muligt søge afskårne  

 arealer mageskiftet.
Stk. 5.  Med henblik på at opnå en hensigtsmæssig  

 jordfordeling mellem berørte landbrugsejendomme i landzone til nedbringelse  

 af de ulemper, som ekspropriationsanlægget medfører, kan  

 jordfordelingssekretariatet udarbejde forslag til en jordfordelingsplan, der  

 forelægges ekspropriationskommissionen.
Kommissionen tager stilling til,  

 hvorvidt og i bekræftende fald i hvilket omfang planen kan godkendes.
I det  

 omfang kommissionen skønner, at jordfordeling bør gennemføres, kan  

 kommissionen bestemme, Stk. 6.  Grundværdien af de i henhold til stk. 5, litra  

 b, afståede arealer må ikke overstige 25 pct. af ejendommens senest ansatte  

 grundværdi efter fradrag af grundværdien af arealer, der er eksproprieret til  

 selve anlægget eller som afskårne i henhold til stk. 5, litra a.
 Stk. 7.  En ejendom kan ved anvendelsen af reglerne  

 under stk. 5, litra b og c, ikke formindskes med mere end 15 pct. af  

 ejendommens senest ansatte grundværdi efter fradrag af grundværdien af  

 arealer, der er eksproprieret til selve anlægget eller som afskårne i henhold  

 til stk. 5, litra a.
Stk. 8.  Hvis de af ekspropriationskommissionen i  

 henhold til stk. 5, litra c, foretagne værdiansættelser ændres af en  

 taksationskommission eller af en domstol, berøres  

 ekspropriationskommissionens beslutning om ekspropriation og arealomlægning  

 ikke heraf.
Ejeren af en ejendom, der efter kommissionens bestemmelse skal  

 modtage et areal, skal i intet tilfælde for modtagelsen af dette betale et  

 vederlag, der overstiger den erstatning, der endeligt fastsættes for de fra  

 ejendommen afståede arealer.
 § 16.  Medfører afståelse af en del af en fast  

 ejendom, at den tilbageblivende del af ejendommen bliver så lille eller  

 således beskaffen, at den ikke hensigtsmæssigt kan bevares som selvstændig  

 ejendom eller udnyttes på rimelig måde, kan ejeren fordre, at hele ejendommen  

 overtages af anlægsmyndigheden.
 Stk. 2.  Hvis erstatningen for ejendommens  

 værdiforringelse må antages at komme til at stå i åbenbart misforhold til  

 restejendommens værdi, kan ekspropriationskommissionen efter  

 anlægsmyndighedens begæring bestemme, at hele ejendommen skal afstås.
 Stk. 3.  Bestemmelserne i stk. 1 og 2 finder med de  

 fornødne lempelser anvendelse, når en del af en ejendom bliver afskåret, og  

 når der foretages ekspropriation i de § 2 b) og c) omhandlede tilfælde.
 § 17.  Når kommissionen over for hver enkelt fremmødt  

 har påvist, hvorledes anlægget vil berøre hans ejendom eller rettighed, og  

 hvilket omfang afståelsen vil få, og endvidere har gjort ham bekendt med de  

 for kommissionen om sagen foreliggende oplysninger, herunder sagkyndiges  

 erklæringer, jfr. § 9, har parterne adgang til over for kommissionen at  

 redegøre for de synspunkter, der efter deres formening bør have indflydelse  

 på erstatningens fastsættelse . Kommissionen fremsætter derefter  

 forslag til erstatningsbeløbets størrelse med angivelse af de  

 erstatningsposter, som det omfatter.
 Stk. 2.  Ønsker en part nærmere at overveje det  

 fremsatte forslag, eller giver en erstatningsberettiget ikke møde ved  

 forretningen, skal forslaget udfærdiges i skriftlig form og udleveres eller  

 tilsendes parterne i anbefalet brev.
 Stk. 3.  Godkendes forslaget ikke senest 14 dage efter  

 afgivelsen, eller afvises forslaget straks af en af parterne, afsiges der  

 kendelse om erstatningens fastsættelse.
Stk. 4.  Kendelsen skal være ledsaget af grunde og  

 særligt angive kommissionens stilling til de af parterne påberåbte  

 omstændigheder.
I kendelsen angives det afståedes værdi i handel og vandel  

 eller ved pålæggelse af rådighedsindskrænkninger den forringelse, der herved  

 sker af denne værdi.
Såfremt der påføres ejeren eller andre berettigede andet  

 økonomisk tab, angives erstatningen herfor som en særlig post, så vidt muligt  

 med oplysning om, hvorledes den er beregnet.
Stk. 5.  Udskrift af kendelsen tilsendes parterne ved  

 anbefalet brev.
Det skal indeholde oplysning om adgangen til at indbringe  

 erstatningsspørgsmålet for vedkommende taksationskommission og om fristen  

 herfor, jfr. § 19.
 Stk. 6.  I øvrigt skal udskrift af forlig og kendelser  

 tilsendes enhver, der har retlig interesse deri og fremsætter begæring derom.
 § 18.  En erstatningsfastsættelse kan, når ganske  

 særlige omstændigheder tilsiger det, ske på vilkår, der nærmere angives i  

 kendelsen, eller udsættes, dog ikke længere end til anlæggets fuldførelse.  

 Erstatning for arealafståelse skal altid fastsættes straks, såfremt ejeren  

 begærer det.
§ 19.  Kendelse, hvorved erstatning gives eller  

 nægtes, kan indbringes til efterprøvelse for vedkommende  

 taksationskommission . Afsiges kendelsen i et møde, kan indbringelse ske  

 ved erklæring til protokollen.
I øvrigt må skriftlig begæring herom være  

 kommissarius i hænde senest 4 uger efter, at udskrift af kendelsen er  

 tilsendt den pågældende.
Når der er særlig grund dertil, kan ministeren for  

 offentlige arbejder dog tillade, at en sag indbringes for  

 taksationskommissionen, uanset at begæringen er fremkommet efter udløbet af  

 den nævnte frist.
 Stk. 2.  Til taksationsforretningen indvarsles parterne  

 skriftligt med mindst 14 dages varsel.
 Stk. 3.  Taksationskommissionen kan uanset de for denne  

 nedlagte påstande tage stilling til ethvert spørgsmål om erstatningen under  

 forudsætning af, at parterne har haft lejlighed til at fremkomme med deres  

 bemærkninger dertil.
Stk. 4.  Taksationskommissionens afgørelse træffes ved  

 kendelse i overensstemmelse med de i § 17, stk. 4, anførte regler.
Udskrift  

 af kendelsen tilsendes parterne og enhver, der har retlig interesse deri og  

 fremsætter begæring derom.
§ 20.  Rejses der krav om erstatning i anledning af et  

 ekspropriationsanlæg af nogen, der ikke er omfattet af ekspropriationen, kan  

 spørgsmålet efter den pågældendes begæring påkendes af vedkommende  

 ekspropriationskommission, hvis den anser sagen for egnet til behandling for  

 kommissionen.
Optages sagen til realitetsbehandling, finder bestemmelserne i  

 §§ 17 og 19 anvendelse med fornødne lempelser.
§ 21.  Rejses der efter ekspropriationens foretagelse  

 spørgsmål om i forbindelse med den nærmere gennemførelse af det vedtagne  

 projekt at foretage afvigelser fra dette, kan ekspropriationskommissionen  

 optage disse til behandling.
Opstår der i øvrigt efter ekspropriationens  

 foretagelse spørgsmål om tilkendelse af erstatning, som ikke har været  

 behandlet af ekspropriationskommissionen, eller sker der til skade for en  

 erstatningsberettiget væsentlige ændringer i grundlaget for de tillagte  

 erstatningsbeløb, skal kommissarius, såfremt begæring herom fremkommer inden  

 eet år efter, at ekspropriationsanlægget er fuldendt, forelægge sagen til  

 prøvelse for kommissionen.
Stk. 2.  Til de af bestemmelserne i stk. 1 foranledigede  

 kommissionsmøder indvarsles med mindst 14 dages varsel sagens parter samt de  

 personer og myndigheder, som kommissarius efter det tidligere passerede anser  

 for interesseret i det pågældende spørgsmål.
Bestemmelserne i §§ 13, 15, stk.  

 4, 17 og 19, finder anvendelse med fornødne lempelser.
V.
Erstatningens udbetaling § 22.  Erstatningsbeløbene forrentes fra datoen  

 for den i § 15, stk. 4, omhandlede beslutning om ekspropriation, dog at et  

 andet begyndelsestidspunkt under særlige omstændigheder kan fastsættes i  

 kendelse eller forlig.
Forrentningen sker indtil den dag, beløbene kan hæves,  

 med en årlig rente, der udgør 1 pct. mere end den af Danmarks Nationalbank  

 fastsatte, på ekspropriationstidspunktet gældende diskonto.
§ 23.  En erstatning i henhold til forlig eller  

 endelig kendelse kan på begæring udbetales, når fornøden dokumentation for  

 berettigelsen til at oppebære erstatningen er tilvejebragt af den pågældende  

 og kommissarius anser udbetaling for forsvarlig.
En erstatning kan udbetales  

 uden samtykke fra panthaverne og uden iagttagelse af reglerne i § 24, når  

 ekspropriationskommissionen skønner, at ekspropriationsindgrebet i forhold  

 til ejendommens størrelse og værdi er ubetydeligt og ikke indebærer nogen som  

 helst fare for pantesikkerheden.
Erstatninger, der er fastsat pr. arealenhed,  

 opgøres på grundlag af et efter ekspropriationsplanerne beregnet areal.  

 Udviser den endelige arealopmåling et større areal, skal erstatningen  

 reguleres i overensstemmelse hermed.
 Stk. 2.  Når hensynet til den erstatningsberettigede  

 tilsiger det, kan kommissarius fastsætte et tidspunkt, inden hvilket  

 anlægsmyndigheden endeligt skal fastlægge grænsen for det eksproprierede  

 areal.
§ 24.  I øvrigt anvises erstatningsbeløb til  

 udbetaling i et møde i ekspropriationskommissionen (regnskabsmødet) ,  

 hvorom bekendtgørelse skal ske i overensstemmelse med de i § 12, stk. 2,  

 nævnte regler.
Samtidig indvarsles ved tilsendelse af opgørelse over de  

 erstatningsbeløb, der kommer til udbetaling, Stk. 2.  På grundlag af de krav, der er fremsat herom  

 senest ved regnskabsmødet, afgør kommissionen, hvorledes erstatningsbeløbene  

 skal fordeles.
For panthaveres vedkommende er prioritetsordenen afgørende.  

 Beløb, der måtte tilkomme en tinglyst panthaver, hvis adresse ikke har kunnet  

 oplyses, kan ikke udbetales uden hans samtykke.
VI.
Forskellige bestemmelser § 25.  Ved ekspropriation til erhvervelse af  

 ejendomsret bortfalder alle rettigheder til eller over det eksproprierede,  

 medmindre andet i det enkelte tilfælde bestemmes.
 Stk. 2.  I de i § 2 b) nævnte tilfælde skal de ved  

 ekspropriation over en fast ejendom stiftede rettigheder respekteres af  

 indehavere af alle andre rettigheder over ejendommen, medmindre andet i det  

 enkelte tilfælde bestemmes.
§ 26.  Søgsmål om ekspropriation efter denne lov  

 behandles i første instans ved landsret.
Sagen anlægges ved den ret, under  

 hvilken vedkommende ejendom er beliggende.
 Stk. 2.  Spørgsmål, der kan prøves af en  

 taksationskommission, kan ikke indbringes for domstolene, forinden  

 taksationskommissionens afgørelse foreligger.
 § 27.  Ved ekspropriationskommissioner og  

 taksationskommissioner skal der føres forhandlingsprotokol.
 Stk. 2.  Ministeren for offentlige arbejder kan i  

 enkelte tilfælde fravige de i denne lov fastsatte regler om bekendtgørelse af  

 møder, offentliggørelse af planer m.v., såfremt hensynet til statens  

 sikkerhed kræver det.
 Stk. 3.  Ministeren for offentlige arbejder kan  

 fastsætte nærmere regler om ekspropriationsmyndighedernes forretningsgang.
 Stk. 4.  Landbrugsministeren og justitsministeren kan  

 fastsætte nærmere regler om fremgangsmåden ved matrikulære og  

 tinglysningsmæssige berigtigelser, der foranlediges af ekspropriationer.
 § 28.  Ministeren for offentlige arbejder fastsætter  

 regler om, i hvilket omfang udgifterne ved ekspropriationssagers behandling  

 skal afholdes af anlægsmyndigheden.
 § 29.  Når en erstatningsberettiget til varetagelse af  

 sine interesser under sagens behandling har afholdt nødvendige udgifter til  

 sagkyndig bistand, herunder til advokat, revisor m.v., kan vedkommende  

 kommission pålægge anlægsmyndigheden at udrede en passende godtgørelse  

 herfor.
 § 30.  Dokumenter, udskrifter og attester m.v., der  

 udfærdiges i forbindelse med ekspropriationer efter denne lov, fritages for  

 stempel- og tinglysningsafgifter til det offentlige.
VII.
Ikrafttræden m.v.
 § 31.  Loven træder i kraft den 1. oktober 1964.
 § 32.  Følgende bestemmelser ophæves:
 Stk. 2.  Ekspropriationer, der i henhold til den  

 hidtidige lovgivning foretages efter reglerne i forordning af 5. marts 1845  

 om grundafståelser til jernbaneanlæg, foretages fra denne lovs ikrafttræden i  

 henhold til denne lovs bestemmelser.
 Stk. 3.  I øvrigt opretholdes de gældende  

 lovbestemmelser om ekspropriation.
 § 33.  For så vidt angår ekspropriationssager, hvis  

 behandling er påbegyndt før lovens ikrafttræden, finder loven kun anvendelse,  

 såfremt der endnu ikke er afholdt besigtigelsesforretning.
 § 34.  Loven gælder ikke for Færøerne og Grønland.
 Lov nr. 244 af 27. maj 1981 indeholder følgende  

 ikrafttrædelsesbestemmelse:
 § 2.  § 1, nr. 2 (* 1), træder i kraft den 1. oktober  

 1981.
Ministeriet for offentlige arbejder, den  

 21. februar 1984 ARNE MELCHIOR /F.
Reidar Jørgensen Ingen (* 1) Vedrører § 13, stk. 2.
