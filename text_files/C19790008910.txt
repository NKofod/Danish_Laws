 I anledning af et spørgsmål i folketinget om, hvorvidt skyldnerens  

 CPR-numre bør anføres i bekendtgørelser i Statstidende vedrørende  

 konkursboer, har justitsministeriet indhentet udtalelser om spørgsmålet fra  

 en del offentlige myndigheder og organisationer, herunder ministeriet for  

 skatter og afgifter, handelseministeriet, indenrigsministeriet,  

 socialministeriet, statens uddannelsesstøtte, registertilsynet, kommunernes  

 lnadsforening, sø- og handelsretten i København, Den danske Dommerforening og  

 dommerfuldmægtigforeningen.
Af de indhentede udtalelser fremgår, at ingen af de hørte myndigheder  

 eller organisationer finder det nødvendigt, at skyldnerens CPR-nummer anføres  

 i offentlige bekendtgørelser vedrørende konkursboer.
Statens  

 uddannelsesstøtte finder det dog meget ønskeligt, men ikke af helt afgørende  

 betydning, om CPR-nummeret anføres.
Efter indenrigsministeriets opfattelse  

 bør CPR-nummer udelades af bekendtgørelser vedrørende konkursboer.
Fra flere  

 sider fremhæves det, at angivelse af skyldnerens navn, stilling, bopæl og  

 fødselsdato vil være tilstrækkelig til en sikker identifikation.
 I den anledning skal man herved henstille til skifteretterne, at de sidste  

 fire cifre af skyldnerens CPR-nummer ikke medtages ved bekendtgørelser i  

 Statstidende vedrørende konkursboer.
 I dødsboer skal afdødes CPR-nummer foruden navn, stilling og bopæl fortsat  

 anføres i proklamaer, jfr. herved justitsministeriets cirkulærskrivelse af 1.  

 juli 1974.
JUSTITSMINISTERIET, DEN 18. MAJ 1979 P.M.V.
 E.B.
