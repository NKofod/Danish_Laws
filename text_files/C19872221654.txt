(De tekniske skoler) Efter indstilling fra erhvervsuddannelsesudvalget for jern- og  

 metalområdet samt forelæggelse for erhvervsuddannelsesrådet, har direktoratet  

 godkendt 2. dels uddannelsen som svejser med virkning fra 1. januar 1986 jvf.  

 direktoratets skrivelse V-730 af 13. august 1986.
Skoleopholdene er angivet som nettotider, d.v.s. undervisningsfrie perioder er ikke medregnet.
Der kan ske kalendermæssige forskydninger i de enkelte praktikopholds varighed af hensyn til en jævn udnyttelse af skolekapaciteten.
Undervisningen på skoleophold gennemføres fælles med lærlinge i samlæste klasser.
 Undervisningsgrundlag:
 Undervisningen gennemføres på grundlag af direktoratets godkendte  

 kursusplaner.
 Overordnet uddannelsesmål:
 Den færdiguddannede svejser kan udføre alle normalt forekommende  

 arbejdsdiscipliner indenfor svejsning af rørenheder og stålkonstruktioner.
 Svejseren udfører elektrodesvejsning, TIG-svejsning, MIG/MAG-svejsning og  

 gassvejsning i forbindelse med konstruktions- og reparationsarbejde på  

 industrielle anlæg, skibsværfter og inden for on- og offshore industrien.
 Svejseren har opnået et praktisk rettet kendskab til almene  

 samfundsforhold samt indsigt i virksomhedsorganisation og samarbejdsformer.
 P.d.v.
 e.b.
