 Det er en betingelse for at klage til  

 Pressenævnet, at klageren har retlig interesse i det forhold, der klages  

 over.  

 Det indebærer, at man selv som person, organisation, virksomhed eller  

 lignende  

 skal være omtalt, afbilledet eller på anden måde identificeret i mediet.
Pressenævnet fandt, at selvom [K] ikke var  

 nævnt ved navn i artiklen, kunne hun som sælger af ejendommen [adresse]  

 identificeres.
Hun havde derfor retlig interesse i, at klagen blev  

 realitetsbehandlet.
 Pressenævnet bemærkede indledningsvis, at  

 Pressenævnet træffer afgørelse vedrørende overtrædelse af god presseskik i  

 henhold til de Vejledende regler for god presseskik, jf. medieansvarsloven §  

 34. Fortolkningen af lov om tinglysning henhører under domstolene og falder  

 uden for Nævnets kompetence.
Det fremgår af de Vejledende regler for god  

 presseskik, at meddelelser, der kan krænke privatlivets fred, skal undgås,  

 medmindre klar almen interesse kræver offentlig omtale.
Det enkelte menneske  

 har krav på beskyttelse af sin personlige anseelse, jf. punkt B.1.
Pressenævnet fandt, at købesummen havde en  

 sådan offentlig interesse i lokalsamfundet, at der var belæg for at bringe  

 artiklen vedrørende samme.
Nævnet udtalte ikke kritik af det bragte.
Det  

 forhold, at klager ikke ønskede købesummen offentliggjort, og at  

 JydskeVestkysten  

 var bekendt hermed, kunne ikke føre til et andet resultat.
Pressenævnets  

 kendelse i sag 2007-6-478 [A] har i henhold til  

 fuldmagt på vegne af sin mor, [K], klaget til Pressenævnet over en artikel i  

 JydskeVestkysten den 26. januar 2007, idet hun mener, at god presseskik er  

 tilsidesat.
1. Sagsfremstilling JydskeVestkysten bragte den  

 26. januar 2007 under overskriften  

  

 Nedrivning.  

 Kvickly lægger p-pladsen om  

  

 følgende artikel:
 VARDE: Når Kvickly i foråret  

 sætter en bulldozer på det lille hvide hus, der i mange år har ligget akavet  

 midt i supermarkedets parkeringsområde, vil man benytte sig af muligheden for  

 at ændre mere grundlæggende på parkeringspladsen:
 - Vi håber, vi dermed kan  

 skaffe endnu flere parkeringspladser end de  

 400 kvadratmeter, vi har  

 fået ved købet, siger direktør Michael Thygesen.
Han og sælger har aftalt ikke  

 at oplyse Kvicklys købspris.
Men den er offentlig på tinglysningen, der har  

 registreret, at Østervold 17, som er det hvide hus adresse, er solgt  

 til  

 565.000 kr. Til artiklen er indsat et  

 billede af parkeringspladsen med et hus i baggrunden.
 Til sagsfremstillingen skal  

 nævnes, at JydskeVestkysten den 23. januar 2007 under overskriften   

  

 Det hvide hus skal væk  

  

 og  

 underoverskriften  

  

 Kvickly Varde har købt  

 det hvide parcelhus, som i ti år har ligget klemt inde på varehusets  

 parkeringsplads.  

  

 bragte følgende artikel:
 - Vi har søgt om  

 nedrivningstilladelse og ønsker selvfølgelig at bruge de cirka  

 400 m2  

 på at anlægge nogle  

 flere p-pladser og få mere åbenhed og udsyn, siger direktør Michael Thygesen  

 fra Kvickly Varde.
 Varehuset har købt det hvide  

 parcelhus på Østervold, som i flere år har ligget klemt inde på Kvicklys  

 parkeringsplads.
Forsøgte for ti år siden - Allerede da vi byggede om  

 for ti år siden, lå vi i forhandlinger med ejeren.
Dengang lykkedes det  

 desværre ikke at købe huset, men det gjorde det så nu, siger Michael  

 Thygesen.
 Han har søgt kommunen om  

 nedrivningstilladelse og må selvfølgelig afvente svaret.
- Men vi håber naturligvis at  

 få tilladelsen, så vi i løbet af året kan få revet huset ned.
Så vil vi  

 samtidig indrette hele vores p-plads på en ny og mere sammenhængende måde, så  

 vi både får flere parkeringspladser og en nemmere afvikling af trafikken,  

 siger  

 Michael Thygesen. Til artiklen er indsat et  

 billede af det hvide hus.
 Til sagsfremstillingen skal  

 endvidere nævnes, at det fremgår af et betinget skøde for ejendommen  

 beliggende  

 på [adresse], 6800 Varde, at Købesummen ønskes ikke  

 offentliggjort.
2. Parternes synspunkter [A] har på vegne af [K]  

 oplyst, at klager på grund af private forhold ikke ønskede købesummen oplyst.  

 Det accepterede Kvicklys direktør, ligesom det blev påført skødet.
Det  

 fremgår  

 endvidere af artiklen, at JydskeVestkysten var bekendt med aftalen om, at  

 købesummen ikke ønskedes offentliggjort.
Klager har herudover anført,  

 at artiklen af 23. januar 2007 dækkede den offentlige interesse.
Oplysningen  

 om, hvad huset var solgt for, er en privatsag og kan ikke anses for at være  

 almen interesse.
De oplysninger JydskeVestkysten bringer i avisen vedrørende  

 salg af fast ejendom er ejendomsvurderinger, ikke købesummen.
 [A] har endelig anført, at  

 det af Lov om tinglysning fremgår, at oplysningerne  

  

 kan  

  

 anvendes og  

  

 kan  

  

 videregives,  

 hvorfor journalisten i det enkelte tilfælde bør gøre sig overvejelser om  

 hensynet til borgeren i den enkelte situation.
 JydskeVestkysten har  

 indledningsvis anført, at oplysningerne om tinglysning er offentligt  

 tilgængelige.  

 Avisen bringer dagligt oplysninger om salg af fast ejendom, herunder prisen,  

 under overskriften Tinglyste skøder.
 JydskeVestkysten har henvist  

 til lov om tinglysning, hvoraf det bl.a. fremgår, at oplysningerne kan  

 anvendes  

 i journalistisk øjemed, jf. § 50c, stk. 6, jf. stk. 2 og 3.
JydskeVestkysten har anført,  

 at oplysningen om købesummen var af klar almen interesse, idet klagers hus i  

 årevis har ligget som en ø midt i Kvicklys parkeringsplads.
Det hører til  

 avisens opgave at orientere lokalsamfundet om handlen og orientere om det i  

 byen meget diskuterede spørgsmål: Hvilken pris måtte Kvickly betale? 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Jytte Scharling, Bo Maltesen,  

 Kaare R.
Skou og Ole Askvig.
Det er en betingelse for at  

 klage til Pressenævnet, at klageren har retlig interesse i det forhold, der  

 klages over.
Det indebærer, at man selv som person, organisation, virksomhed  

 eller lignende skal være omtalt, afbilledet eller på anden måde identificeret  

 i  

 mediet.
Pressenævnet finder, at  

 selvom [K] ikke er nævnt ved navn i artiklen, kan hun som sælger af  

 ejendommen  

 Østervold 17 identificeres.
Hun har derfor retlig interesse i, at klagen  

 realitetsbehandles.
 Pressenævnet bemærker  

 indledningsvis, at Pressenævnet træffer afgørelse vedrørende overtrædelse af  

 god presseskik i henhold til de Vejledende regler for god presseskik, jf.  

 medieansvarsloven § 34. Fortolkningen af lov om tinglysning henhører under  

 domstolene og falder uden for Nævnets kompetence.
Det fremgår af de Vejledende  

 regler for god presseskik, at meddelelser, der kan krænke privatlivets fred,  

 skal undgås, medmindre klar almen interesse kræver offentlig omtale.
Det  

 enkelte menneske har krav på beskyttelse af sin personlige anseelse, jf.  

 punkt  

 B.1.
Pressenævnet finder, at  

 købesummen har en sådan offentlig interesse i lokalsamfundet, at der var  

 belæg  

 for at bringe artiklen vedrørende samme.
Nævnet udtaler ikke kritik af det  

 bragte.
Det forhold, at klager ikke ønskede købesummen offentliggjort, og at  

 JydskeVestkysten var bekendt hermed, kan ikke føre til et andet resultat.
 Afgjort den 18. april 2007.
