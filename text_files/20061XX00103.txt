Skriftlig fremsættelse (29. november 2006) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
 Forslag til lov om  

 ændring af udlændingeloven og lov om aktiv socialpolitik. (Indvandringsprøve,  

 integrationseksamen, opholdstilladelse med henblik på at søge beskæftigelse  

 m.v.).
(Lovforslag nr.
L 93).
 Lovforslaget, som jeg fremsætter i dag, gennemfører de  

 ændringer af udlændingelovgivningen og lov om aktiv socialpolitik, som følger  

 af aftalen af 20. juni 2006 mellem regeringspartierne og Dansk Folkeparti om  

 fremtidig indvandring.
 Lovforslaget indebærer i hovedtræk følgende:
  

 	  

 Indførelse af en  

 indvandringsprøve for udlændinge, der søger om opholdstilladelse som  

 ægtefællesammenført  

 eller religiøs forkynder Der foreslås efter nederlandsk forbillede indført en prøve i  

 dansk og viden om Danmark og det danske samfund som betingelse for  

 opholdstilladelse som ægtefællesammenført eller religiøs forkynder.  

 Betingelsen  

 kan fraviges over for udlændinge, der søger om ægtefællesammenføring, hvis  

 særlige grunde taler derfor.
Særlige grunde vil f.eks. foreligge, hvis afslag  

 på ægtefællesammenføring vil være i strid med Danmarks internationale  

 forpligtigelser, herunder artikel 8 i Den Europæiske  

 Menneskerettighedskonvention.
  

 	  

 Indførelse af en  

 integrationseksamen som betingelse for tidsubegrænset opholdstilladelse og  

 kontanthjælp Det foreslås indført, at tidsubegrænset opholdstilladelse  

 skal betinges af, at udlændingen har haft ordinær fuldtidsbeskæftigelse i 2  

 år  

 og 6 måneder samt bestået Prøve i Dansk 2 eller Prøve i Dansk 1 sammen med en  

 engelskprøve svarende til Prøve i Dansk 2. Retten til kontanthjælp skal  

 betinges af, at den pågældende har haft ordinær fuldtidsbeskæftigelse i 2 år  

 og  

 6 måneder.
   

 	  

 Opholdstilladelse til  

 udlændinge med job med en årlig aflønning på 450.000 kr.
Det foreslås, at den gældende jobkortordning udvides  

 således, at alle udlændinge med et konkret jobtilbud med en årlig aflønning  

 på  

 mindst 450.000 kr. kan få opholds- og arbejdstilladelse.
Det er en  

 betingelse,  

 at løn- og ansættelsesvilkårene er sædvanlige efter danske forhold.
Det er  

 uden  

 betydning, om der er herboende ledig arbejdskraft, der kan påtage sig det  

 pågældende arbejde.
  

 	  

 Indførelse af en green  

 card-ordning Der foreslås indført en green card-ordning for udlændinge  

 med særlige kvalifikationer som følge af uddannelse, sprogfærdigheder,  

 erhvervserfaring m.m.
Disse udlændinge skal således på baggrund af et nærmere  

 fastsat pointsystem kunne gives opholdstilladelse i op til 6 måneder med  

 henblik på at søge beskæftigelse.
En opholdstilladelse med henblik på at søge  

 beskæftigelse giver ikke ret til at arbejde eller til at medbringe familien.  

 Hvis en udlænding under sit ophold finder et arbejde, skal den pågældende  

 indgive ansøgning om opholdstilladelse efter de almindelige regler om  

 opholdstilladelse  

 med henblik på beskæftigelse, herunder den foreslåede udvidede  

 jobkortordning.
  

 	  

 Administrative tiltag  

 med hensyn til studerende og jobkortordningens positivliste I tilknytning til den foreslåede green card-ordning tages  

 der administrative tiltag med hensyn til udenlandske studerende, der  

 afslutter  

 en videregående uddannelse i Danmark.
Disse udlændinge skal således kunne  

 blive  

 her i landet i op til 6 måneder efter studiets afslutning med henblik på at  

 søge beskæftigelse.
 Endvidere vil der  efter drøftelse med  

 Beskæftigelsesministeriet  blive optaget flere uddannelsestyper på  

 listen over  

 uddannelser omfattet af jobkortordningen.
