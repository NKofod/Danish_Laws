Nr BSF 18 Forslag til folketingsbeslutning om sikkerhed og sundhed for  

 institutionsbrugere Fremsat af Bruno Jerup (EL) Jette Gottlieb (EL) den 9. oktober 1996 Folketinget opfordrer regeringen til at sikre institutionsbrugeres sikkerhed og sundhed ved at:
1. revidere arbejdsmiljøloven, så skoleelever, studerende med flere fuldt  

 ud omfattes af lovens bestemmelser, 2. udvide embedslægeinstitutionens opgaver i forbindelse med tilsynet af  

 behandlings- og plejeinstitutioner samt daginstitutioner m.v., således at  

 embedslægeinstitutionen får hjemmel til at udstede påbud og forbud over for  

 institutionerne, 3. sørge for, at der for alle typer institutioner opstilles miljø- og  

 sikkerhedsregler, f.eks. arealkrav m.v., 4. samle reglerne vedrørende sikkerhed og sundhed på alle institutioner i  

 et regelsæt, så brugerne får reel mulighed for at sammenholde lovgivningen og  

 de faktiske forhold.
Bemærkninger til forslaget Mens sikkerheden og sundheden for dem, der er aktive på arbejdsmarkedet,  

 reguleres af en sammenhængende arbejdsmiljølovgivning og et landsdækkende  

 arbejdstilsyn med beføjelse til at give påbud og forbud, er situationen  

 ganske anderledes for brugerne af alle typer institutioner.
For det første er regelsættet for sundhed og sikkerhed på institutionerne  

 ganske uoverskueligt.
Eksempelvis er miljøforholdene på skoler reguleret i en  

 lang række love inden for Sundheds-, Undervisnings-, Bolig- og  

 Arbejdsministerierne.
Derfor er det i realiteten umuligt for eleverne at  

 forholde sig til de sikkerheds- og sundhedsmæssige forhold og finde en  

 virkningsfuld klagevej i tilfælde af kritisable forhold.
Forældre med børn i  

 daginstitutioner klager over mangelen på en »miljølov for børn«,  

 der klart angiver regler for de fysiske rammer i daginstitutioner m.v.
 For det andet er tilsynet med institutionerne lemfældigt eller  

 ikkeeksisterende og i de fleste tilfælde henlagt til kommunalbestyrelser og  

 amtsråd.
 Embedslægeinstitutionen har kun rådgivende funktioner og ikke mulighed for  

 konkret, virkningsfuld indgriben.
For det tredje er der alvorlige sikkerheds- og sundhedsmæssige problemer  

 på mange institutioner.
Det kan dreje sig om overfyldte lokaler i  

 daginstitutioner og skolefritidsordninger, indeklimagener på skoler eller  

 manglende rengøring på plejehjem.
Besparelser på de offentlige budgetter,  

 privatiseringer og decentralisering af ansvar for institutionerne betyder, at  

 de sikkerheds- og sundhedsmæssige problemer snarere bliver større end mindre.
 Selv om mange af problemerne kan ligne hinanden på de forskellige  

 institutionstyper, er der forskel på, hvorledes de bør afhjælpes på  

 henholdsvis uddannelsesinstitutioner og andre institutioner.
Elever og studerende bør fuldt ud omfattes af arbejdsmiljøloven.
I dag er  

 elever og studerende i visse afgrænsede situationer omfattet af  

 arbejdsmiljølovens udvidede arbejdsbegreb.
Det drejer sig om fysik- og  

 kemiøvelser, øvelser af praktisk karakter på tekniske skoler osv.
Men den  

 øvrige virksomhed er ikke underlagt arbejdsmiljølovens bestemmelser.
En  

 revision af loven, så elever og studerende kommer ind under lovens  

 bestemmelser, vil være hensigtsmæssig af flere grunde.
Først og fremmest vil  

 elevernes sikkerheds- og sundhedsmæssige interesser blive tilgodeset mere  

 effektivt end med de nuværende regelsæt og tilsynsforhold.
En undersøgelse  

 fra Odense Universitetshospital har påvist, at skoler og institutioner er  

 storleverandører af børn til skadestuen.
Det er farligere at gå i skole end  

 at færdes i trafikken eller udøve sport.
Men det er ikke kun enkeltstående  

 ulykkestilfælde, der rammer skoleeleverne.
Det voksende antal astma- og  

 allergiramte børn og unge er uløseligt forbundet med indeklimaproblemerne på  

 en lang række institutioner, ligesom mange rygproblemer grundlægges på  

 skolerne.
Samtidig vil elevers og studerendes involvering i sikkerhedsarbejdet  

 styrke bevidstheden om sikkerheds- og sundhedsspørgsmål, både under opholdet  

 på den pågældende undervisningsinstitution og i det senere arbejdsliv.
Al  

 erfaring viser, at direkte involvering af de berørte mennesker er den bedste  

 vej til mere sikre og sunde forhold.
Også andre institutionsformer har væsentlige sikkerheds- og  

 sundhedsmæssige problemer.
Det gælder f.eks. støjproblemerne i  

 daginstitutionerne, hvor målinger har vist, at pædagogerne i henhold til  

 arbejdsmiljøbestemmelserne burde bære høreværn for at beskytte hørelsen.
Det  

 gælder skolefritidsordninger for de mindste klassetrin, hvor der mangler  

 miljøregler, og hvor der visse steder er ned til 1 kvadratmeter gulvplads pr.  

 barn.
I modsætning til de større elever og studerende kan de mindre børn ikke  

 selv deltage aktivt i en sikkerhedsorganisation - andre må varetage deres  

 interesser.
Forældre og ansatte har svært ved at komme igennem med  

 berettigede klager over sundheds- og sikkerhedsproblemer i institutionerne.  

 Derfor er der brug for et mere effektivt tilsynssystem end det nuværende.
I  

 dag er det eksempelvis kommunalbestyrelsen, der er tilsynsmyndighed for  

 selvejende børneinstitutioner.
Tilsynsmyndigheden kan her let komme i en  

 interessekonflikt mellem børnenes sundhed og økonomiske overvejelser.
På den  

 baggrund er der brug for et anderledes virkningsfuldt og udefra kommende  

 tilsyn.
 Embedslægeinstitutionen, der i dag har en rådgivende funktion, vil være  

 velegnet til at forestå et sådant tilsyn, hvis den tillægges mulighed for at  

 trække på den nødvendige ekspertise og for at give institutionerne påbud og  

 forbud.
Skriftlig fremsættelse Bruno Jerup (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om sikkerhed og sundhed for  

 institutionsbrugere.
(Beslutningsforslag nr.
B 18).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
