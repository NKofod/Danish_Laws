 Medhjælpende hustru inden for landbruget betragtet som fuldt  

 uarbejdsdygtig, uanset hun udførte husligt arbejde under sygdommen.
 MEDDELELSE OM AFGØRELSEN:
 Sikringsstyrelsen har fået forelagt spørgsmålet, om en gårdejers  

 medhjælpende hustru skal bedømmes som helt eller delvis uarbejdsdygtig, når  

 hun er i stand til at klare de huslige funktioner, men ude af stand til at  

 hjælpe i bedriften.
 Efter sikringsstyrelsens praksis skal der alene lægges vægt på arbejdet i  

 ægteparrets erhvervsvirksomhed ved vurderingen af, om den medhjælpende hustru  

 er fuldt eller delvis uarbejdsdygtig, idet det kun er i relation til denne  

 arbejdsfunktion, at 25% af virksomhedens overskud overføres til hustruen.
 Spørgsmålet må sammenholdes med reglen i dagpengelovens § 29, hvorefter  

 også den medhjælpende hustru kan sikre sig dagpenge som husmoder og opnå  

 dagpenge, hvis sygdommen medfører, at hun heller ikke kan udføre husligt  

 arbejde.
