Brug  

 af transportable stiger - At-vejledning B.3.1.1 - Juli 2005  Erstatter  

 april  

 2002 - 2. udgave Vejledning om krav til og brug af transportable stiger 1  

 	  

 - Område 2  

 	  

 - Brugsanvisning 3  

 	  

 - Indretning 4  

 	  

 - Brug 5  

 	  

 - Opstilling 6  

 	  

 - Opbevaring, vedligeholdelse  

 og kontrol En  

 stige er et teknisk hjælpemiddel, der især er beregnet til at etablere en  

 midlertidig adgangsvej, så personer kan komme fra et niveau til et andet.
Der  

 kan dog også arbejdes fra stiger, når visse betingelser er opfyldt.
Før det  

 besluttes,  

 om arbejdet skal udføres fra en stige, skal det vurderes, om det er mere  

 sikkert, at det sker fra et stillads, en lift eller fra en anden sikker  

 arbejdsplatform.
 Hvis  

 stiger bygges op og bruges som stillads, skal de overholde bestemmelserne i  

 bekendtgørelsen  

 om ændring af bekendtgørelse om brug af tekniske hjælpemidler (stilladser).
 Færdsel  

 og arbejde på stiger er forbundet med stor risiko for ulykker og store  

 fysiske  

 belastninger, der kan medføre overbelastning af led, muskler og kredsløb.
 Risikoen  

 for ulykker skyldes ofte, at stiger opstilles på et forkert underlag, der fx  

 er  

 blødt eller glat, at de opstilles med forkert hældning, eller at der udføres  

 opgaver fra stiger, som bør udføres fra stillads, lift eller en anden sikker  

 arbejdsplatform.
Belastningerne  

 skyldes dels, at arbejdet udføres i fastlåste stillinger for at opnå  

 stabilitet  

 og kropsbalance, dels at der arbejdes i uhensigtsmæssige stillinger for at  

 opnå  

 gode syns- og rækkeafstande.
Det belaster ben og ryg.
Der  

 arbejdes ofte langt fra stigen med stor rækkeafstand og med armene over  

 skulderhøjde.
Det belaster især nakke og skulder.
 Længerevarende  

 stående arbejde på smalle trin kan give træthed og smerter i ankler og  

 fødder.
Det  

 belaster kredsløbet, når der ikke er mulighed for at bevæge fødder og ben  

 under  

 arbejdet.
Også statisk arbejde kan belaste kredsløbet.
1. Område En  

 transportabel stige er en løs stige af træ, glasfiber, stål, letmetal e.l.
 Enkeltstiger  

 er stiger med udelte vanger.
 Dobbeltstiger  

 (wienerstiger) er stiger, der består af to enkeltstiger, der er hængslet  

 symmetrisk i det fælles toppunkt og stillet op i A-figur.
Trappestiger  

 er stiger, der er forsynet med støtteben.
En trappestige har plane, vandrette  

 trin, når den er opstillet.
 Skyde-  

 og rullestiger er stiger, der består af parallelle sektioner af enkeltstiger.  

 Stigerne er gjort fast til hinanden ved styr, så de er indbyrdes forskydelige  

 i  

 længderetningen.
 Sammensættelige  

 stiger er stiger, der består af to eller flere sektioner af enkeltstiger, som  

 kan sættes sammen, når de skal bruges, og som kan adskilles helt, når de skal  

 opbevares eller transporteres.
Kombistiger  

 er stiger, der består af to enkeltstiger.
Kombistiger kan opstilles som  

 enkeltstiger, som dobbeltstiger (wienerstige) eller som skydestiger.
De to  

 enkeltstiger er lige brede i begge ender.
 At-vejledningen  

 omfatter ikke stiger, der er monteret på lavet (1) eller vogn, som fx  

 brandstiger og mekaniske stiger.
 Transportable  

 stiger skal være indrettet og bruges efter bestemmelser om tekniske  

 hjælpemidler.  

 Det indebærer følgende krav:
2. Brugsanvisning Stiger  

 er omfattet af bestemmelserne i Arbejdstilsynets bekendtgørelse om indretning  

 af tekniske hjælpemidler.
 Der  

 skal medfølge en skriftlig brugsanvisning på dansk, hver gang en stige  

 leveres  

  ved salg, udlejning eller udlån.
Brugsanvisningen  

 skal medvirke til, at stigen kan bruges, transporteres og opstilles  

 sikkerheds-  

 og sundhedsmæssigt fuldt forsvarligt.
Brugsanvisningen er også nødvendig for,  

 at stigen kan holdes i forskriftsmæssig stand.
Herudover skal den indeholde  

 oplysninger om stigens foreskrevne, forventede brug samt oplysninger om  

 unormale, men forudsigelige brugssituationer.
Hvis der er anvendelsesmåder,  

 der  

 frarådes, skal disse specificeres.
3. Indretning Transportable  

 stiger skal indrettes på en måde, som sikrer, at de kan bruges, indstilles og  

 vedligeholdes, uden at brugeren eller andre udsættes for fare.
Stigen  

 skal være forsynet med brugsanvisning og være tydeligt mærket med oplysninger  

 om leverandøren.
Oplysningerne fra brugsanvisningen skal være angivet på  

 stigen  

 i nødvendigt omfang.
Det kan fx være oplysninger om:
-  

 	  

 Tilladt længde -  

 	  

 Tilladt belastning -  

 	  

 Stigehældning -  

 	  

 Advarsel mod farlig  

 brug.
Stiger  

 til normalt brug skal opfylde bestemmelserne i DS/INSTA 650 eller EN 131. En  

 stige kan dog også være indrettet på anden lige så forsvarlig måde.
Det  

 anbefales kun at indkøbe stiger, der er tydeligt mærket med, at de opfylder  

 disse bestemmelser.
 Tilbehør,  

 fx rygbøjler og stigefod, skal høre til samme stigesystem eller være udført  

 på  

 en måde, som er åbenbart egnet til at kombineres med stigen.
4. Brug Løse  

 stiger må kun bruges til arbejde af kortere varighed.
Stiger må bruges ved  

 sammenhængende arbejde, der er af længere varighed, og som skiftevis foregår  

 fra stige og fra fast underlag (gulv, terræn o.l.), hvis den sammenlagte tid,  

 som stigen bruges, ikke overstiger en tredjedel af den ansattes daglige  

 arbejdstid.
 Den  

 enkelte periode, hvor der arbejdes fra stige, bør ikke overstige 30 min.  

 Arbejdet bør herefter afbrydes af andet arbejde, som ikke belaster på samme  

 måde, fx arbejde, der er mere dynamisk.
 Hvis  

 der arbejdes fra stige, skal stigen flyttes efter arbejdet, så det ikke er  

 nødvendigt at række mere end én armlængde ud fra stigevangen (se fig. 1).
Fig.  

 1 Den  

 ansatte skal være iført egnet fodtøj med en blød, skridsikker sål, når der  

 arbejdes på stiger.
Fodtøjet skal sidde fast på fødderne.
 Arbejdstilsynet  

 har udarbejdet særlige regler om værnefodtøj (2).
 Ved  

 arbejde på stiger må den ansatte ikke komme nærmere på stigens top end  

 stående  

 på det tredjeøverste stigetrin.
 Der  

 skal være en tilstrækkelig forsyning af stiger af de typer og længder, der  

 kan  

 blive brug for, til rådighed.
Den  

 ansvarlige for arbejdet på stiger skal sørge for, at de leverede stiger er  

 egnede til det pågældende arbejde.
Vedkommende skal også sikre, at stigerne  

 er  

 gennemgået og i orden  det vil sige uden fejl og mangler  samt  

 sikre, at de  

 er korrekt vedligeholdt, når de udleveres på arbejdspladsen.
 Ansatte  

 skal instrueres fyldestgørende i at bruge stigen korrekt.
 Dobbeltstiger  

 (wienerstiger) må kun bruges som almindelige enkeltstiger, hvis de er  

 indrettet  

 hertil.
Der  

 må kun befinde sig én person ad gangen på en stige.
Der må dog være én person  

 på hver halvdel af en dobbeltstige (wienerstige).
 Byrder  

 må kun bæres ad løse stiger, hvis de er lette og let håndterlige.
Arbejdsredskaber  

 skal være lette og let håndterlige.
De skal kunne betjenes med én hånd.
Arbejde  

 fra stige må normalt ikke udføres i større højde end  

 5 m  

 målt fra underlaget til det  

 trin, man står på.
Det kan dog i særlige tilfælde tillades, at der udføres  

 let  

 arbejde i større højde, fx når en pære skal udskiftes.
 Følgende  

 arbejdsopgaver er tilladt i forbindelse med montage af betonelementer ved  

 elementhøjde på op til 8 m:
-  

 	  

 Montering af topbeslag  

 og rækværksholdere -  

 	  

 Afhugning af elementer -  

 	  

 Skumfugning -  

 	  

 Tilstyring af  

 elementer -  

 	  

 Småreparationer.
 Det  

 er i forbindelse med vinduespolering tilladt at udføre arbejdet i større  

 højde  

 de steder, hvor det ikke er teknisk og/eller økonomisk muligt at udføre det  

 fra  

 et andet egnet teknisk hjælpemiddel.
 Stiger  

 må kun bruges i overensstemmelse med deres konstruktionsmæssige hensigt.  

 Enkeltstiger må ikke bindes, laskes, boltes eller sømmes sammen, medmindre de  

 er indrettet hertil.
 Metalstiger  

 og træstiger med fritliggende metalforstærkning i vangerne må ikke bruges,  

 hvis  

 der er fare for berøring med strømførende elektriske ledninger og dele.
5. Opstilling Stiger  

 må ikke anbringes på fjedrende eller ustabilt underlag  fx en bil eller  

 gummivogn  eller opstilles på et stillads.
Stiger  

 må kun opstilles på en vandret og fast flade.
Hver vange skal være godt og  

 ligeligt støttet.
Hvor dette ikke er muligt, skal man kompensere ved at  

 fastspænde en forlængelse forsvarligt til en af vangerne.
Hvis det er  

 nødvendigt, skal man også træffe særlige foranstaltninger for at sikre, at  

 stigen ikke skrider.
Man kan kompensere for mindre forskelle i højden ved at  

 bruge et enkelt forsvarligt underlag (se fig. 2).
Fig.  

 2 Der  

 må kun bruges forlængerben ved arbejde på trapper på små wienerstiger og  

 under  

 forudsætning af, at stigen er indrettet hertil.
 Enkeltstiger,  

 sammensættelige stiger samt skyde- og rullestiger skal opstilles med den  

 rigtige hældning, normalt 75 grader (se fig. 3).
Fig.  

 3 Anlægsstiger  

 (enkeltstiger) skal altid sikres mod udskridning.
Det gør man fx ved at  

 fastgøre stigen forneden eller ved at bruge en velegnet stigefod.
 Stigen  

 skal være forsynet med en egnet støtteanordning, hvis den stilles op ad en  

 mast  

 e.l., medmindre konstruktionen overflødiggør det.
 Der  

 skal være en fodmand ved brug, hvis stigen er over  

 5 m  

 lang og ikke er fastgjort.
Dobbeltstiger  

 (wienerstiger) skal være forsvarligt sikret ved hjælp af kæder i hver side  

 eller anden lige så forsvarlig sikring, så vangerne ikke kan skride ud.  

 Kæderne  

 skal anbringes ca. en tredjedel oppe på vangerne.
Kæderne må dog anbringes op  

 til midt på vangerne på stiger med op til ni trin (se fig. 4).
Fig.  

 4 Wienerstigers  

 topender må ikke kunne spænde mod hinanden på grund af klemningsfare.
 En  

 kombistige, der bliver brugt som wienerstige, skal have kæder eller anden  

 lige  

 så forsvarlig sikring og stigefod (se fig. 5).
Fig.  

 5 Stiger  

 må ikke anbringes foran døre, porte e.l., medmindre disse er sikret i åben  

 tilstand, låst eller bevogtet.
Stiger,  

 der bruges som adgangsvej, skal fastgøres forsvarligt imod udskridning og  

 væltning.
De skal rage mindst  

 1 m  

 op over adgangsstedet.
 Ved  

 højder på over  

 5 m  

 anbefales det at bruge  

 trappetårn, trappe e.l. som adgangsvej (3).
6. Opbevaring, vedligeholdelse  

 og kontrol Løse  

 stiger, der ikke er i brug, skal opbevares, så de ikke udsættes for  

 unødvendige  

 påvirkninger, fx vejrlig eller stærk varme.
Stiger skal altid opbevares i  

 henhold til leverandørens anvisning.
 Beskadigede  

 og defekte stiger må ikke bruges.
 Stiger  

 skal repareres på forsvarlig og sagkyndig måde efter leverandørens anvisning.
 Træstiger  

 må, bortset fra udvendige vangesider, ikke males, men bør behandles med klar  

 lak, transparent farve e.l.
 Stiger  

 skal undersøges grundigt efter leverandørens anvisning af en sagkyndig  

 person.  

 Det skal normalt ske mindst en gang om året.
Undersøgelsen  

 skal omfatte stigerne og alt tilbehør.
Der bør føres registre over  

 undersøgelserne med angivelse af deres resultater.
Arbejdstilsynet, den 1. maj 2005 Jens Jensen Læs også Arbejdstilsynets vejledninger om:
(1)  

 	  

 Lavetstiger (2)  

 	  

 Værnefodtøj (3)  

 	  

 Maskiner og  

 maskinanlæg.
 Læs også branchearbejdsmiljørådenes  

 vejledninger mv.
