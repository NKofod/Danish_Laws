(Til alle amtsråd og  

 kommunalbestyrelser samt initiativtagere til fritidsundervisning for voksne) I henhold til §§ 55-57 i bekendtgørelse nr. 329 af 11. juni 1983 af lov om  

 fritidsundervisning m.v. kan der som fritidsundervisning godkendes  

 erhvervsmæssige kurser, der sigter imod et bestemt arbejdsområde.
Undtaget er  

 erhvervsuddannelser, der henhører under anden lovgivning.
 Der fastsættes herved følgende retningslinier vedrørende godkendelse af  

 erhvervsmæssige kurser:
A.
Ansøgning om typegodkendelse af et erhvervsmæssigt kursus, der sigter  

 imod et bestemt arbejdsområde.
B.
Konkret ansøgning om godkendelse af etablering af det enkelte kursus.
 Ad A - Ansøgning om typegodkendelse .
 Ansøgningen, der indsendes direkte til Direktoratet for Folkeoplysning,  

 Frie Grundskoler m.v. i 5 eksemplarer, må indeholde følgende:
 1. Kursets navn og titel.
 2. Angivelse af, hvilket arbejdsområde kurset sigter  

 imod samt formål og evt. kompetence.
 3. En vurdering af behovet for det pågældende kursus  

 lokalt og/eller på landsplan.
 4. Oplysning om, hvilken deltagerkreds man henvender  

 sig til med angivelse af, om der kræves særlige forudsætninger for at  

 deltage.
 5. Oplysninger om omfang og indhold af undervisningen  

 (antal timer med detaljeret angivelse af opdeling i emner).
 6. Oplysninger om, hvilke evt. krav til lokaler og  

 undervisningsudstyr der stilles.
 7. Opgivelse af, hvilke lærerkvalifikationer der må  

 kræves, med angivelse af, hvilke kategorier af lærere/instruktører, der er i  

 besiddelse af disse kvalifikationer.
 8. Oplysning om hvilke organisationer der dækker det  

 pågældende område af arbejdsmarkedet.
 Da det er en forudsætning for godkendelse af erhvervsmæssige kurser, at de  

 organisationer, der dækker det pågældende område af arbejdsmarkedet, kan stå  

 inde for undervisningens niveau, kvalitet og anvendelighed, vil Direktoratet  

 for Folkeoplysning, Frie Grundskoler m.v. efter forhandling med de respektive  

 organisationer tage stilling til spørgsmålet om godkendelse, hvilket meddeles  

 ansøgeren, de pågældende organisationer, amtsrådene, oplysningsforbund samt  

 andre interesserede.
 Ad B - Den konkrete ansøgning .
 Med henvisning til direktoratets typegodkendelse søger initiativtagerne om  

 godkendelse af etablering af de enkelte kurser efter de for  

 fritidsundervisning for voksne sædvanligt gældende regler.
UNDERVISNINGSMINISTERIET Direktoratet for Folkeoplysning, Frie Grundskoler m.v.
den 29. maj 1987 P.d.v.
