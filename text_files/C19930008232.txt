(Til folkekirkens ministerialbogsførere) Såfremt en præst i en valg- eller døvemenighed får stillet en sognekirke  

 til rådighed til foretagelse af dåb for medlemmer af menigheden, skal dåben  

 registreres i vedkommende sognekirkes ministerialbøger efter almindelige  

 regler.
 Bestemmelsen i Kirkeministeriets cirkulæreskrivelse nr. 219 af 14.  

 december 1987 om folkekirkens og de anerkendte trossamfunds ministerialbøger  

 § 3, nr. 4, Kirkelige handlinger, A Folkekirken, pkt. 2, omhandler dåb, der  

 er foretaget i vedkommende valg- eller døvemenigheds kirke og derfor ikke  

 skal anmeldes til ministerialbogsføreren i det sogn, hvor valg- eller  

 døvemenighedens kirke er beliggende, da dåben tilføres valg- eller  

 døvemenighedens ministerialbog.
Kirkeministeriet, den 18. maj 1993 P.M.V.
 E.B.
