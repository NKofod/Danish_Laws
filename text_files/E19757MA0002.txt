I samarbejde opfører 5 boligselskaber en bebyggelse, der omfatter et antal  

 lejligheder, børneinstitutioner samt et butikscenter.
Bebyggelsen opføres som  

 en helhed, men opdeles i 5 afdelinger, der hver tilskødes de enkelte  

 boligforeninger efter byggeriets afslutning.
I tilslutning til byggeriet  

 opføres en varmecentral, der skal levere varme til bebyggelsens 5 afdelinger  

 samt eventuelt til et plejehjem og en skole, der opføres og drives af  

 kommunen.
Herudover påtænkes ikke yderligere udvidelser eller tilslutninger  

 til varmecentralen.
 Varmecentralen skal registreres og svare afgift af varmeleverancer,  

 såfremt den ejes og drives af et selvstændigt selskab.
Opføres og drives varmecentralen derimod af boligforeningerne i  

 fællesskab, skal centralen ikke registreres og svare afgift af  

 varmeleverancerne, såfremt centralen udelukkende skal levere til den  

 bebyggelse, de pågældende boligforeninger udlejer.
Endvidere er det en  

 betingelse, at kredsen af aftagere ikke siden udvides ud over den bebyggelse,  

 der fra oprettelsen er tilsluttet centralen.
 Ejes og drives varmecentralen af de 5 boligforeninger og kommunen, skal  

 der under de nævnte forudsætninger heller ikke svares afgift af levering af  

 varme til kommunens plejehjem og skole.
 Der skal ikke svares afgift ved levering af varme fra fællesejede og  

 fællesdrevne varmecentraler til ejer- eller andelslejligheder, når leverancen  

 sker til en afgrænset kreds af ejer- eller andelslejligheder, og kredsen af  

 aftagere ikke kan udvides ud over den bebyggelse, der fra oprettelsen har  

 været tilsluttet varmecentralen.
