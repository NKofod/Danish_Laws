 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om afgift af benzin, jf. lovbekendtgørelse nr. 612 af 14. oktober  

 1988, som ændret ved § 21 i lov nr. 700 af 22. november 1988, ændres i §  

 1, stk. 1, litra a, »370 øre« til: »362 øre« og i  

litra b »333 øre« til: »315 øre«.
§ 2 I lov om afgift af stenkul, brunkul og koks m.v., jf. lovbekendtgørelse  

 nr. 613 af 14. oktober 1988, som ændret ved § 25 i lov nr. 700 af 22.  

 november 1988, ændres i § 1, nr. 1, »675 kr.« til: »765  

 kr.« og i nr. 2 »485 kr.« til: »550 kr.«.
§ 3 I lov om afgift af elektricitet, jf. lovbekendtgørelse nr. 611 af 14.  

 oktober 1988, som ændret ved § 22 i lov nr. 700 af 22. november 1988, ændres  

 i § 6, stk. 1, nr. 1, »29,0 øre« til: »29,5 øre«  

 og i nr. 2 »32,5 øre« til: »33,0 øre«.
§ 4 I lov om forskellige forbrugsafgifter, jf. lovbekendtgørelse nr. 617 af  

 14. oktober 1988, som ændret ved § 12 i lov nr. 700 af 22. november 1988 og  

 ved lov nr. 30 af 20. januar 1989, affattes § 3, stk. 2, således:
»Stk. 2.  Af damplamper, herunder lysstoflamper,  

 samt af neonrør og tilsvarende lysrør svares en afgift til statskassen på 7  

 kr. 50 øre pr. stk.
Ensoklede lavenergilysstofrør (lavenergipærer) er dog  

 afgiftsfri.« § 5 Stk. 1.  Loven træder i kraft dagen efter  

 bekendtgørelsen i Lovtidende.
Stk. 2.  § 1 finder anvendelse på benzin, der fra den 1.  

 juni 1989 udleveres fra registrerede virksomheder eller angives til  

 fortoldning.
Stk. 3. § 2 finder anvendelse på afgiftspligtigt stenkul,  

 brunkul og koks m.v., der fra den 1. juni 1989 udleveres fra eller forbruges  

 i registrerede virksomheder eller angives til fortoldning.
Stk. 4.  § 3 finder anvendelse på leverancer af  

 elektricitet, der sker fra den 1. juni 1989. For løbende leverancer, for  

 hvilke afregningsperioden påbegyndes inden lovens ikrafttræden og afsluttes  

 efter dette tidspunkt, beregnes den forhøjede afgift af så stor en del af  

 leverancen, som tidsrummet fra lovens ikrafttræden til afregningsperiodens  

 slutning udgør i forhold til den samlede afregningsperiode.
Med toldvæsenets  

 tilladelse kan der foretages afrunding ved opgørelse af den brøkdel af  

 leverancerne, hvorefter fordelingen skal foretages.
 Stk. 5.  § 4 finder anvendelse på damplamper, herunder  

 lysstoflamper, samt på neonrør og tilsvarende lysrør, der fra den 1. juni  

 1989 udleveres fra anmeldte virksomheder eller angives til fortoldning.
Givet på Amalienborg, den 31. maj 1989 Under Vor Kongelige Hånd og Segl MARGRETHE R.
