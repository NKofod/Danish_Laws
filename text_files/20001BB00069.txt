Fremsat den 12. december 2000 af  

 Jens Kirk (V), Christian Mejdahl (V),  

 Henning Grove (KF), John Vinther (KF),  

 Christian H.
Hansen (DF),  

 Annie Lunde Hansen (CD) og Thorkild B.&nbsp  

 ;Fransgaard (FRI) Forslag til folketingsbeslutning om ændring af lov om strukturforanstaltninger  

 vedrørende fiskerisektoren Folketinget pålægger regeringen i dette  

 folketingsår at fremsætte et forslag til lov om ændring af  

 lov om strukturforanstaltninger vedrørende fiskerisektoren, der  

 indebærer, at fiskeres muligheder for at købe  

 fiskerfartøj ligestilles med landmænds muligheder for at  

 købe landbrugsejendom, jf. landdistriktsstøtteloven.
Bemærkninger til forslaget Forslagsstillerne ønsker at ligestille  

 yngre fiskeres muligheder for at opnå statsgaranteret lån til at  

 købe fiskerfartøj med yngre landmænds muligheder for at  

 optage lån til køb af landbrugsejendom.
Som lovene er i dag, skal lån til yngre  

 landmænd have sikkerhed inden for 95 pct. af ejendommens  

 kontantværdi, hvor lånet til yngre fiskere skal have sikkerhed  

 inden for 85 pct. af fartøjets kontantværdi.
Ligeledes ydes  

 landmænd lån på køb op til 7.000.000 kr., mens  

 fiskere kun ydes lån på køb op til 5.000.000 kr.  

 Forslagsstillerne ønsker med en lovændring at ligestille  

 mulighederne, så der opnås en parallelitet mellem de to erhverv,  

 og fremsætter med henblik herpå dette beslutningsforslag, hvormed  

 Folketinget opfordrer regeringen til at fremsætte et forslag til lov om  

 ændring af lov om strukturforanstaltninger vedrørende  

 fiskerisektoren.
Forslagsstillerne finder, at flere lønmodtagere  

 skal kunne realisere drømmen om at blive selvstændige.  

 Kapitalgrundlaget for de nye iværksættere skal derfor styrkes.  

 Det vil gøre de nystartede virksomheder mere robuste i perioder med  

 svigtende afsætning.
Der skal skabes bedre mulighed for spontant at  

 starte egen virksomhed i Danmark.
Danmark skal have flere  

 iværksættere, og iværksætterne skal have et  

 tilstrækkeligt kapitalgrundlag til at kunne overleve de første  

 vanskelige år.
 Beslutningsforslaget, som vil kunne hjælpe unge  

 fiskere med at etablere sig, vil fremme et generationsskifte, som dansk  

 fiskeri har bydende hårdt brug for.
Skriftlig fremsættelse Jens Kirk (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 lov om strukturforanstaltninger vedrørende fiskerisektoren.
(Beslutningsforslag nr.
B 69).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
