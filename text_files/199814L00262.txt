Betænkning afgivet af Socialudvalget den 10. december  

 1998 Betænkning over Forslag til lov om ændring af lov om  

 aktiv socialpolitik, lov om dagpenge ved sygdom eller fødsel og lov om  

 social pension (Styrkelse af den virksomhedsrettede revalidering m.v.) Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
 Herefter indstiller et flertal (udvalget med undtagelse af  

 Enhedslistens og Kristeligt Folkepartis medlemmer af udvalget) lovforslaget  

 til vedtagelse uændret.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
 Ved første gennemlæsning af dette lovforslag  

 kunne man forledes til at tro, at der er tale om forbedringer, men lige  

 så snart man nærlæser og sammenligner med gældende  

 lovgivning, opdager man, at der er tale om tydelige forringelser for grupper  

 af befolkningen, der i forvejen har det svært.
Hvis lovforslaget vedtages, indføres et nyt begreb  

 - virsomhedsrevalidering, men det er jo ikke noget nyt.
Så længe  

 der i sociallovgivningen har eksisteret revalideringsbestemmelser, har der  

 eksisteret muligheder for arbejdsoptræning i private virksomheder, og  

 det er jo det, virksomhedsrevalidering er.
 Revalidenden har fået fagets mindsteløn eller  

 mere, og det offentlige har refunderet arbejdsgiveren en del af  

 lønnen, fordi der ikke er tale om en fuldt ydende arbejdskraft,  

 så længe revalideringen varer.
 Sådan skal det ikke være længere.  

 Fremover skal revalidender i private virksomheder som hovedregel have  

 revalideringsydelse, der altid er mindre end fagets mindsteløn.
 Resten af indholdet om virksomhedsrevalidering er  

 pæne ord om, at kommunerne skal gøre et målrettet arbejde  

 for at udvide antallet af revalidender i private virksomheder, herunder om  

 koordinationsudvalgenes rolle.
§ 2 i lovforslaget vedrører dagpengelovgivningen.  

 Her indføres nu også mulighed for tvangsaktivering/revalidering  

 for at bevare retten til dagpenge.
Det mest absurde i forslaget er, at  

 ikkelægefagligt personale kan tilsidesætte lægelige  

 vurderinger.
Sådan må man vel opfatte forslaget om, at retten til  

 dagpenge bortfalder, hvis den sikrede, mod lægens eller kommunens  

 opfordring, nægter at deltage i hensigtsmæssig optræning  

 for at sikre arbejsevnen.
 Det er Enhedslistens opfattelse, at de, der er uddannet  

 til at diagnosticere, helbrede og lindre - altså lægerne - og  

 så den syge borger, er de eneste, der kan give et kompetent bud  

 på, hvornår en genoptræning er hensigtsmæssig.
Lovforslagets § 3 fjerner de nuværende  

 tidsbegrænsninger for hvilende pensioner.
Det er ifølge de  

 professionelle på området, Enhedslisten har kunnet nå at  

 tale med, fuldstændig betydningsløst.
 Konklusionen er, at Enhedslisten ikke kan støtte de  

 foreslåede ændringer til lov om aktiv socialpolitik og til  

 sygedagpengeloven, fordi der er tale om klare forringelser, der rammer nogle  

 af de dårligst stillede.
 Et andet mindretal (Kristeligt Folkepartis medlem af udvalget) vil  

 redegøre for sin stilling til lovforslaget ved 2. behandling.
Jørn Pedersen (S)    Inger Bierbaum (S)  

  Frederik Nørgaard (S)    Karen J.
Klint (S)  

  Michael Gammelgaard (S)    Villy Søvndal (SF) fmd.    Yvonne  

 Herløv Andersen (CD)  

  Anders Samuelsen (RV)    Jette Gottlieb (EL)    Erik Larsen (V)    Else  

 Winther Andersen (V)  

   Tove Fergo (V)    Rikke Hvilshøj (V)    Jens Heimburger (KF)    Knud  

 Erik Kirkegaard (KF)  

 Inge Refshauge (DF)    Tove Videbæk (KRF) nfmd.
 Fremskridtspartiet havde ikke medlemmer i udvalget.
