 I tilslutning til Udenrigsministeriets bekendtgørelse nr. 81 af 6. oktober  

 1980 samt nr. 88 af 15. september 1986, Lovtidende C, meddeles det, at der  

 ved noteveksling i Nairobi den 18. og den 19. januar 1993 er indgået en  

 overenskomst mellem Danmark og Kenya, ifølge hvilken den danske regering i en  

 periode frem til den 31. december 1993 yder et maksimalt beløb på 12,2  

 millioner kroner til støtte til videreførelse af et vaccinationsprogram i  

 Kenya.
 Endvidere meddeles det, at der ved noteveksling i Nairobi henholdsvis den  

 25. marts og den 13. april 1994 er indgået en overenskomst mellem Danmark og  

 Kenya, ifølge hvilken overenskomsten om dansk bistand til  

 vaccinationsprogrammet videreføres indtil udgangen af 1994. Forlængelsen har  

 ikke økonomiske konsekvenser, men sikrer den fortsatte tekniske bistand til  

 programmet i hele kalenderåret.
 Programmets hovedformål er at støtte immuniseringen af op til 80 pct. af  

 børnene i alderen 0-4 år mod polio, tuberkulose, stivkrampe, kighoste,  

 mæslinger og difteri samt vaccination af gravide kvinder imod stivkrampe.
