(Til samtlige ministerier m.v.) A.
Generelt om løn mv.
 Ved forhandlingerne mellem finansministeren og Centralorganisationernes  

 Fællesudvalg samt en række overenskomstorganisationer pr. 1. april 1995 blev  

 det aftalt, at der pr. 1. april 1996 ydes en generel lønforhøjelse svarende  

 til 0,75 pct. af den samlede faste løn pr. 31. marts 1995.
 Endvidere blev det aftalt, at der pr. 1. april 1996 foretages en eventuel  

 ekstraordinær regulering af den aktuelle samlede faste løn, herunder  

 generelle og særlige tillæg, på grundlag af lønudviklingen på det private  

 arbejdsmarked.
 Den generelle lønstigning og den ekstraordinære regulering af lønnen  

 indebærer, at procentreguleringen i alt forhøjes fra de gældende 28,6546 pct.  

 til 30,9961 pct.
 Herudover er der som led i forhandlingerne i 1995 aftalt en yderligere  

 generel lønforhøjelse pr. 1. oktober 1996 svarende til 0,80 pct. af den  

 samlede faste løn pr. 31. marts 1995.
 Denne stigning indebærer, at procentreguleringen pr. 1. oktober 1996  

 forhøjes til 32,0144 pct.
 Procentreguleringen beregnes af den samlede faste løn pr. 1. oktober 1984  

 ekskl. særlig regulering (tilpasningsregulering) på 0,23 pct. og fremkommer  

 således:
B.
Særligt om enkelte grupper af overenskomstansatte Den omhandlede procentregulering finder ikke anvendelse for følgende  

 grupper af overenskomster:
 1. Overenskomster, for hvilke der ved  

 overenskomstfornyelsen i 1995 ikke blev aftalt en særlig regulering svarende  

 til tjenestemændenes.
 2. Overenskomster, for hvilke den særlige regulering  

 ikke beregnes af den samlede faste løn, men på et særligt aftalt grundlag  

 (f.eks. af gennemsnittet af et skalatrinsforløb).
 3. Overenskomster, der for så vidt angår lønnen  

 henviser til overenskomster på det private arbejdsmarked.
Finansministeriet Den 25. marts 1996 P.M.V.
 E.B.
