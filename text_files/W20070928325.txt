Landsskatteretskendelse vedr.
Afslag på genoptagelse Klagen vedrører anmodning om  

 genoptagelse.
Landsskatterettens afgørelse Anmodningen om genoptagelse  

 er ikke imødekommet.
Sagens oplysninger Klageren har den 14.  

 september 2006 anmodet Landsskatteretten om at genoptage rettens afgørelse af  

 7. september 2006 (j.nr. 2-8-1753-0128), hvori Landskatteretten tog stilling  

 til en klage fra klagerens revisor af 17. juli 2006. Afgørelsen er sålydende:
 Klagen skyldes, at SKAT ikke  

 har imødekommet klagerens anmodning om henstand med indsendelse af  

 selvangivelse for indkomståret 2005.
Landsskatterettens afgørelse Skattemyndighedens afgørelse  

 stadfæstes.
Sagens oplysninger I brev af 26. juni 2006  

 anmodede klagerens revisor Skattecenter X om henstand med indsendelse af  

 bl.a.  

 klagerens selvangivelse for indkomståret 2005.
 SKAT afslog i brev af 27.  

 juni 2006 revisorens anmodning med henvisning til, at der ikke forelå særlige  

 omstændigheder i henhold til skattekontrollovens § 4, stk. 4.
 Klagerens revisor har oplyst,  

 at han driver et mindre revisionsfirma med 2 ansatte.
En mangeårig medarbejder i  

 firmaet fik tidligt i foråret 2006 konstateret kræft i underlivet og blev  

 opereret herfor.
Hun har siden har gået til kemoterapi.
Revisor har fremlagt  

 kopi af mødekort, hvoraf fremgår, at efterbehandlingen af medarbejderens  

 sygdom  

 blev påbegyndt den 7. juni 2006.
Repræsentanten har endvidere  

 oplyst, at det ikke umiddelbart har været muligt at finde en afløser for den  

 syge medarbejder, som kunne overtage hendes sager.
Firmaet har derfor ikke  

 nået  

 det samme, som det plejer.
 I brev af 30. juni 2006 til  

 skattecenteret har klagerens revisor under henvisning hertil anmodet SKAT om  

 at  

 revurdere afslaget af 27. juni 2006.
Skattemyndighedens afgørelse SKAT har efter en revurdering  

 af anmodningen afslået klagerens anmodning om henstand med indsendelse af  

 selvangivelse for indkomståret 2005.
Henstand ydes kun under  

 særlige omstændigheder.
Det kan f.eks. være på grund af sygdom, eller fordi  

 oplysninger, af klageren utilregnelige årsager, ikke kan fremskaffes.
 Der er ikke tale om sådanne  

 omstændigheder, idet der ikke er tale om en akut opstået sygdom.
Klagerens påstand og argumenter Klagerens repræsentant har  

 fremsat påstand om, at anmodningen om henstand imødekommes.
Det har ikke umiddelbart  

 været muligt at finde en afløser, der kunne overtage den syge medarbejders  

 sager.
Det har derfor ikke været muligt for firmaet at nå det samme, som det  

 plejer.
 Revisor har i øvrigt fra  

 andre skattecentre fået henstand med indsendelse af selvangivelser.
Landsskatterettens bemærkninger og begrundelse Efter skattekontrollovens §  

 4, stk. 4, kan skattemyndigheden efter anmodning give henstand med  

 selvangivelsesfristen, hvis særlige omstændigheder taler derfor.
 Særlige omstændigheder kan  

 f.eks. være akut opstået sygdom hos revisor på et tidspunkt, hvor den  

 selvangivelsespligtige er ude af stand til at finde en anden revisor inden  

 fristens udløb.
 Den pågældende medarbejder i  

 revisionsfirmaet blev efter det oplyste syg tidligt i foråret 2006. Der er  

 derfor ikke tale om sygdom, der er opstået på et tidspunkt, hvor klageren  

 eller  

 dennes revisionsfirma ikke ville kunne nå at finde en anden revisor inden  

 udløbet af fristen for indgivelse af selvangivelse.
 Det er derfor med rette, at  

 skattemyndigheden ikke har imødekommet klagerens anmodning om henstand med  

 indgivelse af selvangivelse.
 Det forhold, at andre  

 skattecentre har meddelt klagerens revisor henstand på tilsvarende grundlag,  

 kan ikke føre til et andet resultat.
 Den påklagede afgørelse  

 stadfæstes derfor.
Klagerens påstand og argumenter Som begrundelse for at få  

 sagen genoptaget har klageren anført, at årsagen til at han ønskede henstand  

 med indgivelse af selvangivelse for indkomståret 2005, ikke var  

 overensstemmende med de af hans revisor angivne årsager.
Klageren har oplyst, at  

 årsagen til at han anmodede om henstand var, at han den 17. juni 2006 kom ud  

 for et ulykkestilfælde, hvor han pådrog sig et kompliceret og hoftenært  

 lårbensbrud.
Klageren blev som følge heraf indlagt på X Amts Sygehus i 3  

 uger.  

 Af en oversigt for klagerens sygehuskontakter fremgår det ligeledes, at han  

 var  

 indlagt fra den 17. juni 2006 og frem til den 7. juli 2006. Klageren er  

 stadig  

 sygemeldt og kan først på nuværende tidspunkt begynde at bevæge sig rundt ved  

 hjælp af krykker.
Klageren har endvidere  

 oplyst, at han allerede i begyndelse af indlæggelsesperioden tog kontakt til  

 sin revisor med henblik på at anmode om henstand.
Klageren havde på dette  

 tidspunkt afleveret sit materiale til revisoren men manglede at gennemgå og  

 underskrive det.
Revisoren meddelte klageren, at han nok skulle søge om  

 henstand.
Først ved modtagelsen af afgørelsen fra Landsskatteretten opdagede  

 klageren, at hans revisor havde brugt en anden begrundelse for at anmode om  

 henstand end klagerens egen.
 Såfremt Landsskatteretten  

 ikke imødekommer klagerens ansøgning om genoptagelse, ønsker klageren selv at  

 påklage afgørelsen truffet af SKAT den 27. juni 2006.
Landsskatterettens  

 bemærkninger og begrundelse Bestemmelserne om  

 genoptagelse af en sag, som Landsskatteretten har afgjort, fremgår af  

 skatteforvaltningslovens  

 § 46, stk. 1 og 2. Bestemmelserne har følgende ordlyd:
  Landsskatteretten kan efter  

 anmodning fra klageren genoptage en sag, der er afgjort eller afvist af  

 Landsskatteretten, når der forelægges retten oplysninger, som ikke tidligere  

 har været fremme under sagen, uden at dette kan lægges klageren til last, og  

 det skønnes, at de nye oplysninger kunne have medført et væsentligt andet  

 udfald af afgørelsen, hvis de havde foreligget tidligere.
Stk. 2. Landsskatteretten kan  

 imødekomme en anmodning om genoptagelse, selv om betingelserne i stk. 1 ikke  

 er  

 opfyldt, hvis retten skønner, at ganske særlige omstændigheder taler  

 derfor. Klagerens anmodning om  

 genoptagelse af Landsskatterettens afgørelse af 7. september 2006 (j.nr.  

 2-8-1753-0128) kan ikke imødekommes.
 Oplysningerne om klagerens  

 ulykkestilfælde var ikke fremme under Landsskatterettens behandling af sagen,  

 hvori der blev truffet afgørelse den 7. september 2006.
 Det i  

 skatteforvaltningslovens § 46, stk. 1, anførte må forstås således, at det  

 heller ikke må kunne lægges klagerens repræsentant til last, at oplysningerne  

 ikke har været fremme tidligere.
Klageren blev  

 hospitalsindlagt den 17. juni 2006 og har oplyst, at han allerede i  

 begyndelsen  

 af sin indlæggelsesperiode kontaktede revisoren med henblik på at søge om  

 henstand.
Revisoren indgav klage til Landsskatteretten ved brev af 17. juli  

 2006. Det kan derfor lægges klagerens revisor til last, at oplysningerne om  

 klagerens ulykkestilfælde ikke tidligere har været fremme.
 Anmodningen om genoptagelse  

 kan derfor ikke imødekommes.
 En klage til  

 Landsskatteretten skal efter skatteforvaltningslovens § 42, stk. 1, være  

 indgivet senest 3 måneder efter modtagelse af den afgørelse, der klages over.
 Klagerens anmodning om  

 genoptagelse er indgivet indenfor denne frist.
Da  

 Landsskatteretten imidlertid har realitetsbehandlet klagerens revisors klage  

 i  

 afgørelsen af 7. september 2006, må en fornyet klage, selv om den indgives  

 inden for klagefristen, anses som en anmodning om genoptagelse.
Som det  

 fremgår  

 ovenfor, er der ikke grundlag for at imødekomme en anmodning om genoptagelse.
