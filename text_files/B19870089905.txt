Bekendtgørelse om fornyelse af to  

 statspræmieobligationslån I henhold til § 2 i lov nr. 133 af 28. marts 1984 om bemyndigelse til  

 optagelse af indenlandske statslån fastsættes:
 § 1. Til erstatning for det i henhold til lov nr.  

 123 af 23. marts 1948 udstedte og i lov nr. 72 af 26. marts 1958 og lov nr.  

 63 af 13. marts 1968 samt lov nr. 576 af 16. november 1977 forlængede  

 statspræmieobligationslån, der forfalder til tilbagebetaling den  

 20. juni 1988, optages et nyt statspræmieobligationslån på  

 100 mill. kr.
 Stk. 2. Til erstatning for det i henhold til lov nr. 326  

 af 28. november 1958 udstedte og i lov nr. 587 af 15. december 1972  

 forlængede statspræmieobligationslån, der forfalder til  

 betaling den 1. december 1988, optages et nye  

 statspræmieobligationslån på 100 mill. kr.
 § 2. De nye lån optages på den  

 måde, at gyldigheden af de til hvert lån udstedte 2 mill. stk.  

 præmieobligationer, hver af pålydende værdi 50 kr.,  

 forlænges for en 10-årig periode fra henholdsvis den 20. juni  

 1988 og den 1. december 1988.
Stk. 2. Obligationerne, der ikke bærer rente,  

 deltager fortsat i halvårlige præmieudlodninger for hvert  

 lån til et beløb af 1,75 mill. kr.
Præmiebetaling  

 foregår på grundlag af udtrækning mellem samtlige  

 obligationer af lånene.
 § 3. Obligationsejere, der ønsker deres  

 præmieobligationer indløst, er berettigede til at få  

 obligationerne betalt af statskassen med den pålydende værdi uden  

 fradrag af skat eller afgift til staten.
 Stk. 2. Obligationer i henhold til  

 bekendtgørelsens § 1, stk. 1 er forældede, såfremt de ikke  

 er indløst senest den 20. juni 2001. Obligationer i henhold til  

 bekendtgørelsens § 1, stk. 2 er forældede, såfremt de ikke  

 er indløst senest den 1. december 2001.
 § 4. De præmieobligationer, som måtte  

 blive indløst efter bestemmelserne i § 3, stk. 1, kan finansministeren  

 afhænde til dagskurs.
 § 5. Bekendtgørelsen træder i kraft ved  

 bekendtgørelsen i Lovtidende.
