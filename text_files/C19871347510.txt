 Til samtlige til eksport af fersk kød autoriserede virksomheder og  

 dyrlægerne ved disse.
 Uruguay - fersk svinekød.
Ifølge Organisationen Danske Slagterier forlanger Uruguays myndigheder, at  

 sundhedsattester for fersk svinekød fra Danmark er forsynet med en  

 attestation vedrørende bl.a.
Aujeszky's sygdom, rhinitis og rødsyge samt nu  

 også svinedysenteri og TGE (Transmissible Gastroenteritis).
På den baggrund har organisationen anmodet Veterinærdirektoratet om at  

 tillade nedestående bagsidetilføjelse ved eksport til Uruguay af fersk  

 svinekød, som stammer fra slagtninger foretaget på øerne øst for Storebælt,  

 eller på følgende virksomheder/fusioner i Jylland; Thisted-Fjerritslev Andels-Svineslagteri, Thisted afd., SUNDBY-WENBO, øst JYSKE slagterier, Tulip, Hammel afd.:
Herved meddeles tilladelse som ansøgt for svinekød, som er slagtet,  

 udskåret og emballeret på ovennævnte virksomheder.
Tilladelsen er betinget  

 af, at der i en periode på 14 dage forud for udskæringen og emballeringen  

 ikke på opskæringsvirksomheden er modtaget råvarer fra andre virksomheder end  

 ovennævnte.
 Dyrlægerne ved pågældende virksomheder anmodes herved om at sikre sig, at  

 betingelserne er opfyldt, før attestationen afgives.
 Varer, som efter emballering oplægges på frysehus, kan ikke eksporteres  

 til Uruguay, medmindre de fra opskæringsvirksomheden er ledsaget af  

 sundhedscertifikat forsynet med førnævnte bagsidetilføjelse.
 Ordlyden vedrørende rhinitis, rødsyge og dysenteri er efter  

 Veterinærdirektoratets opfattelse en bekræftelse på, at kødkontrolinstruksens  

 bedømmelsesregler er fulgt.
 Det bemærkes, at varer til Uruguay herudover skal ledsages af  

 radioaktivitetsattestation, jfr. cirkulæreskrivelse herfra af 26. november  

 1986 (K.K. 3263-1986).
 Cirkulæreskrivelse af 20. maj 1987 (K.K. 3263-1986) om samme emne  

 tilbagekaldes.
 P.V.V.
