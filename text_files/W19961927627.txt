Kommentarer til SM-afgørelser - om godtgørelse af udgifter til medicin  

 - egenudgifter - bistandslovens § 58 - SM O-89-96 SM 0-89-96 vedrører en afgørelse, hvor Ankestyrelsen tog stilling til,  

 hvorvidt det var en betingelse for udbetaling af støtte til medicin, at der  

 skulle være tale om en egenudgift på kr. 3.600 pr. år, før der kunne udløses  

 tilskud fra kommunen.
 Ankestyrelsen lagde ved afgørelsen til grund, at de almindelige  

 betingelser i hjælpemiddelbekendtgørelsen var opfyldt, herunder at der var  

 tale om en varig lidelse og et vedvarende medicinforbrug.
 Ankestyrelsen fandt, at klageren var berettiget til medicintilskud,  

 beregnet som udgiften til den indtagne medicin i hver enkelt måned efter  

 fradrag af egenbetaling på kr. 300 om måneden.
 En socialrådgiver fra et fagforbund rejste herefter spørgsmål om  

 fortolkningen af SM'en.
 Med udgangspunkt i forbundets eksempel skal støtten administreres således:
 Det er således ikke en betingelse for udbetaling af tilskud, at  

 egenbetalingen på årsbasis udgør 3.600 kr. før der udløses tilskud, og der  

 skal ikke ske modregning, hvis borgeren i visse måneder har haft et mindre  

 forbrug end 300 kr.
