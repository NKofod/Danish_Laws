Cirkulære om orlov til  

 børnepasning (Til samtlige ministerier mv.) 1. Som led i overenskomstresultatet pr. 1. april  

 1999 er der mellem Finansministeriet og centralorganisationerne indgået  

 vedlagte aftale af 30. maj 2001 om visse ansættelsesretlige forhold i  

 forbindelse med orlov til børnepasning.
 Aftalen supplerer de rettigheder, der følges af lov  

 om børnepasningsorlov, jf. lov nr. 402 af 31. maj 2000.
 Aftalen regulerer for overenskomstansatte mfl.  

 anciennitetsoptjening og pensionsbidragsindbetalingen i forbindelse med orlov  

 til børnepasning.
 I medfør af tjenestemandslovens § 58,  

 stk. 4, og tjenestemandspensionslovens § 4, stk. 5, er der  

 endvidere efter indhentet udtalelse fra Lønningsrådet fastsat  

 tilsvarende vilkår for tjenestemænd og andre ansatte med  

 tjenestemandspensionsrettigheder.
2. Med hensyn til de generelle betingelser og  

 vilkår i forbindelse med børnepasningsorlov henvises til lov nr.  

 402 af 31. maj 2000 om børnepasningsorlov samt bekendtgørelse  

 nr. 1119 af 14. december 2000 om orlov til børnepasning.
Begge  

 regelsæt administreres af Arbejdsministeriet.
 Herudover henvises til Personaleadministrativ Vejledning,  

 kap 28.
Bevilling af orlov 3. Orlov til børnepasning kan alene gives  

 uden løn.
Ansættelsesmyndigheden kan således ikke supplere  

 den lovbestemte orlovsydelse.
Lov om børnepasningsorlov inddeler den maksimale  

 orlovsperiode i en retsbaseret og en aftalebaseret del.
For den  

 orlovsperiode, der beror på aftale, afgør  

 ansættelsesmyndigheden, om der kan gives orlov.
Anciennitet 4. Under orlov til børnepasning  

 såvel den retsbaserede som den aftalebaserede del   optjener den  

 ansatte normal løn- og opsigelsesanciennitet.
 Indtil 1. april 2001 var kun den del af orloven, som den  

 ansatte har ret til, anciennitetsgivende, jf. orlovslovens § 4, stk.6,  

 men fra denne dato gælder det samme for aftalt  

 børnepasningsorlov.
 Alle orlovsperioder vil som følge heraf indgå  

 i opgørelsen af jubilæumsanciennitet, jf. cirkulære af 28.  

 december 1989 om jubilæumsgratiale til personale i statens  

 tjeneste.
Pensionsforhold 5. Med virkning for børnepasningsorlov, der  

 påbegyndes den 1. april 2001 eller senere, optjenes normal pensionsret  

 under børnepasningsorlov   såvel den retsbaserede som den  

 aftalebaserede del.
For overenskomstansatte og andre med  

 forsikringsmæssige pensionsordninger indbetaler  

 ansættelsesmyndigheden således løbende det  

 sædvanlige arbejdsgiver- og egetbidrag til den ansattes  

 pensionsordning.
 For tjenestemænd og andre med  

 tjenestemandspensionsrettigheder indbetaler ansættelsesmyndigheden  

 tilsvarende pensionsdækningsbidrag på 15 pct. af den  

 pensionsgivende løn til Finanslovens § 36. Pensionsvæsenet,  

 og børnepasningsorloven medregnes i pensionsalderen.
Ferie 6. Ansatte, der er omfattet af ferieaftalen, jf.  

 for tiden Finansministeriets cirkulære af 15. maj 1997, optjener under  

 børnepasningsorlov ret til ferie med løn i de første 6  

 måneder af tjenestefrihedsperioden.
Det forudsættes, at den  

 ansatte genindtræder i tjenesten på et sådant tidspunkt, at  

 afvikling af den optjente ferie kan ske efter ferieaftalens almindelige  

 regler.
 Ansatte, der ikke er omfattet af ferieaftalen, optjener  

 ikke ferie under orlov.
Særlige feriefridage 7. Ansatte, der er omfattet af aftalen om  

 særlige feriefridage, optjener under børnepasningsorlov ret til  

 særlige feriefritimer jf.
Finansministeriets cirkulære af 20.  

 september 1999.
 Indtil 1. april 2001 optjenes kun særlige  

 feriefritimer i den del af orloven, som den ansatte har ret til, men fra  

 denne dato vil den ansatte også optjene særlige feriefritimer i  

 perioder med aftalt børnepasningsorlov.
Afbrydelse af orlov 8. Hvis en ansat under orloven opfylder  

 betingelserne for at gå på barselsorlov, jf. ligebehandlingsloven  

 § 7, har vedkommende ret til i stedet at gå på barselsorlov  

 på de vilkår, som følger af  

 ansættelsesforholdet.
Ansatte, der er omfattet af aftalen om barsel, adoption og  

 omsorgsdage, jf. for tiden Finansministeriets cirkulære af 11. juni  

 1999, vil således have ret til at afbryde børnepasningsorloven  

 for at påbegynde graviditetsorlov 6 til 8 uger før  

 fødslen afhængig af, om den pågældende vælger  

 at anvende omsorgsdage før fødslen.
Under orloven betales  

 sædvanlig løn.
 Øvrige ansatte vil have ret til at afbryde  

 børnepasningsorloven og påbegynde graviditetsorlov 4 uger  

 før fødslen, og vil under orloven være omfattet af  

 dagpengelovens almindelige regler.
Gruppelivsordningen 9. Ansatte, der er omfattet af gruppelivsordningen  

 for tjenestemænd m.fl. og visse overenskomstansatte i staten og  

 folkekirken mv., jf. for tiden Finansministeriets cirkulære af 15.  

 september 1998, er under børnepasningsorlov dækket af  

 gruppelivsforsikringen i hele orlovsperioden.
 10. Cirkulæret har virkning fra den 1. april  

 2001. Samtidig ophæves cirkulære nr. 67 af 10. maj 1995 om orlov  

 til uddannelse, sabat og børnepasning.
Finansministeriet, Personalestyrelsen, den  

 30. maj 2001 P.M.V.E.B.Lisbet Aabye Bilag Aftale om visse ansættelsesretlige forhold i  

 forbindelse med orlov til børnepasning § 1. Denne aftale gælder for ansatte omfattet af  

 overenskomster indgået på den ene side af eller efter  

 bemyndigelse fra Finansministeriet og på den anden side af de  

 underskrivende centralorganisationer eller organisationer, der er tilsluttet  

 disse.
Aftalen gælder endvidere for tjenestemandslignende ansatte med  

 en forsikringsmæssig pensionsordning.
 § 2. Perioder, hvor en ansat efter aftale afholder orlov i  

 henhold til lov om børnepasningsorlov, medregnes ved beregning af  

 løn- og opsigelsesanciennitet.
 § 3. Under orlov til børnepasning indbetaler  

 ansættelsesmyndigheden løbende det overenskomstaftalte  

 arbejdsgiver- og egetbidrag til den ansattes pensionsordning.
 § 4. Aftalen træder i kraft ved underskrivelsen og har  

 virkning fra 1. april 2001.
 Stk. 2. Bestemmelsen i § 3 om indbetaling af  

 pensionsbidrag har virkning for orlovsperioder, der påbegyndes 1. april  

 2001 eller senere.
 Stk. 3. Aftalen kan opsiges skriftligt med 3 måneders  

 varsel til en 1. april, dog tidligst 1. april 2002.
København, den 30. maj 2001 Statsansattes Kartel Peter Waldorff Statstjenestemændenes Centralorganisation II Tommy Agerskov Thomsen Akademikernes Centralorganisation Svend M.
Christensen Lærernes Centralorganisation E.B.
Max Haugaard Nielsen Overenskomstansattes Centralorganisation Finn Busse Jensen Finansministeriet P.M.V.
 E.B.
