Fri firmabil.
Egenbetaling.
 Reference:  Ligningslovens § 16, stk. 4.
 Ligningsvejledningen Alm. del A.B.1.9.2.
 Told- og Skattestyrelsen tog ved besvarelsen udgangspunkt i to  

 konstruerede eksempler vedrørende benzinudgifter til fri firmabil.
A: Arbejdsgiveren pålægger den ansatte at betale for udgiften  

 til benzin ved privat kørsel - skønsmæssigt 12.000 kr.  

 Arbejdsgiveren afholder alle udgifter til benzin med et benzinkort, og  

 fratrækker udgiften som en driftsomkostning.
Den ansatte betaler det  

 aftalte beløb direkte til arbejdsgiveren af beskattede midler,  

 hvorefter arbejdsgiveren indtægtsfører den ansattes  

 egenbetaling.
B: Arbejdsgiverens benzinkort må kun anvendes ved  

 erhvervsmæssig kørsel.
Hvis den ansatte selv køber benzin  

 for 12.000 kr til privat kørsel, vil dette beløb så kunne  

 reducere den skattepligtige værdi, ved at den ansatte fremlægger  

 regninger for køb af benzin fra tankstationer og får regningerne  

 refunderet hos arbejdsgiveren.
Beløbet udbetales ikke til den ansatte  

 men posteres som en egen etaling for rådigheden.
Arbejdsgiveren  

 udgiftsfører beløbet som udlæg efter regning og  

 indtægtsfører samme beløb under firmabil regnskabet som  

 egenbetaling.
 1. Told- og Skattestyrelsen udtalte, at såvel i situation A som  

 situation B vil benzinkøbet, og den betalingsmåde der er anvendt  

 i relation til arbejdsgiveren, kunne anses som egenbetaling i henhold til  

 ligningslovens § 16, stk. 4, 8. Pkt., hvorefter " den skattepligtige  

 værdi efter 1. til 6. Pkt. nedsættes med den skattepligtiges  

 betaling i indkomståret til arbejdsgiveren m.v. for råderetten --  

 ".
