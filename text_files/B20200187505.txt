Bekendtgørelse om ændring af bekendtgørelse om godkendte revisorers erklæringer § 1 I bekendtgørelse nr. 1468 af 12. december 2017 om godkendte revisorers erklæringer foretages følgende ændring:
 1. Efter § 8 indsættes før overskriften før § 9:
»Yderligere krav til revisionspåtegningen på regnskaber for udstedere af finansielle instrumenter, jf. revisorlovens § 1 a, stk. 1, nr. 3, litra a § 8 a.
Revisionspåtegningen på en årsrapport, der er udarbejdet i henhold til Kommissionens delegerede forordning (EU) 2019/815 af 17. december 2018 om supplerende regler til Europa-Parlamentets og Rådets direktiv 2004/109/EF for så vidt angår reguleringsmæssige tekniske standarder til præcisering af et fælles elektronisk rapporteringsformat, skal indeholde en konklusion om, hvorvidt årsrapporten er udarbejdet i overensstemmelse med forordningens krav og en omtale af grundlaget for den afgivne konklusion.
Stk. 2. Konklusionen efter stk. 1 skal gives i et særskilt afsnit med en passende overskrift.« § 2 Bekendtgørelsen træder i kraft den 1. januar 2021.
