 Retten til dagpenge og arbejdstilbud er som hovedregel bl.a. betinget  

 af, at medlemmet opfylder arbejdskravet i arbejdsløshedsforsikringslovens §  

 55, stk. 1.
 Efter arbejdstilbudsloven har et medlem efter ophør med  

 iværksætterydelse under visse betingelser ret til et arbejdstilbud - og  

 dermed ret til dagpenge efter arbejdsløshedsforsikringslovens § 55, stk. 3 -  

 selv om arbejdskravet ikke er opfyldt ved ophøret.
 Retten til dagpenge efter arbejdsløshedsforsikringslovens § 55, stk.
 3, er betinget af, at medlemmet har ret til et arbejdstilbud.
 Der er på det seneste opstået tvivl om fortolkning af reglerne i  

 arbejdstilbudsloven og arbejdsløshedsforsikringslovens § 55, stk. 3, om  

 retten til arbejdstilbud og »forlængede« dagpenge efter ophør af  

 selvstændig virksomhed med iværksætterydelse.
 Arbejdsløshedsforsikringslovens § 55, stk. 3, har følgende ordlyd:
»Et medlem, der har deltaget i et uddannelsestilbud efter § 10, stk.  

 8, eller uddannelsesydelse efter § 10, stk. 12, i lov om arbejdstilbud til  

 ledige, har uanset betingelserne i stk. 1 ret til dagpenge, indtil et  

 efterfølgende arbejdstilbud er påbegyndt, eller medlemmet har afslået dette.  

 Det samme gælder for et medlem, som har benyttet sig af retten til at få  

 iværksætterydelse inden 1. arbejdstilbud, jf. § 11, stk. 1, i lov om  

 arbejdstilbud til ledige, og for et medlem, der er berettiget til et 2.  

 arbejdstilbud, jf. § 1, stk. 4, i lov om arbejdstilbud til ledige.« På den givne foranledning skal Arbejdsmarkedsstyrelsen og direktoratet  

 præcisere, at arbejdsløshedsforsikringslovens § 55, stk. 3, medfører, at et  

 medlem, der ved ophør af iværksætterydelse har ret til et arbejdstilbud, kan  

 få ret til »forlængede« dagpenge, selv om arbejdskravet i  

 arbejdsløshedsforsikringslovens § 55, stk. 1, ikke er opfyldt på  

 ophørstidspunktet.
Tilsvarende gælder, hvis medlemmet »falder« for  

 arbejdskravet, mens der ventes på et arbejdstilbud.
Retten til arbejdstilbud  

 og dagpenge - uden opfyldelse af arbejdskravet - er dog betinget af, at  

 medlemmet ophører med den støttede virksomhed senest ved ydelsesperiodens  

 udløb, og at medlemmet senest umiddelbart efter virksomhedens ophør tilmelder  

 sig arbejdsformidlingen som ledig.
Arbejdsløshedsforsikringslovens § 55, stk. 3, gælder både ved  

 iværksætterydelse før 1. arbejdstilbud og ved iværksætterydelse  

efter 1. arbejdstilbud.
I sidstnævnte tilfælde er det dog en  

 betingelse for retten til et 2. arbejdstilbud, at medlemmet har modtaget  

 iværksætterydelse i mindst 12 måneder.
Ledige, der er fyldt 50 år ved ophøret af et tidligere arbejdstilbud, har  

 efter arbejdstilbudsloven ret til gentagne arbejdstilbud.
Da de gentagne  

 arbejdstilbud sidestilles med et 1. arbejdstilbud, vil de pågældende efter  

 ophør med iværksætterydelse have ret til arbejdstilbud og dagpenge efter  

 arbejdsløshedsforsikringslovens § 55, stk. 3, selv om arbejdskravet ikke er  

 opfyldt på ophørstidspunktet.
Arbejdsløshedsforsikringslovens § 55, stk. 3, omfatter dog ikke ledige,  

 der har afsluttet seneste arbejdstilbud før den 1. juli 1986 , og som  

 derefter har modtaget iværksætterydelse.
Medlemmer, der har afsluttet seneste  

 arbejdstilbud før den 1. juli 1986, vil alene være berettiget til et ekstra  

 arbejdstilbud efter arbejdstilbudslovens § 1, stk. 3, nr. 4, såfremt de  

 fortsat opfylder arbejdskravet efter arbejdsløshedsforsikringslovens § 55,  

 stk. 1.
 Det skal endelig præciseres, at det i alle tilfælde er en betingelse for  

 retten til såvel forlængede dagpenge efter arbejdsløshedsforsikringslovens §  

 55, stk. 3, som arbejdstilbud efter ophør med iværksætterydelse, at medlemmet  

 er under 60 år, og at medlemmet opfylder de øvrige betingelser for at være  

 dagpengeberettiget, herunder reglerne i Direktoratet for  

 Arbejdsløshedsforsikringens bekendtgørelse nr. 418 af 14. juni 1989 om ophør  

 med udøvelse af selvstændig virksomhed som hovedbeskæftigelse.
