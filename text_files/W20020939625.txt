Pressenævnet lagde til grund, at klager sammen med syv andre  

 personer deltog i en international kommunekonference i Phoenix.
Herudover  

 deltog to ægtefæller.
Nævnet var enig med klager i, at de af ham fremhævede udsagn  

 burde have været forelagt ham.
Da nævnet imidlertid ikke fandt at  

 kunne se bort fra bladets forklaring om, at man havde forsøgt at  

 få kontakt med klager, og da nævnet samtidig var af den  

 opfattelse, at oplysningerne om klagers rejse til USA havde en relevant og  

 betydelig aktualitetsværdi, fandt nævnet ikke tilstrækkelig  

 grundlag for at udtale kritik af bladet på dette punkt.
 Pressenævnet fandt på baggrund af sagens oplysninger, at der  

 ikke var belæg for de i artiklen indeholdte kritiske udsagn.
Nævnet fandt endvidere, at det måtte lægges til grund,  

 at klager samme dag, som artiklen blev offentliggjort, telefonisk rettede  

 henvendelse til bladet og gjorde opmærksom på de forkerte  

 oplysninger, ligesom klagers advokat fulgte op herpå.  

 Samlet fandt nævnet herefter bladets adfærd i strid med god  

 presseskik og udtalte alvorlig kritik.
Klager var endvidere berettiget til at  

 få optaget et genmæle.
Kendelse fra Pressenævnet i sag nr.  

 65/2002 En mand [K] har ved advokat  Jacob  S.  Arrevad klaget til  

 Pressenævnet over en artikel bragt i Ekstra Bladet den 8. juni 2002,  

 idet han mener, at god presseskik er tilsidesat.
Der er endvidere klaget  

 over, at bladet har afvist at bringe et genmæle.
 I artiklen med overskriften "Sosser bruger 88.000  

 i USA" fremgik følgende af en underoverskrift:
"Medlem af Farum Byråd   indtil  

 årsskiftet   socialdemokrat og formand for Farum Boldklub [K] fik  

 brændt en del skattepenge af på rundrejse i USA i 1999." I artiklen hed det:
"Nuværende formand for Farum Boldklub og medlem  

 af Farum Byråd frem til årsskiftet, socialkammeraten [K], har  

 gennem årene lært en hel del af sin nære ven  Peter  

  Brixtofte.
Også unoder.
 [K] formåede således   sammen med  

 daværende kommunaldirektør  Jørgen  Larsen   under en  

 rundrejse i USA i januar 1999 at bruge omkring 88.000 kroner af  

 Farum-skatteborgernes penge.
 Det fremgår af de rejsebilag, som Farum Kommune  

 offentliggjorde i går.
Det fremgår ikke af bilagene, hvad formålet  

 med rejsen var.
Eller om andre deltog i rejsefråseriet.
 Det fremgår derimod, at [K] og  Jørgen  

  Larsen gennemgående boede på fornemme Hyatt Hotel i Phoenix.
 Men de var også på hyggeture til San  

 Francisco, Santa Barbara (også i vestkyststaten Californien, red.) og i  

 New York.
Pornofilm Masser af pornofilm er der også tid til.
Eller  

 måske bare uskyldige dyrefilm? I hvert fald betaler skatteyderne i Farum d´herrers  

 forbrug af hotelfilm i USA.
Der drejer sig om ca. 80 kroner pr. overnatning  

 pr. snude.
 Tilsyneladende får de to også tid til en lille  

 hyggestund på en tre dag på vejen hjemover i York i England.
 Lidt tax free-shopping i den engelske lufthavn Gatwick til  

 244 kroner ryger også videre til skatteborgerne i Farum.
Ekstra Bladet forsøgte i går forgæves  

 at få en kommentar til rejsebilagene fra [K]." Artiklen var ledsaget af et billede af klager, hvortil der  

 var knyttet følgende tekst:
"Nuværende formand for Farum Boldklub og medlem  

 af Farum Byråd frem til årsskiftet, socialdemokraten [K], sad  

 også til højbords med Kong  Peter.
Han fik således  

 brændt 88.000 skattekroner af på en USA-rejse." Ved brev af 18. juni 2002 anmodede klager bladet om at  

 bringe følgende genmæle:
 "Den 8. juni 2002 bragte Ekstra Bladet på side  

 8 som del af en artikelserie betegnet "Farum-gate" en artikel om  

 der indholdt urigtige, skadelige, krænkende og agtelsesforringende  

 udsagn.
 Ekstra Bladet berigtiger:
 Sosser brugte ikke 88.000 kroner i USA.
 Medlem af Farum Byråd   indtil årsskiftet  

 socialdemokrat og formand for Farum Boldklub, [K], brændte ikke  

 en del skattepenge af på en rundrejse i USA i 1999.
 [K] formåede ikke under en rundrejse i USA i  

 januar 1999 at bruge omkring 88.000 kroner af Farums skatteborgeres  

 penge.
 Det fremgår ikke af rejsebilag, fremlagt af  

 Farum Kommune den 7. juni 2002, at [K] under en rundrejse i USA i januar 1999  

 skulle have brugt omkring 88.000 kroner af Farums skatteborgeres penge.
 Det fremgår   i modstrid med hvad der er  

 anført af Ekstra Bladet   at [K] i januar 1999 har deltaget i en  

 international kommunekonference, arrangeret af "Bertelsmann  

 Foundation".
 [K] har ikke hverken alene eller sammen med andre  

 været på hyggeture til San Francisco, Santa Barbara og/eller New  

 York i forbindelse med den nævnte internationale kommunekonference.
 [K] har ikke forbrugt hotelfilm i USA, betalt af  

 skatteyderne i Farum.
 [K] har ikke hverken før, under eller efter  

 den internationale kommunekonference været i York i England.
[K] har ikke anvendt 244 kroner i Gatwick Lufhavn  

 og ladet regningen udgiftsføre til skade for skatteborgerne i  

 Farum." Ved brev af 20. juni 2002 afviste bladet at bringe et  

 genmæle.
 Den 28. juni 2002 bragte bladet  

 en artikel med overskriften "USA-Rejse: 220.000 kr.". I  

 underoverskriften hed det: "Ekstra Bladet præciserer: Vi ved ikke,  

 om [K] personligt så pornofilm".
 I artiklen hed det:
 "Tidligere S-byrådsmedlem i Farum, formanden  

 for Farum Boldklub [K], har klaget til Pressenævnet over en artikel i  

 Ekstra Bladet 8. juni, hvor vi omtaler hans deltagelse i USA-rejsen januar  

 1999.
 Heri anfører Ekstra Bladet, at [K] og de  

 øvrige rejsedeltagere har brugt 88.000 skatteborger-kroner på  

 USA-rejsen.
 Det mener [K] er skrupforkert.
 Det har han helt ret i.
 Turen   inklusive flybilletter   har kostet skatteborgerne  

 i Farum mindst 220.000 kroner.
De 88.000 kroner dækker alene hotelophold på  

 Hyatt Hotel i Phoenix, fortæring og drikke under den omtalte ugelange  

 kommune-konference, roomservice, leje af hotel-film, køb fra  

 minibarskabe og brug af hotellets telefoner og faxer.
For Farum-delegationens  

 i alt ni personer.
 Bilag for disse udgifter offentliggjorde Farum Kommune  

 tidligere på måneden.
Prisen for Farum-delegationens USA-flybilletter kommer  

 oveni.
Udgiftsbilagene herfor er endnu ikke offentliggjort.
 Men ifølge de nu foreliggende oplysninger rejste  

 fire på turistklasse: nemlig hr. og fru [K] og viceborgmester  Per  

  Édren (K) med frue.
 De øvrige fem rejste på businessclass,  

 nemlig: daværende borgmester  Peter  Brixtofte, byrådsmedlem  

  Hüseyin  Tas, daværende kommunaldirektør  Jørgen  

  Larsen, daværende ordførende direktør  Jørgen  

  Frimann og daværende områdechef  John  Mayland.
 Prisen for de ni USA-flybilletter (British Airways) har  

 Ekstra Bladet beregnet til at koste ikke under 132.000 kroner.
Ekstra Bladet tør ikke udelukke, at der senere  

 dukker yderligere udgiftsbilag op vedrørende USA-rejsen.
Udgifter, der  

 også er betalt af skatteborgerne i Farum.
KAN DISKUTERES Per  Édren erkender i dag over for Ekstra Bladet,  

 at det i høj grad "kan diskuteres", om det var  

 nødvendigt at sende hele fire politikere og hele tre embedsmænd  

 på en kommunekonference i USA.
Foruden de to fruer, der ifølge  

  Édren dog havde visse repræsentative pligter under  

 konferencen.
 Af 8. juni-artiklen i Ekstra Bladet kunne man få det  

 indtryk, at [K] i forlængelse af kommunekonferencen i Phoenix holdt  

 ferie i San Francisco, Santa Barbara og New York.
Som det fremgår af hosstående artikel, var [K]  

 og frue i stedet på ferie rundt i Arizona.
Det var alene  Jørgen  

  Larsen og  John  Mayland, der var på efterfølgende ferie i San  

 Francisco, Santa Barbara og New York.
Da British Airways mellemlander på vejen hjemover i  

 England, benyttede  Jørgen  Larsen yderligere chancen til endnu nogle  

 ekstra fridage i den engelske by York.
Hvorimod [K] og frue efter  

 Arizona-ferien fortsætter direkte mod København.
HOTELFILM: 1.100 KR [K] ønsker i øvrigt præciseret, at han  

 ikke har set pornofilm på Farum-skatteydernes regning på  

 Phoenix-hotellet.
 Ekstra Bladet skal gerne medgive, at vi alene kan se ud  

 fra bilagene, at den samlede Farum-delegation på i alt ni personer har  

 lejet "Guest Movies" for omkring 1.100 kroner.
 Vi ved ikke, hvilke film der er tale om og hvem i  

 Farum-selskabet, der så dem.
Derimod står det fast, at Farum-borgerne har betalt  

 lejen af samtlige film." Klageren har oplyst, at han sammen med borgmesteren, to  

 byrådsmedlemmer og tre embedsmænd fra Farum deltog i en  

 international kommunekonference i Phoenix, Arizona   et såkaldt  

 "Bertelsmanns-symposium". Konferencen blev af arrangørerne  

 afholdt på Hyatt Hotel i Phoenix, hvor alle deltagere var indlogeret.  

 Hotellets regning er   uden klagers viden   for hele delegationen fra Farum  

 udskrevet i klagers navn, men dette er rettet i forbindelse med, at en  

 kommunal embedsmand har betalt regningen.
Klageren har anført, at han ikke har betalt  

 regningen og havde ikke noget "kommunalt kreditkort".  

 Formålet med rejsen er anført på bilaget, der har teksten:  

 "OPHOLD + FORTÆRING M.M.
I F.M.
BERTELSMANN-SYMPOSIUM". Det  

 er altså i modstrid med bladets artikel.
Klageren har yderligere anført, at han ikke  

 har været på rundrejse i USA, at han ikke har været  

 i San Francisco, Santa Barbara eller New York sammen med  Jørgen  

  Larsen eller i det hele taget i forbindelse med symposiet, at han  

 ikke har set film på hotellet, at han hverken før, under  

 eller efter symposiet har været i York i England, og at han ikke  

 har købt toldfrie varer i Gatwick på Farum Kommunes vegne.
Det  

 grundlag, som bladet bygger artiklen på, er kopier af regninger, der  

 ikke i sig selv objektivt giver noget grundlag for artiklen, og denne  

 fremtræder   i mangel af konkret baggrund for oplysningerne som fri,  

 ukontrolleret fantasi.
Klageren har i den forbindelse anført, at det er  

 uden enhver betydning, hvad bladet i øvrigt kan lave af regnestykker  

 om andre deltageres omkostninger.
Det afgørende er, at bladet har  

 skrevet, at klager har brugt 88.000 kr., hvilket imidlertid ikke er  

 tilfældet.
Bladet bekræfter i øvrigt i bladets afslag  

 på genmæle, at klager ikke har brugt 88.000 kr.
Klageren har yderligere anført, at bladet i samme  

 brev anerkender, at der på bilag er anført formålet.
Da  

 klager ikke har foretaget betaling eller kontering eller på nogen  

 måde håndteret bilagene, er det uinteressant   i denne  

 sammenhæng i hvert fald  , hvorledes en embedsmand i kommunen har  

 behandlet bilagene.
Også med hensyn til oplysningerne om klagers  

 påståede ophold i San Francisco, Santa Barbara og/eller New York,  

 klagers forbrug af hotelfilm, klagers påståede ophold i York og  

 klagers indkøb i Gatwick Lufthavn har bladet i afslaget erkendt, at  

 det, man har skrevet, er forkert.
Klageren har yderligere oplyst, at oplysningerne, som er  

 skadelige, krænkende og agtelsesforringende, ikke kan være  

 efterprøvet i særlig grad, og det fremgår da heller ikke  

 af artiklen, at sådant forsøg er gjort, udover angivelsen af, at  

 en kommentar fra klager postuleres søgt indhentet.
Klager har den 7.  

 juni 2002 været tilgængelig både på fastnettelefon og  

 mobiltelefon.
Det bestrides, at bladet har søgt at kontakte klager.  

 Hvis der er gjort et forsøg, har dette i hvert fald været med  

 "utjenlige midler" og ikke i et sådant omfang, som må  

 kræves i betragtning af karakteren af de postulater, som bladet ville  

 bringe.
Karakteren af bladets udsagn forstærkes af, at artiklen om [K]  

 indgår i en samlet reportage under overskriften  

 "Farum-gate".
 Klageren har videre anført, at bladet har handlet i  

 strid med god presseskik, idet berigtigelse af urigtige meddelelser ikke er  

 sket, så snart det har været åbenbart for bladet, at det  

 bragte var urigtigt.
 Klageren har endelig anført, at klagen over  

 artiklen den 8. juni 2002 må bedømmes udfra indholdet af den  

 pågældende artikel, og kravet om genmæle må  

 bedømmes udfra, at de oplysninger, bladet bragte den 8. juni 2002, er  

 urigtige, og at de ikke blevet "rigtigere" af de oplysninger,  

 bladet har kunnet bidrage med, herunder artiklen fra den 28. juni 2002.
Bladet har til genmælekravets første punkt  

 anført, at som det fremgår af artiklen, brugte klager i forening  

 med de øvrige rejsedeltagere 88.000 kr.
Hertil kommer flybilletter.  

 Det nævnes i artiklen, at tidligere kommunaldirektør  

  Jørgen  Larsen, [K] og eventuelt yderligere personer deltog i rejsen.  

 Læserne har derfor ikke fået indtryk af, at klager rejste  

 alene.
Bladet har til genmælekravets andet punkt  

 anført, at det er korrekt, at klager brændte en del skattepenge  

 af til hotel, fly og andre opholdsudgifter i Phoenix i Arizona.
Hertil skal  

 lægges udgiften til klagers ægtefælles flyrejse, hotel og  

 opholdsudgifter i Phoenix.
 Bladet har til genmælekravets tredje punkt  

 anført, at [K] under en rejse til USA formåede   med indlagt  

 ferie for sig og sin ægtefælle   i forening med 7 andre at bruge  

 ikke under 200.000 kr. af skatteborgernes penge.
Bladet har til genmælekravets fjerde punkt  

 anført, at det fremgår, at [K] har brugt sin del af de 88.000  

 kr.
Yderligere har han fået betalt flybillet til sig selv og  

 ægtefællen.
Prisen herpå kendes ikke endnu.
I øvrigt  

 er det fortsat usikkert, om alle udgiftsbilag vedrørende USA-opholdet  

 er frigivet.
Bladet har til genmælekravets femte punkt udtalt, at  

 som bladet anfører, fremgår det ikke "umiddelbart",  

 hvad formålet med USA-rejsen er.
På et enkelt bilag er  

 anført et "Bertelsmann". Heraf kan ikke udledes, at der er  

 tale om deltagelse i en international kommunekonference arrangeret af  

 "Bertelmanns Foundation". Påtegningen på bilaget er  

 mangelfuld og i strid med Farum Kommunes egne daværende regler for  

 afholdelse af udgifter i forbindelse med udlandsophold.
Det fremgår  

 heller ikke af hotelregninger eller andre bilag, hvem det fulde rejseselskab  

 bestod af.
Bladet har til genmælekravets sjette punkt  

 anført, at klager i stedet for hyggeture til San Francisco, Santa  

 Barbara og/eller New York har holdt ferie i forlængelse af konferencen  

 andre steder i USA.
Efter det oplyste har klager og hans  

 ægtefælle været på rundrejse i staten Arizona.
Andre  

 i selskabet har holdt ferie på de nævnte steder i USA.
Bladet har til genmælekravets syvende punkt  

 anført, at der på klagers hotelregning, der var en samleregning  

 for alle 8 deltagere, var anført "Guest Movies" for i alt  

 knap 165 US-dollars.
Hvem i selskabet, der har set betalingsfilm, vides ikke.  

 Bladet har ikke i artiklen anført, at klager alene har set  

 hotelfilm.
Bladet har til genmælekravets ottende punkt  

 medgivet, at det er korrekt, at ikke klager, men tidligere  

 kommunaldirektør  Jørgen  Larsen har været i York i  

 England.
Som nævnt foretog klager og dennes ægtefælle en  

 ferierejse rundt i Arizona på det pågældende tidspunkt.  

 Uanset hvordan man drejer sagen, er fakta, at klager og dennes  

 ægtefælle får betalt flybilletter til USA, hvor de  

 foretager en ferierejse rundt i Arizona.
Flybilletterne er betalt af Farums  

 borgere.
Det fremgår af bestemmelserne fra Told og Skat, at i  

 sådanne tilfælde, hvor der foretages en kombinationsrejse   og  

 hvor ægtefællen deltager i den fulde rejse  , skal  

 skatteværdien af begges fulde rejse opgives til skattevæsenet.  

 Efter det oplyste er dette ikke sket.
Bladet har til genmælekravets niende punkt udtalt,  

 at det er korrekt, at klager ikke har anvendt 244 kr. i Gatwick Lufthavn og  

 ladet regningen udgiftsføre til skade for skatteborgerne i Farum.
Det  

 har derimod  Jørgen  Larsen.
 Bladet har yderligere anført, at klagerens forslag  

 til genmæle ikke opfylder vilkårene i medieansvarslovens § 36,  

 stk. 1, og § 38, stk. 1. Bladet har ikke set noget forsøg fra  

 klagerens side på at formulere sig inden for lovens krav.
Bladet har endelig oplyst, at man den 28. juni 2002 har  

 bragt en række supplerende og korrigerende oplysninger i forhold til  

 den påklagede artikel.
Bladet anser hermed grundlaget for klagerens  

 genmælekrav for bortfaldet og anmoder derfor nævnet om at afsige  

 kendelse i overensstemmelse hermed.
Bladet rettede i øvrigt i  

 forbindelse med artiklen den 28. juni 2002 henvendelse til klager for at give  

 ham lejlighed til at udtale sig, men klagers svar var at lægge  

 røret på.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
I artiklen omtales blandt andet, hvorledes klager sammen  

 med daværende kommunaldirektør i Farum  Jørgen  Larsen  

 på en rundrejse i USA anvendte 88.000 kr. af Farum-skatteborgernes  

 penge.
I artiklen angives samtidig, at det ikke af bilagene fremgår,  

 hvad formålet med rejsen var, eller om andre deltog i rejsen.
Pressenævnet lægger til grund, at klager  

 sammen med syv andre personer   nemlig borgmesteren, to politikere og tre  

 embedsmænd fra Farum Kommune   deltog i en international  

 kommunekonference i Phoenix.
Herudover deltog to ægtefæller.
Nævnet er enig med klager i, at de af ham  

 fremhævede udsagn burde have været forelagt ham.
Da nævnet  

 imidlertid ikke finder at kunne se bort fra bladets forklaring om, at man har  

 forsøgt at få kontakt med klager, og da nævnet samtidig er  

 af den opfattelse, at oplysningerne om klagers rejse til USA havde en  

 relevant og betydelig aktualitetsværdi, finder nævnet ikke  

 tilstrækkelig grundlag for at udtale kritik af bladet på dette  

 punkt.
 Nævnet finder imidlertid på baggrund af sagens  

 oplysninger, at der ikke er belæg for de i artiklen indeholdte udsagn  

 om, at det af bilag skulle fremgå, at klager sammen med  

  Jørgen  Larsen anvendte 88.000 kr. af Farum-skatteborgernes penge  

 på en rundrejse i USA i januar 1999, at klager skulle have  

 været på hyggeture til San Francisco, Santa Barbara og/eller New  

 York, at klager skulle have forbrugt hotelfilm i USA betalt af  

 skatteyderne i Farum, at klager i forbindelse med USA-rejsen skulle  

 have været i York i England, og at klager skulle have anvendt  

 244 kr. i Gatwick Lufthavn til skade for skatteyderne i Farum i forbindelse  

 med USA-rejsen.
Endvidere finder nævnet, at det må  

 lægges til grund, at klager samme dag, som artiklen blev  

 offentliggjort, telefonisk rettede henvendelse til bladet og gjorde  

 opmærksom på de forkerte oplysninger.
Klagers advokat fulgte op  

 herpå ved brev af 10. juni 2002.
 Samlet finder nævnet herefter bladets adfærd i  

 strid med god presseskik og udtaler alvorlig kritik af bladet.
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er bragt i et massemedie, skal tages  

 til følge, medmindre oplysningernes rigtighed er utvivlsom.
Nævnet finder, at de i artiklen indeholdte udsagn  

 om, at det af bilag skulle fremgå, at klager sammen med  

  Jørgen  Larsen anvendte 88.000 kr. af Farum-skatteborgernes penge  

 på en rundrejse i USA i januar 1999, at klager skulle  

 været på hyggeture til San Francisco, Santa Barbara og/eller New  

 York, at klager skulle have forbrugt hotelfilm i USA betalt af  

 skatteyderne i Farum, at klager i forbindelse med USA-rejsen skulle  

 have været i York i England, og at klager skulle have anvendt  

 244 kr. i Gatwick Lufthavn til skade for skatteyderne i Farum i forbindelse  

 med USA-rejsen, er forkerte.
Klager er derfor berettiget til genmæle  

 over for disse oplysninger.
Nævnet finder ikke, at bladets artikel den  

 28. juni 2002 kan føre til noget andet resultat.
Klager er herefter  

 berettiget til efter påkrav at få optaget følgende  

 genmæle, jf. medieansvarslovens § 39:
"Genmæle I Ekstra Bladet den 8. juni 2002 blev det oplyst,  

at det af bilag skulle fremgå, at jeg sammen med den  

 daværende kommunaldirektør i Farum anvendte 88.000 kr. af  

 Farum-skatteborgernes penge på en rundrejse i USA i januar 1999,  

at jeg skulle have været på hyggeture til San Francisco,  

 Santa Barbara og/eller New York, at jeg skulle have forbrugt hotelfilm  

 i USA betalt af skatteyderne i Farum, at jeg i forbindelse med  

 USA-rejsen skulle have været i York i England, og at jeg skulle  

 have anvendt 244 kr. i Gatwick Lufthavn til skade for skatteyderne i Farum i  

 forbindelse med USA-rejsen.
 Dette er ikke korrekt.
[K], tidligere medlem af Farum Byråd." I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at offentliggøre følgende:
 "Kendelse fra Pressenævnet:
 Den 8. juni 2002 omtalte Ekstra Bladet en rejse til USA,  

 som tidligere medlem af Farum Byråd [K] foretog sammen med  

 daværende kommunaldirektør i Farum  Jørgen  Larsen i  

 januar 1999.
 [K] har klaget til Pressenævnet, idet han finder, at  

 bladet har tilsidesat god presseskik.
 Pressenævnet udtaler:
I artiklen omtales blandt andet, hvorledes klager  

 sammen med daværende kommunaldirektør i Farum  Jørgen  

  Larsen på en rundrejse i USA anvendte 88.000 kr. af  

 Farum-skatteborgernes penge.
I artiklen angives samtidig, at det ikke af  

 bilagene fremgår, hvad formålet med rejsen var, eller om andre  

 deltog i rejsen.
Pressenævnet lægger til grund, at klager  

 sammen med syv andre personer   nemlig borgmesteren, to politikere og tre  

 embedsmænd fra Farum Kommune   deltog i en international  

 kommunekonference i Phoenix.
Herudover deltog to ægtefæller.
 Nævnet finder på baggrund af sagens  

 oplysninger, at der ikke er belæg for de i artiklen indeholdte udsagn  

 om, at det af bilag skulle fremgå, at klager sammen med  

  Jørgen  Larsen anvendte 88.000 kr. af Farum-skatteborgernes penge  

 på en rundrejse i USA i januar 1999, at klager skulle have  

 været på hyggeture til San Francisco, Santa Barbara og/eller New  

 York, at klager skulle have forbrugt hotelfilm i USA betalt af  

 skatteyderne i Farum, at klager i forbindelse med USA-rejsen skulle  

 have været i York i England, og at klager skulle have anvendt  

 244 kr. i Gatwick Lufthavn til skade for skatteyderne i Farum i forbindelse  

 med USA-rejsen.
Endvidere finder nævnet, at det må  

 lægges til grund, at klager samme dag, som artiklen blev  

 offentliggjort, telefonisk rettede henvendelse til bladet og gjorde  

 opmærksom på de forkerte oplysninger.
Klagers advokat fulgte op  

 herpå ved brev af 10. juni 2002.
 Samlet finder nævnet herefter bladets adfærd i  

 strid med god presseskik og udtaler alvorlig kritik af bladet.
 København 14. august 2002.
Axel Kierkegaard, Aage Lundgaard, Tage Clausen og Kirsten  

 Dyregaard." Afsagt den 14. august 2002.
