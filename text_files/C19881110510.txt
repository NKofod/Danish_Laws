 I forbindelse med overvejelserne om iværksættelsen af nye regler for  

 bedømmelse og forfremmelse i kriminalforsorgen har det været forudsat, at der  

 bl.a. ville blive iværksat en ny bedømmelsesskala, og at der samtidig ville  

 blive udfærdiget en vejledning i udfærdigelsen af bedømmelser.
 Da det må forventes, at der vil hengå endnu nogen tid inden de nye regler  

 kan iværksættes og på baggrund af Personaleuddannelsesudvalgets betænkning,  

 har direktoratet efter drøftelse med de forhandlingsberettigede  

 personaleorganisationer besluttet nu at iværksætte den nye bedømmelsesskala  

 og et nyt bedømmelsesskema og udsende en vejledning hertil.
 I den anledning meddeles følgende:
 1. Bedømmelser af tjenestemænd skal foretages for alle  

 prøveansatte på nærmere fastsatte tidspunkter i prøvetiden (jfr. pkt. 2. og  

 3.) og for alle tjenestemænd i forbindelse med ansøgning om forfremmelse  

 eller forflyttelse.
 2. For prøveansattes vedkommende, bortset fra fængselsbetjente,  

 enhedsfunktionærer og værkmestre, skal den første bedømmelse foreligge 5  

 måneder efter ansættelsen, idet uegnede skal kunne meddeles afsked med 14  

 dages varsel til fratræden med udgangen af den 6. ansættelsesmåned.
 Den anden bedømmelse i prøvetiden skal foreligge senest 1 år og 5 måneder  

 efter ansættelsen.
 3. For fængselsbetjente, enhedsfunktionærer og værkmestre på prøve  

 skal den første bedømmelse foreligge 5 måneder efter ansættelsen, idet  

 uegnede skal kunne meddeles afsked med 14 dages varsel til fratræden med  

 udgangen af den 6. ansættelsesmåned.
 Den anden bedømmelse skal foreligge umiddelbart efter  

 udstationeringsperioden imellem Kriminalforsorgens Grunduddannelse I og II.
 Den tredie bedømmelse skal foreligge senest 2 år og 5 måneder efter  

 ansættelsen.
 4. Bedømmelsen skal i alle tilfælde omfatte følgende elementer:
 For hvert element foretages en bedømmelse efter følgende skala:
 Til bedømmelsen af de enkelte punkter skal knyttes en kortere, uddybende  

 forklaring.
 5. Direktoratet har udarbejdet vedlagte vejledning i udfærdigelse  

 af bedømmelser.
 Direktoratet skal indskærpe vigtigheden af, at vejledningen anvendes af  

 alle, der medvirker ved udfærdigelsen af bedømmelser således, at der sikres  

 et så ensartet og objektivt bedømmelsesgrundlag som muligt.
 6. Et væsentligt formål med den nye bedømmelsesskala og den hertil  

 knyttede vejledning er at tilvejebringe den størst mulige ensartethed i  

 bedømmelserne, uanset af hvem og hvor bedømmelserne er udfærdiget.  

 Direktoratet og Det centrale Forfremmelsesnævn har konstateret en betydelig  

 uensartethed i de afgivne bedømmelser, og navnlig er det konstateret, at  

 bedømmelsesniveauet på flere tjenestesteder generelt er væsentligt højere end  

 forudsat.
Som følge heraf må det i forbindelse med iværksættelsen af den nye  

 bedømmelsesskala forudsættes, at der sker en væsentlig sænkning i niveauet  

 for bedømmelserne.
Det bemærkes dog i den forbindelse, at den nye  

 bedømmelsesskala ikke er direkte sammenlignelig med den hidtidig anvendte  

 skala.
Det bør derfor anføres i en bedømmelse, hvorvidt en ændring i  

 nedadgående retning er udtryk for en ændret vurdering af den pågældende,  

 eller alene er udslag af anvendelsen af det ændrede bedømmelsessystem.
I  

 sidstnævnte tilfælde kan der normalt ikke indgives klage over bedømmelsen.
 7. Ved bedømmelsen anvendes et særligt bedømmelsesskema. (DfK  

 128). Skemaet skal anvendes i alle tilfælde, hvor en tjenestemand søger om  

 forfremmelse eller forflyttelse, samt ved bedømmelse af tjenestemænd, ansat  

 på prøve.
 Skemaerne kan rekvireres fra Statsfængslet i Nyborg.
 8. Med henblik på at vurdere brugen af den ændrede  

 bedømmelsesskala i praksis skal direktoratet anmode om, at kopi af samtlige  

 afgivne bedømmelser indtil videre indsendes til direktoratet, der løbende vil  

 vurdere de enkelte tjenestesteders anvendelse af bedømmelsessystemet,  

 herunder om bedømmelsesniveauet på de enkelte tjenestesteder er i  

 overensstemmelse med vejledningen.
 9. Man skal anmode om, at personalet i fornødent omfang gøres  

 bekendt med nærværende cirkulære og den hertil knyttede vejledning, ligesom  

 disse bør gøres til genstand for drøftelse i de lokale samarbejdsudvalg.
 10. Ordningen træder i kraft den 1. marts 1988 og får virkning for  

 bedømmelse af ansatte, der søger forfremmelse og forflyttelse til stillinger,  

 hvortil opslag er sket efter denne dato.
 Samtidig ophæves direktoratets skrivelse af 1. august 1974.
 De øvrige gældende regler om afgivelse af bedømmelser, herunder om  

 bedømmelse af prøveansatte og behandling af sager om forfremmelse opretholdes  

 indtil videre.
 Direktoratet vil senere vende tilbage til spørgsmålet om iværksættelse af  

 nye regler om bedømmelse og forfremmelse i kriminalforsorgen, herunder  

 udfærdigelse af regelmæssige bedømmelser af visse ansatte.
 E.B.
