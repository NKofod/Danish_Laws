Nr BTL 214 Betænkning over Forslag til lov om statsgaranti for obligationslån optaget  

 af Færøernes Realkreditinstitut   

 Nr L 214 1988-89, 1. samling Afgivet af Finansudvalget Afgivet: 19890315 Udvalget har behandlet lovforslaget, og herefter indstiller et flertal (udvalget med undtagelse af Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling med følgende  

 bemærkninger:
Flertalspolitikerne i Folketinget har nu i over 20 år ført en politik,  

 hvorved Danmark er blevet den nation i verden, som skylder mest væk pr.  

 indbygger.
Danmark har en udlandsgæld, som har passeret 300 mia. kr.
Staten  

 har en samlet gæld på en halv billion kroner.
Den store statsgæld gør, at der  

 årligt må afsættes bruttorenteudgifter på finansloven i størrelsesordenen 53  

 mia. kr.
Danmark og ikke mindst staten er at regne som værende insolvent.
En insolvent person kan ikke kautionere for et lån.
Den danske stat skal  

 derfor ikke kautionere for færøske lånetransaktioner og dermed træde længre  

 ud i det gældskviksand, som vore efterkommere skal forsøge at arbejde sig op  

 af.
 Det er ganske enkelt uansvarligt at vedtage det foreliggende lovforslag.
