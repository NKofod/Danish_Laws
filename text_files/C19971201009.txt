(Til stiftsøvrighederne) Med dette cirkulære ændres bestemmelserne om uddannelsen af kirketjenere.
Hidtil har det været obligatorisk, at kirketjenere inden for de første 2  

 ansættelsesår skulle gennemføre et 14 dages kursus i erhvervsrengøring.
Der  

 har dog i en forsøgsperiode været mulighed for at lade det af Danmarks  

 Kirketjenerforening afholdte grundkursus 1, 2 og 3 træde i stedet for kurset  

 i erhvervsrengøring.
 Med dette cirkulære indføres kirketjeneruddannelsens grundmodul 1, 2 og 3  

 som obligatorisk grunduddannelse for kirketjenere.
 § 1.  Alle, der førstegangsansættes i en stilling som  

 kirketjener, der er klassificeret i tjenestemændenes lønrammesystem, skal  

 inden for de to første ansættelsesår gennemføre kirketjeneruddannelsens  

 grundmodul 1, 2 og 3. Hvert grundmodul er på 37 timer fordelt over 5 dage.  

 Grundmodul 1 og 3 afholdes for tiden af AMU-Center Fyn, grundmodul 2 afholdes  

 for tiden af AMU-Center Sønderjylland.
 Stk. 2.  Der ydes tjenestefrihed med løn til  

 kursusdeltagelsen.
 Stk. 3.  Kursusdeltagelse efter stk. 1 skal ikke finde  

 sted, såfremt det dokumenteres, at kurserne allerede er gennemført.
 Stk. 4.  Kirkeministeriet kan dispensere fra  

 bestemmelsen i stk. 1, hvor der foreligger særlige grunde herfor.
 § 2.  Alle, der er ansat i en stilling som  

 kirketjener, der er klassificeret i tjenestemændenes lønrammesystem, er  

 berettiget til at søge om optagelse på de i § 1 omhandlede kurser, jf. dog §  

 1, stk. 3.
 § 3.  Cirkulæret træder i kraft den 1. februar 1997.
 Stk. 2.  Samtidig ophæves Kirkeministeriets cirkulære af  

 9. maj 1988 om kirketjeneres deltagelse i et erhvervsrengøringskursus, samt  

 Kirkeministeriets cirkulære af 17. januar 1994 om ændring af cirkulære om  

 kirketjeneres deltagelse i et rengøringskursus.
