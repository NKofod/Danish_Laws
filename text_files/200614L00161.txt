Betænkning afgivet af Udvalget vedrørende Færøske Forhold  

 den 6. december 2006 Betænkning over Forslag til lov om tilskud til Færøernes  

 hjemmestyre for 2007 og 2008 [af finansministeren (Thor Pedersen)] 1. Udvalgsarbejdet Lovforslaget blev fremsat den 9. november 2006 og var til 1.  

 behandling den 16. november 2006. Lovforslaget blev efter 1. behandling  

 henvist  

 til behandling i Udvalget vedrørende Færøske Forhold.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været  

 sendt i høring.
Den 14. november 2006 sendte finansministeren en kommenteret  

 høringsoversigt til udvalget.
Spørgsmål Udvalget har stillet 3 spørgsmål til finansministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af TF) indstiller lovforslaget til  

  

 vedtagelse uændret.
 Enhedslistens medlem af  

 udvalget konstaterer, at der er indgået en aftale mellem regeringen og  

 landsstyret, som Enhedslisten går ud fra, at Lagtinget tilslutter sig, og  

 derfor kan Enhedslisten tilslutte sig lovforslaget.
 Et  

  

 mindretal  

  

 i  

 udvalget (TF) indstiller lovforslaget til  

  

 forkastelse  

  

 ved 3. behandling.
Tjóðveldisflokkurins medlem af udvalget udtaler, at t  

 ilskud til Færøernes hjemmestyre  i  

 folkemunde kaldt »bloktilskuddet«  igennem mange år er udlagt og  

 opfattet som  

 en slags gave til Færøerne fra den danske skatteyder.
Men i virkeligheden er  

 der tale om en betaling for at fastholde dansk territorium i Nordatlanten,  

 som  

 har givet Danmark store udenrigspolitiske, strategiske og handelspolitiske  

 fordele.
Fordele, som, uanset hvordan de opgøres, har givet Danmark som stat  

 og  

 geopolitisk aktør stor merværdi og forsvarspolitiske besparelser, der  

 selvfølgelig langt overstiger de beløb, der er sendt til Færøerne som  

 såkaldte  

 bloktilskud.
Det er dygtig statsmandskunst.
Beløbet udgør årligt  

 ca. 0,1 pct.  én promille  af den danske finanslov.
Hvis det  

 overføres til  

 færøske forhold, ville det svare til, at vi i det færøske parlament  

 behandlede  

 et beløb på ca. 4-5 mio. kr.
Men hvad der for den danske stat er et  

 mikroskopisk beløb, har for det færøske samfund  

 siden 1960erne været et altafgørende omdrejningspunkt i politiske  

 beslutninger og politisk handling.
Fra 1960erne opbyggede  

 man en afhængighedsøkonomi, hvor man for hvert år fik stigende tilskud fra  

 Danmark.
Ikke blot til anlægsudgifter i et uudbygget samfund, men også til  

 driften af vigtige institutioner og tjenester som uddannelse, sygehusvæsen og  

 socialvæsen.
Langsomt, men  

 sikkert, opbyggede de politiske partier en magtbase, der baserede sig på, at  

 de  

 kunne tilbyde vigtige velfærdsydelser til borgerne med danske tilskud.
Og al  

 tale om en selvstændig økonomi og et eget ansvar for en retfærdig og  

 solidarisk  

 fordeling af værdierne i det færøske samfund blev effektivt skudt ned med  

 argumentet om, at det kunne man aldrig klare selv uden penge fra Danmark.
For det politiske  

 system og den færøske økonomi var konsekvenserne fatale.
I stedet for at  

 koncentrere sig om, hvordan man kunne få den færøske økonomi til at vokse og  

 det færøske erhvervsliv til at finansiere vælfærdssamfundet, blev  

 tilskudsøkonomien snart den eneste løsning på alle problemer og  

 samfundsmæssige  

 prioriteringer.
Var der konstateret et nødvendigt offentligt behov, så blev  

 der  

 i løsningen indregnet tilskud fra Danmark.
Og hvis erhvervslivet ville sætte  

 gang i et projekt, så blev løsningen at søge om lånegarantier og  

 driftstilskud  

 fra den færøske landskasse.
Finanssektoren tilpassede sig også  

 tilskudsøkonomien og lånte penge ud på baggrund af offentlige garantier og  

 driftstilskud.
I 1989 var  

 tilskuddene til det private erhvervsliv kommet op på et beløb, der svarede  

 præcis til de samlede tilskud fra Danmark.
Man havde indrettet sig en på  

 økonomi, hvor de danske tilskud ikke gik til velfærdsydelser for den enkelte  

 færing, som man prøvede at legitimere systemet med, men hvor man indirekte  

 brugte disse tilskud til subsidier til det private erhvervsliv og til  

 skattelettelser for de rigeste.
Og det var dette system, som kollapsede for  

 14  

 år siden, da Færøerne gik fallit og både færøske og danske aktører, som havde  

 tjent store penge på systemet, reddede sig selv og fik placeret hele  

 regningen  

 hos den færøske skatteyder  ved politisk hjælp.
Denne dyrekøbte  

 erfaring er baggrunden for, at den moderne selvstændighedsbevægelse i  

 Færøerne  

 har sagt det så klart: Dette må aldrig ske igen.
Nu tager vi det fulde ansvar  

 for vores egen økonomi og vores eget samfund.
Nu vil vi vise, at de værdier,  

 vi  

 selv skaber, er rigelige til at opbygge et stærkt og solidarisk  

 velfærdssamfund, hvor vi ikke sender regningen videre.
Nu vil vi bryde ud af  

 osteklokken, få direkte adgang til hele verden og tage vores eget ansvar i  

 verden som en ansvarsfuld og selvstændig aktør.
Fordi det samtidig er  

 forudsætningen  

 for at udvikle os som økonomi, som kultur, som folk, som mennesker og som  

 solidarisk samfund.
Alle undersøgelser  

 viser, at et meget stort flertal af de færøske vælgere ønsker at tage dette  

 ansvar.
Men det store bånd, der binder, er dette bloktilskud.
Derfor var det også  

 et meget stort og historisk skridt, da et flertal i det færøske parlament fra  

 2002 besluttede at reducere det danske tilskud med mere end en tredjedel og  

 at  

 fastfryse det på det samme kronebeløb nominelt  d.v.s. at tilskuddet  

 ikke vokser  

 med pris- og lønudviklingen.
Denne beslutning og den store nedbetaling af  

 gælden ville omregnet til danske forhold svare til, at den danske stat på et  

 år  

 sagde nej tak til en indtægt på 60-70 mia. kr..
Den færøske økonomi  

 klarede skærene uden drastiske nedskæringer eller forringelser for  

 befolkningen.
Hvis vi derimod havde baseret os på tilskuddene fra Danmark,  

 som  

 vi havde gjort forud, og havde undladt at nedsætte det danske tilskud, så er  

 der ingen tvivl om, at den færøske økonomi igen var i alvorlige  

 vanskeligheder.
Tilskuddet har siden  

 stået på det faste årlige beløb på 615,5 mio. kr.
Var det ikke reduceret og  

 fastfrosset, ville det med den almindelige satsregulering være kommet op på  

 ca.1,2 mia. kr. i 2006.
Men tiden er kommet  

 til at aftale en endelig udfasning af bloktilskuddet.
Det burde gøres efter  

 en  

 forhandling mellem færøske og danske myndigheder om f.eks. at afvikle det med  

 100 mio. kr. om året over 6 år.
I overgansgperioden kunne de resterende dele  

 af  

 tilskuddet placeres i en økonomisk fond, der bruges til at nedbringe gæld og  

 til at stå imod med, når konjunkturerne igen vender.
 Forudsætningen er  

 selvfølgelig, at dette leder til Færøernes fulde selvstændighed, hvor landet  

 ikke blot påtager sig alle udgifter, men også får adgang til de  

 indtægtsmuligheder,  

 som det giver at være en selvstændig aktør i verdenssamfundet med direkte  

 adgang til aftaler og markeder med andre lande og unioner.
 Inuit Ataqatigiit var på tidspunktet for betænkningens afgivelse  

 ikke repræsenteret med medlemmer i udvalget og havde dermed ikke adgang til  

 at  

 komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i  

 betænkningen.
Joan Erlandsen (V)   

 Britta Schall Holberg (V)   

 Flemming Damgaard Larsen (V)   

 Pia Larsen (V)  

  

  fmd.  

  

 Ellen Trane Nørby (V)   

 Søren Espersen (DF)   

 Walter Christophersen (DF)   

 Christian Wedell‑Neergaard (KF)   

 Anfinn Kallsberg (FF)   

 Frank Jensen (S)  

  

  nfmd.  

  

 Lene Hansen (S)   

 Torben Hansen (S)   

 Ole Stavad (S)   

 Niels Helveg Petersen (RV)   

 Kristen Touborg (SF)   

 Line Barfod (EL)   

 Høgni Hoydal (TF) Inuit Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 69 Bilagsnr.
Titel 1 Finansministeriets kommenterede høringsoversigt, fra  

 finansministeren 2 Tidsplan for udvalgets behandling af lovforslaget 3 1. udkast til betænkning 4 Oversættelse fra Rigsombudet på Færøerne af Lagtingets  

 finansudvalgs betænkning om forslag til rigslovsindstilling om ikrafttræden  

 for Færøerne af »Forslag til lov om tilskud til Færøernes hjemmestyre for  

 2007 og 2008« Oversigt over spørgsmål og svar vedrørende L 69 Spm.nr.
