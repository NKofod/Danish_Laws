§ 1 Filmkonsulenterne ved Det danske Filminstitut ansættes i henhold til § 6 i  

 loven om film (lov nr. 306 af 9. juni 1982 som ændret ved lov nr. 243 af 8.  

 juni 1983). Konsulenterne må ikke være repræsentanter for eller ansat i eller  

 økonomisk interesseret i virksomheder for produktion, udlejning eller  

 forevisning af film.
Konsulenterne kan ikke være medlemmer af eller  

 suppleanter i filminstituttets bestyrelse og repræsentantskab eller medlemmer  

 af filmjuryen.
§ 2 Filmkonsulenternes opgave er at træffe den kunstneriske afgørelse og  

 afgive indstilling til bestyrelsen om anvendelsen af de midler, som af  

 bestyrelsen stilles til rådighed til manuskript- og produktionsstøtte og i  

 særlige tilfælde til produktion eller medproduktion af en film.
 Stk. 2.  Udenfor falder midler, der er afsat til film  

 for børn og unge under 16 år, hvorom børnefilmrådet træffer den kunstneriske  

 afgørelse og afgiver indstilling.
 Stk. 3.  Bestyrelsen kan pålægge en konsulent at være  

 medlem af børnefilmrådet.
§ 3 Filmkonsulenterne skal i deres arbejde udvise alsidighed og skal virke  

 aktivt og opsøgende med henblik på tilvejebringelse af egnede manuskripter og  

 igangsættelse af produktion af film.
 Stk. 2.  Filmkonsulenterne skal om fornødent give  

 ansøgere råd om den endelige udformning af deres projekter og skal følge  

 gennemførelsen af igangsatte projekter.
§ 4 Henvendelser, der ikke er rettet til en bestemt filmkonsulent overdrages  

 til begge filmkonsulenter, som indbyrdes træffer aftale om, hvem der  

 behandler sagen og giver meddelelse herom til ansøgeren.
Filmkonsulenterne  

 orienterer løbende hinanden og instituttets sekretariat om deres arbejde.
§ 5 Ansøgninger om støtte skal drøftes mellem ansøgeren og den behandlende  

 filmkonsulent, inden denne afgiver indstilling til instituttets bestyrelse.  

 Såfremt denne drøftelse medfører, at konsulenten ikke finder at kunne  

 indstille projektet til støtte, har ansøgeren adgang til at anmode den anden  

 konsulent om at behandle sagen.
Kan heller ikke denne konsulent indstille  

 projektet til støtte, kan ansøgeren forlange, at een eller begge konsulenter  

 udarbejder en negativ indstilling til bestyrelsen herom.
Afslag på  

 ansøgninger skal meddeles ansøgeren skriftligt.
§ 6 Filmkonsulenterne forelægger på bestyrelsesmøder egne indstillinger for  

 instituttets bestyrelse.
Indstillingerne skal være skriftlige og ledsaget af  

 en begrundelse.
§ 7 Indstilles et projekt til støtte, skal indstillingen indeholde følgende  

 oplysninger:
Beløbets størrelse Beløbets størrelse Budget Beløbets størrelse Finansierings- og likviditetsplan Tidspunktet for produktionens igangsætning og den forventede varighed.
 Stk. 2.  Indstillinger om produktionsstøtte skal desuden  

 være bilagt sekretariatets vurdering af de økonomiske forhold.
§ 8 Bestyrelsen kan forlange yderligere oplysninger til belysning af de  

 enkelte projekter, ligesom bestyrelsen kan pålægge filmkonsulenterne og  

 sekretariatet at underkaste en sags økonomiske, juridiske eller praktiske  

 side nærmere behandling.
§ 9 ndringer i denne instruks skal godkendes af ministeriet for kulturelle  

 anliggender.
