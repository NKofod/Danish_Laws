 I medfør af § 4, stk. 2 i lov om godkendelse af handelsskoler, tekniske  

 skoler samt maskinmester- og maskinistskoler og tilskud m.v. til disse  

 skoler, jf. lovbekendtgørelse nr. 187 af 9. april 1981, fastsættes følgende  

 regler om sammensætning og virksomhed for lærerråd ved maskinmesterskoler:
Oprettelse, sammensætning og funktion § 1.  Ved hver maskinmesterskole oprettes et lærerråd.
 § 2.  Lærerrådet består af forstanderen, inspektører  

 og lærere.
 Stk. 2.  Timelærere kan deltage i rådets møder uden  

 stemmeret.
 Stk. 3.  Lærerrådet kan nedsætte udvalg, som afgiver  

 indstilling til rådet.
 Stk. 4.  Lærerrådet kan indbyde særlige sagkyndige til  

 at deltage i rådets møder.
 § 3.  Lærerrådet vælger af sin midte en formand, en  

 næstformand, der i formandens forfald træder i dennes sted, og en sekretær.  

 Forstanderen og inspektører kan ikke vælges til formand og næstformand.
Stk. 2.  Lærerrådet fastsætter selv sin  

 forretningsorden.
Lærerrådet kan nedsætte et forretningsudvalg, der handler  

 på rådets vegne efter regler fastsat i dettes forretningsorden.
Stk. 3.  Valgene i henhold til stk. 1. der foretages på  

 et møde i marts/april måned, gælder for det følgende skoleår.
For skoler, der  

 ikke har semesterskifte i august måned, gælder valget imidlertid fra  

 semesterskiftet i maj måned.
En anden termin kan evt. fastsættes i  

 forretningsordenen.
§ 4.  Formanden sammenkalder lærerrådet, når han  

 finder det nødvendigt, og skal sammenkalde det, når forstanderen eller mindst  

 en fjerdedel af rådets medlemmer kræver det.
Er der ikke bestemt andet i  

 forretningsordenen, sker indkaldelse ved opslag på skolen som regel med  

 mindst 5 arbejdsdages varsel.
Stk. 2.  Formanden fastsætter dagsordenen og meddeler  

 denne ved opslag på skolen som regel 2 arbejdsdage før mødet.
Rådets  

 medlemmer kan stille forslag til dagsordenen senest 4 dage før mødet.
Stk. 3.  Medlemmerne har pligt til at deltage i  

 lærerrådets møder.
Eventuelt forfald skal forud meddeles til formanden.  

 Møderne holdes som regel uden for normal undervisningstid.
§ 5.  Lærerrådet er beslutningsdygtigt, når mindst  

 halvdelen af medlemmerne er til stede.
Lærerrådets vedtagelser træffes ved  

 almindelig stemmeflerhed.
I tilfælde af stemmelighed er formandens stemme  

 udslaggivende.
Afstemning skal foregå skriftligt, hvis et medlem forlanger  

 dette.
Stk. 2.  Alle vedtagelser indføres i protokol, der føres  

 af sekretæren.
Er der holdt afstemning, angives afstemningens emne samt antal  

 stemmer for og imod.
Mindretallet kan forlange, at afvigende meninger efter  

 kort diktat skrives i protokollen.
Protokollen underskrives af formanden på  

 rådets vegne.
Formanden sørger for protokollens opbevaring på skolen.
Den  

 skal efter anmodning forevises medlemmer af lærerrådet.
 § 6.  De med lærerrådets virksomhed forbundne  

 udgifter, herunder til maskinskrivning, kopiering, papir og lignende afholdes  

 af skolen.
Kompetence § 7.  Lærerrådet skal høres om:
 Stk. 2.  Lærerrådet afgiver indstilling om:
 Stk. 3.  Lærerrådet skal udtale sig om enhver sag  

 vedrørende skolen, der forelægges det af formanden eller forstanderen.  

 Lærerrådet kan udtale sig til forstanderen og skolens bestyrelse om alle  

 spørgsmål, der vedrører skolen.
 § 8.  Lærerrådets udtalelser meddeles forstanderen ved  

 eller ledsaget af en udskrift af protokollen.
 Stk. 2.  Lærerrådets udtalelse skal medfølge, hvis en  

 sag forelægges for bestyrelsen eller for en højere myndighed.
 § 9.  Lærerrådet kan ikke udtale sig om den enkelte  

 lærers forhold.
§ 10.  Efter forslag udarbejdet af lærerrådet og  

 skolens ledelse, kan Direktoratet for Søfartsuddannelsen godkende  

 forsøgsordninger med hensyn til lærerrådets sammensætning og funktion, der  

 afviger fra bestemmelserne i bekendtgørelsen.
Godkendelsen gives for en  

 nærmere fastsat periode, der kan forlænges.
 Ikrafttræden m.m.
 § 11.  Bekendtgørelsen træder i kraft ved  

 offentliggørelsen i Lovtidende med virkning fra den 1. april 1987.
