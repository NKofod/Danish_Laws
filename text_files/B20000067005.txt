Bekendtgørelse om fradrag i dagpenge,  

 orlovsydelse, praktikydelse, uddannelsesgodtgørelse og  

 etableringsydelse I medfør af § 58, stk. 1, nr. 3, litra a, b og d, og  

 § 52 f i lov om arbejdsløshedsforsikring m.v., jf.  

 lovbekendtgørelse nr. 592 af 14. juni 1999, som senest ændret  

 ved lov nr. 398 af 31. maj 2000, fastsættes efter forhandling med  

 Landsarbejdsrådet følgende:
Kapitel 1 Fradrag i ydelser § 1. Arbejde og indtægter medfører  

 fradrag i følgende ydelser:
 1) Dagpenge, der udbetales i dagpengeperioden.
 2)	Dagpenge, der udbetales i aktivperioden.
 3) Dagpenge, der udbetales i aktivperioden sideløbende  

 med jobtræning.
 4)	Orlovsydelse til uddannelse, der udbetales efter lov om orlov.
 5)	Praktikydelse, uddannelsesgodtgørelse og etableringsydelse,  

 der udbetales efter lov om en aktiv arbejdsmarkedspolitik.
 6)	Orlovsydelse til børnepasning, der udbetales efter lov om  

 orlov.
Kapitel 2 Arbejde § 2. Ved arbejde forstås i denne  

 bekendtgørelse aktiviteter, som enten medfører indtægt  

 eller efter sin art normalt medfører indtægt.
Stk. 2. Arbejde, der udføres af et medlem i en periode,  

 hvor medlemmet modtager en ydelse efter § 1, medfører fradrag.  

 Dette gælder også arbejde uden for normal arbejdstid og på  

 helligdage samt arbejde, der udføres uden for medlemmets normale  

 faglige område.
Ulønnet arbejde medfører også  

 fradrag, jf. dog §§ 4 og 19.
 Stk. 3. Fradraget sker på det tidspunkt, hvor arbejdet  

 udføres.
Selvstændig bibeskæftigelse § 3. Udøvelse af selvstændig  

 virksomhed som bibeskæftigelse medfører fradrag efter reglerne i  

 bekendtgørelse om udøvelse af selvstændig virksomhed som  

 bibeskæftigelse.
 Stk. 2. Fradraget sker på det tidspunkt, hvor arbejdet  

 udføres.
Frivilligt, ulønnet arbejde § 4. Ved frivilligt, ulønnet arbejde  

 forstås i denne bekendtgørelse arbejde, som et medlem  

 udfører for frivillige organisationer, foreninger eller lignende.  

 Arbejdet skal udføres, uden at medlemmet er underlagt sædvanlige  

 ansættelsesretlige pligter.
Frivilligt, ulønnet arbejde kan kun  

 udføres, hvis det foregår i Danmark og ikke har forbindelse med  

 privat erhvervsvirksomhed.
 Stk. 2. Et medlem kan uden fradrag udføre frivilligt,  

 ulønnet arbejde, der ikke kan udbydes som almindeligt  

 lønarbejde.
Stk. 3. Et medlem kan uden fradrag udføre frivilligt,  

 ulønnet arbejde, der kan udbydes som almindeligt lønarbejde, i  

 op til 4 timer om ugen.
De 4 timer regnes som et gennemsnit over en  

 udbetalingsperiode.
Arbejde herudover medfører fradrag.
Arbejdet  

 må ikke vedrøre primær drift eller vedligeholdelse.
 Stk. 4. Et medlem, der modtager ydelser, jf. § 1, og som  

 udfører frivilligt, ulønnet arbejde, skal skriftligt oplyse  

 a-kassen om arbejdets art og varighed, samt hvilken organisation, forening  

 eller lignende, der arbejdes for.
 Stk. 5. Fradraget efter stk. 3 sker på tidspunktet,  

 hvor arbejdet udføres.
Selvbygger og medbygger § 5. Ydelser kan ikke udbetales til et medlem, der  

 som selvbygger eller medbygger deltager i at opføre eller ombygge egen  

 bolig mv., jf. dog stk. 2. Ydelser kan igen udbetales, når den  

 personlige medvirken i byggeriet er ophørt.
Stk. 2. Ved mindre byggearbejder i egen bolig kan et medlem  

 bevare retten til ydelser.
Der skal dog ske fradrag for de timer, der  

 anvendes på arbejdet.
 Stk. 3. Almindelig vedligeholdelse og reparation af egen bolig  

 medfører ikke fradrag.
 Stk. 4. Fradraget efter stk. 2 sker på det  

 tidspunkt, hvor arbejdet udføres.
Kapitel 3 Indtægter Løn, rådighedsløn, honorarer mv.
 § 6. Ved indtægter forstås i denne  

 bekendtgørelse løn, rådighedsløn, honorarer mv.  

 Indtægterne medfører fradrag, selv om der ikke udføres  

 arbejde i den periode, indtægterne dækker.
 Stk. 2. Indtægter, der træder i stedet for de  

 indtægter, der er nævnt i stk. 1, herunder erstatning for  

 tabt arbejdstjeneste og fratrædelsesgodtgørelse, medfører  

 også fradrag.
 Stk. 3. Bestemmelserne i stk. 1 og 2 anvendes både  

 på engangsbeløb og løbende indtægter.
 Stk. 4. Fradraget sker for den periode, indtægterne  

 dækker.
Borgerlige ombud og hverv § 7. Indtægter, som et medlem modtager for  

 at udføre borgerlige ombud og offentlige og private hverv,  

 medfører fradrag.
 Stk. 2. Indtægter, som et medlem modtager for hverv som  

 vidne, nævning, domsmand, lægdommer eller tilforordnet ved valg,  

 medfører ikke fradrag.
 Stk. 3. Indtægter, som et medlem af en  

 kommunalbestyrelse og et amtsråd modtager for hverv efter de kommunale  

 styrelseslove, medfører ikke fradrag.
 Stk. 4. Indtægter, som et medlem modtager for hverv som  

 borgmester, rådmand eller udvalgsformand, medfører fradrag.
 Stk. 5. Fradraget efter stk. 1 og 4 sker for den periode,  

 indtægterne dækker.
 Pensioner mv.
 § 8. Løbende udbetaling af pension  

 (inklusive tillæg), som er led i et tidligere ansættelsesforhold  

 og er af en sådan karakter, at det er sædvanligt, at  

 arbejdsgiveren bidrager til pensionen, medfører fradrag.
 Stk. 2. Løbende udbetaling af pension, som har  

 forbindelse med en arbejdsperiode i udlandet, medfører fradrag.
 Stk. 3. Løbende udbetaling af pension og  

 pensionslignende ydelser til et medlem, der tidligere har været  

 borgmester, udvalgsformand, rådmand, medlem af Folketinget eller  

 Europaparlamentet mv., medfører fradrag.
Stk. 4. Løbende udbetaling fra en tidligere  

 arbejdsgiver af beløb, som kan sidestilles med pension,  

 medfører fradrag.
Dette gælder, uanset om beløbet  

 udbetales løbende efter arbejdsophøret eller som supplement til  

 dagpengene.
 Stk. 5. Fradraget sker for den periode, pensionen eller  

 beløbet dækker.
 Ophavsrettigheder mv.
§ 9. Indtægter fra førsteudsendelse  

 og indtægter fra genudsendelse, genopførelse og anden form for  

 genanvendelse af bøger, fotografier, teaterstykker, film mv.  

 medfører fradrag.
Der skal dog kun ske fradrag, hvis indtægten  

 stammer fra arbejde inden for medlemmets sædvanlige  

 arbejdsområde, hvor genanvendelser mv. er normale.
 Stk. 2. Licensafgifter, biblioteksafgifter,  

 Koda/Gramex-afgifter, royalties og lignende rettigheder medfører ikke  

 fradrag.
 Stk. 3. Fradrag efter stk. 1 sker på det tidspunkt,  

 hvor indtægterne modtages.
Legater § 10. Legater medfører fradrag, hvis der er  

 knyttet en arbejdspligt til legaterne.
 Stk. 2. Fradraget sker for den periode, indtægterne  

 dækker.
Indtægter, der ikke medfører fradrag § 11. Der sker ikke fradrag for arbejdsfrie  

 indtægter, herunder:
 1)	Kapitalpensioner og kapitalforsikringer.
 2)	Indtægter fra opsparings- og forsikringsordninger (herunder  

 livrenter), der er uden forbindelse med et arbejdsforhold.
 3)	Ydelser efter lov om Arbejdsmarkedets Tillægspension og  

 udbetalinger efter lov om Lønmodtagernes Dyrtidsfond.
 4)	Pension efter ægtefælle eller samlever.
 5)	Førtidspension inklusive tillæg, invaliditetsydelse og  

 efterlevelsespension efter lov om sikring mod følger af  

 arbejdsskade.
 6)	Erstatninger, herunder erstatninger efter lov om sikring mod  

 følger af arbejdskade.
 7)	Krigserstatning, renteudbetaling til besættelsestidens ofre og  

 hædersgaver.
 8)	Livsvarige ydelser på finansloven til kunstnere og deres  

 efterladte.
 9)	Efterløn efter funktionærlovens § 8,  

 efterindtægt efter kapitel 6 i lov om tjenestemandspension,  

 godtgørelse for usaglig afskedigelse efter hovedaftalens § 4,  

 stk. 3, og funktionærlovens § 2 b mv., fratrædelses-  

 godtgørelse efter funktionærlovens § 2 a og  

 godtgørelse efter ligebehandlingsloven.
 10)	Indtægter ved salg af erhvervsvirksomhed og fast ejendom.
 11)	Forpagtningsafgift og indtægt ved udlejning, der ikke kan  

 betragtes som erhvervsmæssig, og overskud af egen bolig.
 12)	Renter, aktieudbytte og lignende, arv, gaver og gevinster.
 13)	Underholdsbidrag.
 § 12. Tantieme, gratiale, bonus, opsparet  

 søgnehelligdagsbetaling og lignende udbetalinger, som vedrører  

 et arbejdsforhold, medfører ikke fradrag.
Stk. 2. Et beløb, som modtages fra en arbejdsgiver,  

 medfører ikke fradrag, hvis lønmodtageren 1)	har orlov fra arbejdsforholdet, og 2)	fra arbejdsgiveren efter aftale får udbetalt et supplement til  

 orlovsydelsen.
Kapitel 4 Beregning af fradrag mv.
Dagpenge - timefradrag § 13. Beregning af fradrag, herunder  

 belægning af dagpengekortet, sker efter reglerne i  

 bekendtgørelse om supplerende dagpenge.
 Stk. 2. Timetallet, der skal ske fradrag for efter  

 §§ 6-10, beregnes ved omregning af indtægterne med  

 omregningssatsen.
 Stk. 3. Ved beregning af fradrag for indtægter efter  

 § 8, stk. 2, omregnes den udenlandske pensionsudbetaling med den  

 officielle valutakurs den første hverdag i udbetalingsperioden.
 Stk. 4. Fradrag for arbejde ved selvstændig virksomhed  

 som bibeskæftigelse sker efter reglerne i bekendtgørelse om  

 bibeskæftigelse, jf. § 3.
Dagpenge ved jobtræning/individuel  

 jobtræning i dagpengeperioden - timefradrag § 14. Et medlem, der i dagpengeperioden, jf.  

 § 52 a, stk. 1, eller § 55, stk. 1, modtager  

 dagpenge, og som deltager i jobtræning eller individuel  

 jobtræning, skal have fradrag i dagpengene for såvel timerne fra  

 jobtræningen eller den individuelle jobtræning som for andre  

 indtægter og andet arbejde.
Dagpenge ved jobtræning/individuel  

 jobtræning i aktivperioden - timefradrag § 15. Et medlem, der i aktivperioden, jf.  

 § 52, stk. 2, eller § 55, stk. 2, modtager dagpenge og  

 deltager i jobtræning eller individuel jobtræning, har ret til at  

 modtage et dagpengebeløb, der sammenlagt med indtægten fra  

 jobtræningen svarer til højeste dagpenge.
Stk. 2. Et medlem har ret til et supplerende  

 dagpengebeløb efter stk. 1, uanset at medlemmet er omfattet af et  

 opsigelsesvarsel i jobtræningen eller den individuelle  

 jobtræning.
Indtægten fra jobtræningen nedsættes med  

 arbejdsmarkedsbidraget.
 Stk. 3. Fradrag for andet arbejde og andre indtægter i  

 det supplerende dagpengebeløb sker på baggrund af et timefradrag  

 efter reglerne i § 13. Fradraget udgør pr. time 1/37 af  

 dagpengenes højeste beløb for en uge.
Orlovsydelse til uddannelse og  

 uddannelsesgodtgørelse - timefradrag § 16. Beregning af fradrag, herunder  

 belægning af ydelseskortet for sygdom med sygedagpenge, ferie og  

 betaling for G-dage, sker efter reglerne i bekendtgørelse om  

 supplerende dagpenge.
 Stk. 2. Timetallet, der sker fradrag for efter §§ 6-10,  

 beregnes ved omregning af indtægterne med omregningssatsen.
 Stk. 3. Ved beregning af fradrag for indtægter efter  

 § 8, stk. 2, omregnes den udenlandske pensionsudbetaling med den  

 officielle valutakurs den første hverdag i udbetalingsperioden.
 Stk. 4. Fradrag for arbejde ved selvstændig virksomhed  

 som bibeskæftigelse, jf. § 3, sker efter reglerne i  

 bekendtgørelse om bibeskæftigelse.
 § 17. Hvis der til en  

 uddannelse er knyttet løn, og den er lavere end  

 uddannelsesgodtgørelsen eller orlovsydelsen til uddannelse, fradrages  

 lønnen, så medlemmet i alt får et beløb, der svarer  

 til uddannelsesgodtgørelsen eller orlovsydelsen til uddannelse.  

 Lønnen nedsættes forinden med arbejdsmarkedsbidraget.
 Stk. 2. Fradrag for andet arbejde og andre indtægter i  

 den supplerende orlovsydelse eller den supplerende  

 uddannelsesgodtgørelse sker på baggrund af et timefradrag efter  

 reglerne i § 16. Fradraget udgør pr. time 1/37 af orlovsydelsen  

 eller uddannelsesgodtgørelsen.
 Praktikydelse - timefradrag.
 § 18. Beregning af fradrag, herunder  

 belægning af ydelseskortet for sygdom, ferieafholdelse og betaling af  

 G-dage, sker efter reglerne i bekendtgørelse om supplerende  

 dagpenge.
 Stk. 2. Timetallet, der skal ske fradrag for efter  

 §§ 6-10, beregnes ved omregning af indtægterne med  

 omregningssatsen.
 Stk. 3. Ved beregning af fradrag for indtægter efter  

 § 8, stk. 2, omregnes den udenlandske pensionsudbetaling med den  

 officielle valutakurs den første hverdag i udbetalingsperioden.
 Stk. 4. Fradrag for arbejde ved selvstændig virksomhed  

 som bibeskæftigelse, jf. § 3, sker efter reglerne i  

 bekendtgørelse om bibeskæftigelse.
Orlovsydelse til børnepasning mv. -  

 kronefradrag § 19. Beregning af fradrag for arbejde og  

 indtægter efter § 2 og §§ 6-10 sker krone-for-krone i  

 orlovsydelsen.
Indtægten nedsættes forinden med  

 arbejdsmarkedsbidraget.
 Stk. 2. Hvis lønindtægten ikke er kendt på  

 tidspunktet, hvor oplysningerne skal gives til a-kassen, beregner a-kassen et  

 fradrag i orlovsydelsen for et beløb, der svarer til det  

 beskæftigede antal timer ganget med omregningssatsen.
 Stk. 3. Fradrag for arbejde ved selvstændig virksomhed  

 som bibeskæftigelse, jf. § 3, beregnes som det antal timer, der  

 skal medføre fradrag efter reglerne i bekendtgørelse om  

 udøvelse af selvstændig virksomhed som bibeskæftigelse,  

 ganget med omregningssatsen.
Stk. 4. Arbejde som selvbygger og medbygger, der overstiger,  

 hvad der kan sammenlignes med almindelig vedligeholdelse og reparation af  

 egen bolig, jf. § 5, stk. 3, medfører fradrag.
Fradraget  

 beregnes som det anvendte timetal, jf. § 5, stk. 2, ganget med  

 omregningssatsen.
 Stk. 5. Indtægter i form af sygedagpenge og betaling for  

 G-dage fradrages krone-for-krone.
Stk. 6. Der skal ske belægning af ydelseskortet,  

 når medlemmet holder ferie.
Reglerne i bekendtgørelse om  

 supplerende dagpenge følges.
Kapitel 5 Etableringsydelse § 20. Et medlem, der modtager etableringsydelse,  

 kan fra 3. januar 2000 tjene 30.900 kr. om året ved andet arbejde mv.,  

 uden at det medfører fradrag i etableringsydelsen.
Beløbet  

 reguleres én gang årligt med satsreguleringsprocenten, jf. lov  

 om en satsreguleringsprocent, og beløbet afrundes til nærmeste  

 100 kr.
 Stk. 2. Det fradragsfrie beløb nedsættes, hvis  

 medlemmet ikke modtager etableringsydelse et helt kalenderår.  

 Nedsættelsen sker ved, at det fradragsfrie beløb reduceres med  

 1/52 for hver hele uge, hvor medlemmet ikke er på  

 etableringsydelse.
 § 21. Ved opgørelsen af det fradragsfrie  

 beløb medtages alle indtægter fra arbejde mv., der  

 medfører fradrag efter §§ 2 og 3 og §§ 5-10.  

 Indtægterne nedsættes med arbejdsmarkedsbidraget.
 Stk. 2. Hvis indtægten ikke kendes på tidspunktet,  

 hvor oplysningerne skal gives til a-kassen, beregner a-kassen et  

 beløb, der indgår i det fradragsfrie beløb.  

 Beløbet svarer til antallet af arbejdstimer, der er anvendt på  

 arbejdet, ganget med omregningssatsen.
 Stk. 3. Udøvelse af selvstændig virksomhed som  

 bibeskæftigelse, jf. § 3, indgår i det fradragsfrie beløb,  

 medmindre der gives etableringsydelse til den selvstændige virksomhed.  

 Det antal timer, der medfører fradrag efter reglerne i  

 bekendtgørelse om udøvelse af selvstændig virksomhed som  

 bibeskæftigelse, ganges med omregningssatsen.
Stk. 4. Arbejde som selvbygger eller medbygger, der  

 udføres i et omfang, der overstiger, hvad der kan sammenlignes med  

 almindelig vedligeholdelse og reparation af egen bolig, jf. § 5,  

 stk. 3, indgår i det fradragsfrie beløb.
Fradraget sker  

 efter reglen i stk. 2.
 § 22. Når indtægten fra andet arbejde  

 mv. overstiger det fradragsfrie beløb i § 20, skal der ske  

 fradrag i etableringsydelsen for andet arbejde og andre indtægter, jf.  

 §§ 2-10. Fradraget sker efter reglerne i § 13.
Stk. 2. Udøvelse af selvstændig virksomhed som  

 bibeskæftigelse medfører dog ikke fradrag, hvis der gives  

 etableringsydelse til den selvstændige virksomhed.
Fradraget sker efter  

 reglerne i bekendtgørelse om udøvelse af selvstændig  

 virksomhed som bibeskæftigelse.
 Stk. 3. Ydelseskortet belægges, hvis medlemmet er syg,  

 holder ferie eller modtager betaling for G-dage efter reglerne i  

 § 13.
 Stk. 4. Når indtægten overstiger det fradragsfrie  

 beløb, og medlemmet ikke kan anses for ophørt som selvbygger  

 eller medbygger, kan medlemmet ikke længere modtage  

 etableringsydelse.
Kapitel 6 Ikrafttræden mv.
 § 23. Bekendtgørelsen træder i kraft  

 den 21. august 20001) .
Stk. 2. Samtidig ophæves 1)	bekendtgørelse nr. 447 af 31. maj 1996 om fradrag i dagpenge  

 for personer, der deltager i jobtræning eller i individuel  

 jobtræning og fradrag i ydelser i henhold til lov om en aktiv  

 arbejdsmarkedspolitik og lov om orlov, 2)	bekendtgørelse nr. 250 af 3. april 1997 om ændring af  

 bekendtgørelse om fradrag i dagpenge for personer, der deltager i  

 jobtræning eller i individuel jobtræning og fradrag i ydelser i  

 henhold til lov om en aktiv arbejdsmarkedspolitik og lov om orlov, 3)	bekendtgørelse nr. 69 af 27. januar 2000 om ændring af  

 bekendtgørelse om fradrag i dagpenge for personer, der deltager i  

 jobtræning eller i individuel jobtræning og fradrag i ydelser i  

 henhold til lov om en aktiv arbejdsmarkedspolitik og lov om orlov, og 4)	bekendtgørelse nr. 438 af 9. juni 1999 om fradrag i  

 arbejdsløshedsdagpenge.
Direktoratet for Arbejdsløshedsforsikringen,  

 den 11. juli 2000 Lisbeth Lollike /Tove Loft 1)   Der udarbejdes  

 en vejledning til bekendtgørelsen.
