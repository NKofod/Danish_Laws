Udtalt, at varetagelsen af hvervet som byrådsmedlem er betinget af  

 fast bopæl i kommunen.
Mister et medlem sin valgbarhed, udtræder medlemmet af  

 byrådet, jf. den kommunale valglovs § 100, stk. 1.
 Spørgsmålet om, hvorvidt et medlem har mistet sin valgbarhed til  

 byrådet i tilfælde, hvor vedkommende kun lejlighedsvis opholder sig i  

 Danmark, afgøres af byrådet, jf. den kommunale valglovs § 100, stk. 2.
Det er forudsat i den kommunale valglov, at byrådet skal foretage en  

 selvstændig vurdering af bopælsspørgsmålet.
Denne vurdering vil ofte, men  

 ikke nødvendigvis, være sammenfaldende med den vurdering, der foretages i  

 forbindelse med bopælsregistrering i henhold til reglerne om  

 folkeregistrering.
Folketingets Lovsekretariat Folketinget Christiansborg 1240 København K Hermed fremsendes i 85 eksemplarer besvarelse af spørgsmål nr.
S 2579, som  

 medlem af Folketinget Kristen Touborg (SF) har stillet til  

 indenrigsministeren den 11. september 1995.
Med venlig hilsen Birte Weiss / Emil le Maire Indenrigsministeriet 1. kommunekontor J.nr. 1995/10150-26 Den 19. september 1995 Besvarelse af spørgsmål nr.
S 2579 stillet af folketingsmedlem  

 Kristen Touborg (SF) til indenrigsministeren den 11. september 1995 Spørgsmål:
»Vil ministeren med udgangspunkt i sagen om Karsten Thomsen  

 (refereret i Lemvig Folkeblad den 31. august og 1. september 1995) svare på,  

 om man kan varetage sit borgerlige ombud som byrådsmedlem, eller man skal  

 forlade byrådet, når man kun lejlighedsvis opholder sig i Danmark?» Svar:
 Efter reglerne i § 3, jf. § 1, i lov nr. 140 af 8. marts 1989 om kommunale  

 valg, som ændret ved lov nr. 208 af 29. marts 1995, er det en betingelse for  

 valgbarhed til byrådet, at en person har fast bopæl i kommunen.
Varetagelsen af hvervet som byrådsmedlem er således betinget af, at  

 medlemmet har fast bopæl i kommunen.
Mister et medlem sin valgbarhed,  

 udtræder medlemmet af byrådet, jf. den kommunale valglovs § 100, stk. 1.
 Spørgsmålet om, hvorvidt et medlem har mistet sin valgbarhed i tilfælde,  

 hvor vedkommende kun lejlighedsvis opholder sig i Danmark, afgøres af  

 byrådet, jf. den kommunale valglovs § 100, stk. 2.
Det er forudsat i den kommunale valglov, at byrådet skal foretage en  

 selvstændig vurdering af bopælsspørgsmålet.
Denne vurdering vil ofte, men  

 ikke nødvendigvis, være sammenfaldende med den vurdering, der foretages i  

 forbindelse med bopælsregistrering i henhold til reglerne om  

 folkeregistrering.
 Det bemærkes, at Indenrigsministeriet i brev af 12. september 1995 har  

 meddelt byrådsmedlem Karsten Thomsen, at det i overensstemmelse med  

 ovennævnte regler tilkommer Lemvig Byråd at træffe afgørelse om, hvorvidt han  

 har mistet sin valgbarhed.
