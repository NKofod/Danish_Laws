I medfør af § 1, stk. 2, nr. 10, i lov nr. 282 af 8. maj 1991 om foderstoffer og tekstanmærkning nr. 59 til finansloven samt efter bemyndigelse fastsættes:
 § 1.  Virksomheder, der er registreret i medfør af  

 bekendtgørelse om foderstoffer og bekendtgørelse om tilsætningsstoffer til  

 foderstoffer skal betale en årlig afgift til dækning af Plantedirektoratets  

 udgifter i finansåret til kontrol og tilsyn med virksomhedernes overholdelse  

 af disse bekendtgørelser, jf. bilaget.
 § 2.  Virksomheder og produktionsmæssigt adskilte  

 fabrikationsanlæg, der er registreret i medfør af bekendtgørelsen om  

 foderstoffer, skal betale en årlig afgift til dækning af Plantedirektoratets  

 udgifter i finansåret til proces- og færdigvarekontrol i henhold til  

 bekendtgørelse om produktion af salmonellafri foderstoffer, jf. bilaget.
 Stk. 2.  Virksomheder, der alene producerer ublandede  

 foderstoffer og råvarer, og virksomheder og fabrikationsanlæg, der i medfør  

 af § 1, stk. 2 og 3, i bekendtgørelsen om produktion af salmonellafri  

 foderstoffer er tilsluttet et regelsæt for god produktionspraksis betaler  

 ikke afgift for proceskontrol.
§ 3.  De tillægsafgifter, der er nævnt i bilaget, nr.  

 2-7, fastsættes på grundlag af virksomhedernes oplysning om salg det  

 foregående kalenderår af de kategorier af foderstoffer og tilsætningsstoffer,  

 der er nævnt i bilaget.
Virksomhederne skal hvert år inden den 15. februar  

 indsende disse oplysninger til Plantedirektoratet.
 Stk 2.  Dækker de samlede afgiftsbeløb ikke  

 direktoratets udgifter til kontrol og tilsyn, opkræver direktoratet i  

 december måned det manglende beløb forholdsmæssigt hos de registrerede  

 virksomheder på samme grundlag som nævnt i stk. 1.
 Stk. 3.  Overstiger det samlede afgiftsbeløb  

 direktoratets udgifter til kontrol og tilsyn, tilbagebetaler direktoratet  

 senest den 31. marts i det følgende finansår det overskydende beløb  

 forholdsmæssigt til de registrerede virksomheder på samme grundlag som nævnt  

 i § 2, stk. 1.
 § 4.  De afgifter, der er nævnt i §§ 1-2, tillægges  

 merværdiafgift.
 Stk. 2.  Afgifterne er tillagt udpantningsret.
 § 5.  Afgifterne forfalder ved påkrav, og betaling  

 skal ske senest 30 dage efter fakturaens dato.
Stk. 2.  Betales en forfalden afgift ikke rettidigt,  

 skal der betales rente af beløbet.
Renten fastsættes til 1,3 pct. månedligt  

 for hver påbegyndt måned fra forfaldsdagen at regne.
 § 6.  Bekendtgørelsen træder i kraft den 1. januar  

 1994.
 Stk. 2.  Bekendtgørelse nr. 876 af 18. november 1993 om  

 betaling for foderstofkontrol ophæves samtidig.
