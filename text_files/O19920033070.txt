Resumé  


  

 A, der var cheflæge på et lokalt sygehus, udtalte sig på et politisk møde  

 om overflytningen af en afdeling til et andet sygehus.
Dagen efter blev det  

 foreholdt A på et møde med amtskommunens ledelse, at han havde handlet  

 illoyalt  

 ved at udtale sig om sagen på mødet dagen før.
 Ombudsmanden fandt, at ledelsen af relativt selvstændige  

 offentlige institutioner - som f.eks. hospitaler - har en i det væsentlige  

 fri  

 adgang til over for offentligheden at fremlægge synspunkter såvel på egne som  

 på institutionens vegne.
Ombudsmanden bemærkede, at cheflægen som andre offentligt ansatte  

 var undergivet en overordnet myndigheds bestemmelse om, hvorvidt han må  

 udtale  

 sig på institutionens vegne, og om hvad han i givet fald må sige.
Denne  

 instruktionsadgang har kun betydning, såfremt den faktisk er udnyttet i form  

 af  

 udtrykkelige meddelte begrænsninger i adgangen til at ytre sig offentligt på  

 forvaltningens vegne.
Ombudsmanden fandt ikke, at der på forhånd var meddelt  

 sygehusledelsen nogle begrænsninger med hensyn til adgangen til at udtale sig  

 offentligt om sammenlægningssagen.
A havde således været berettiget til at  

 udtale sig offentligt om sagen, og amtskommunens ledelse havde ikke haft  

 grundlag for at rette bebrejdelser mod ham i den anledning. (J. nr.  

 1991-2283-42).
 Ytringsfrihed for institutionsleder.
Ved skrivelse af 9. december 1991 anmodede jeg under henvisning  

 til ombudsmandslovens § 6, stk. 5, X Amtsråd om en udtalelse angående sagen,  

 der opstod som følge af cheflæge A's udtalelser på et møde i Y-by den 26.  

 november 1991 om Y-by Sygehus.
Jeg anmodede endvidere om udlån af sagens  

 akter.  

 X Amtskommune besvarede henvendelsen den 12. december 1991.
 Den 7. januar 1992 anmodede jeg X Amtsråd om en supplerende  

 udtalelse, som jeg modtog med skrivelse af 14. januar 1992.
 Den 28. januar 1992 anmodede jeg om A's eventuelle bemærkninger  

 til sagen, og dem modtog jeg med skrivelse af 30. marts 1992.
Det fremgår af udtalelserne, at partiet P i Y-by den 26.  

 november 1991 henvendte sig til Y-by Sygehus, idet man på et medlemsmøde  

 samme  

 dag ønskede en gennemgang af sygehusets beregninger af omkostningerne ved at  

 placere en samlet karthoraxkirurgisk afdeling for X og Z amtskommuner på  

 sygehuset.
Henvendelsen var fremkommet, fordi der var en omfattende offentlig  

 debat om en eventuel overflytning af den karthoraxkirurgiske afdeling fra  

 Y-by  

 Sygehus til V-by Sygehus.
Dette var baggrunden for, at A den 26. november  

 1991  

 kl. 20.05 blev kontaktet med henblik på deltagelse i mødet samme aften.
Mødet  

 blev den følgende dag refereret i avisen.
A deltog i mødet fra kl. 20.30.
A har oplyst, at han på mødet gennemgik beregningerne for Y-by  

 Sygehus og i den forbindelse trak paralleller til de beregninger, som X  

 Amtskommunes sundhedsforvaltning havde foretaget.
Han svarede desuden på  

 korte  

 spørgsmål; da spørgsmålene var overstået, forlod han mødet uden at have  

 deltaget i debatten.
X Amtskommune har oplyst, at A på mødet kom i konfrontation med  

 sundhedsudvalgets formand, der bor i Y-by.
Amtskommunen har om indholdet af  

 A's  

 udtalelser på mødet bl.a. henvist til, at stridens kerne er A's mistillid til  

 sundhedsforvaltningens beregninger af konsekvenserne af en flytning af den  

 karthoraxkirurgiske afdeling fra Y-by Sygehus til V-by Sygehus.
Desuden har  

 amtskommunen oplyst, at sundhedsudvalgets formand som sin oplevelse fra mødet  

 har fremhævet A's tydelige ringeagt for X Amtskommunes sundhedsforvaltning og  

 beslutningsgrundlaget for den kommende beslutning om, hvorvidt den  

 karthoraxkirurgiske afdeling skulle flyttes.
 Den 27. november 1991 blev A anmodet om at deltage i et møde  

 samme dag med X Amtskommunes ledelse angående hans deltagelse i P  

 vælgerforenings møde den 26. november 1991. På dette møde blev det foreholdt  

 A,  

 at han havde handlet illoyalt ved at deltage i mødet den 26. november 1991. A  

 har oplyst, at han på mødet gav udtryk for, at han ikke havde handlet  

 illoyalt,  

 og at han henviste til,  

  

 at  

  

 sagen om  

 eventuel flytning af den karthoraxkirurgiske afdeling befandt sig i en  

 offentlighedsfase forud for behandlingen i amtsrådet,  

  

 at  

  

 han på mødet alene havde fremlagt oplysninger uden at deltage i  

 debatten, og  

  

 at  

  

 sundhedsudvalgets  

 formand havde deltaget i mødet uden at tilkendegive, at hans tilstedeværelse  

 var uønsket.
A har oplyst, at amtskommunens ledelse under mødet fremhævede, at  

 der i situationer som den foreliggende principielt burde indhentes  

 godkendelse  

 fra amtskommunens centrale forvaltning til at deltage i mødet.
Amtskommunen  

 har  

 oplyst, at amtskommunens ledelse på mødet gav udtryk for, at det var en meget  

 uheldig og uantagelig situation, at cheflægen på Y-by Sygehus på et lukket  

 møde  

 i partiet P kom i en konfrontation med sundhedsudvalgets formand, uden at  

 denne  

 på forhånd kunne vide, at hun på mødet skulle møde sygehusets cheflæge.  

 Amtskommunen har endvidere oplyst, at chefen for sundhedsforvaltningen  

 tilkendegav, at han ikke kunne have tillid til en leder i sundhedsvæsenet,  

 der  

 bragte sin politiske foresatte i en sådan situation på et offentligt  

 refereret  

 møde.
A har oplyst, at han på mødet den 27. november 1991 tog den  

 opfattelse, amtskommunens ledelse gav udtryk for, til efterretning.
X  

 Amtskommune har oplyst, at A på mødet beklagede, at hans deltagelse i mødet  

 den  

 foregående dag måtte fremtræde som illoyal adfærd.
 Mødet gav ikke anledning til tjenstlige pålæg eller disciplinære  

 sanktioner.
 Jeg udtalte herefter følgende i et brev til X Amtsråd:
"Det generelle spørgsmål om offentligt ansattes  

 ytringsfrihed har jeg tidligere haft lejlighed til at behandle i en sag, der  

 er  

 gengivet i Folketingets Ombudsmands beretning, 1987, s. 237. Som nævnt på  

 dette  

 sted, er udgangspunktet, at offentligt ansatte har ganske samme frihed som  

 andre til at deltage i den offentlige debat.
Som det videre nævnes, er det  

 dog  

 antaget, at hensynet til offentlige myndigheders interne beslutningsproces og  

 funktionsevne i  

  

 særlige  

  

 tilfælde kan  

 føre til en begrænsning af de ansattes ytringsfrihed.
Det er næppe muligt at  

 give en fuldstændig beskrivelse af, hvornår, i hvilket omfang og for hvilke  

 ansatte sådanne særlige begrænsninger gælder.
Men jeg anførte følgende  

 hovedsynspunkter:
"1. Begrænsningerne omfatter alene udtalelser vedrørende  

 sager inden for de pågældendes eget arbejdsområde.
Offentligt ansatte har  

 samme  

 frihed som andre borgere til at udtale sig om sager på forvaltningsområder,  

 som  

 de ikke har berøring med i deres daglige arbejde.
2. Ved udtalelse inden for eget arbejdsområde er det af  

 betydning, om den pågældende som led i sit arbejde har været (eller er)  

 aktivt  

 medvirkende i myndighedens beslutningsproces.
Begrænsningerne vil i  

 almindelighed ikke omfatte ansatte med en funktion, der ligger fjernt fra de  

 politiske eller administrative beslutningstagere.
3. Det spiller en rolle, om udtalelserne fremsættes før eller  

 efter, at en beslutning er truffet.
Adgangen til at udtale sig, inden en sag  

 er  

 afgjort, kan - af hensyn til beskyttelse af den interne beslutningsproces -  

 være noget snævrere end adgangen til at udtale sig senere.
 4. Det ligger efter praksis fast, at offentligt ansatte har en  

 vidtgående frihed til at udtale sig om ressourcespørgsmål inden for et  

 arbejdsområde, hvor spørgsmålet kan have væsentlig betydning for  

 medarbejdernes  

 fremtidige ansættelses- og arbejdsforhold.
Det følger af det anførte, dels at der kræves særlige  

 tungtvejende grunde for at anerkende begrænsninger i offentligt ansattes  

 ytringsfrihed, dels at disse grunde normalt kun vil foreligge i forhold til  

 centralt placerede medarbejdere, der deltager eller har deltaget i den  

 omstridte beslutnings tilblivelse." Når en offentligt ansat udtaler sig i tjenesten, er han  

 undergivet ledelsens bestemmelse om, hvorvidt han må udtale sig og i  

 bekræftende fald om, hvad han må sige på myndighedens vegne, jf.
Folketingets  

 Ombudsmands beretning, 1982, s. 199, og 1984, s. 149, samt Lars Nordskov  

 Nielsen: Responsum om offentligt ansattes ytringsfrihed - med særligt sigte  

 på  

 overenskomstansatte DJØF'ere, offentliggjort i DJØF-Bladet nr. 22/1987, s. 5  

 og  

 8, og Henrik Zahle: Dansk Forfatningsret, bind 3, Menneskerettigheder, s. 65  

 f.
Sondringen mellem udtalelser, der fremsættes af den offentligt  

 ansatte som privatperson, "på egne vegne", og udtalelser på  

 myndighedens vegne, lader sig i praksis langt fra altid gennemføre for så  

 vidt  

 angår offentlige udtalelser, der fremsættes af lederen af den myndighed eller  

 institution, hvis sagsområde der er tale om.
Sådanne udtalelser vil - uanset  

 om  

 de måtte være ment som private tilkendegivelser - ofte blive opfattet som  

 hidrørende fra institutionen som sådan.
 Efter min opfattelse gælder der da også i et vist omfang særlige  

 regler angående ytringsfriheden for ledere af relativt selvstændige  

 offentlige  

 institutioner.
I dansk forvaltning, såvel den statslige som den kommunale, er  

 forholdet det, at langt hovedparten af de myndigheder og institutioner,  

 hvorigennem forvaltningsvirksomheden udøves, indgår i hierarkiske strukturer,  

 hvor den øverste myndighed er hos et politisk valgt organ (ministre,  

 kommunalbestyrelse, borgmester). Umiddelbart under det politiske organ findes  

 en centraladministration, der virker som sekretariat for den politiske  

 ledelse  

 og samtidig varetager den øverste administrative ledelse på området.
Under  

 centraladministrationen er placeret et antal styrelser og institutioner med  

 afgrænsede funktioner på særlige områder.
Nogle af disse myndigheder har  

 inden  

 for deres særlige forvaltningsområde funktioner i forhold til den politiske  

 ledelse, som ganske svarer til centraladministrationens.
Andre styrelser og  

 institutioner har en relativt selvstændig stilling i forhold til den centrale  

 politiske og administrative ledelse.
Det gælder navnlig institutioner, hvis  

 hovedvirksomhed er baseret på en særlig fagkundskab, og (eller) som varetager  

 særlige tekniske eller driftsmæssige funktioner.
Hospitalsvirksomhed er i vidt omfang baseret på særlig  

 fagkundskab, og de enkelte hospitaler indtager i praksis en tilsvarende  

 relativt uafhængig stilling i forhold til den centrale politiske og  

 administrative ledelse i amtskommunens sundhedsforvaltning.
Det gælder,  

 uanset  

 at hospitalerne og hospitalsledelsen i forhold, der ikke direkte angår den  

 lægelige behandling (personale, økonomi mv.), er undergivet den centrale  

 sundhedsforvaltnings instruktionsmyndighed.
På baggrund af de almene politiske og demokratiske værdier, der  

 er knyttet til en fri og uhindret offentlig debat, hvori også de offentligt  

 ansatte deltager med deres særlige sagkundskab, må udgangspunktet efter min  

 mening være, at ledelsen af sådanne relativt selvstændige offentlige  

 institutioner har en i det væsentlige fri adgang - i overensstemmelse med de  

 ovenfor anførte hovedsynspunkter om offentligt ansattes ytringsfrihed - til  

 over for offentligheden at fremlægge sine synspunkter såvel på egne som på  

 institutionens vegne.
Dette stemmer efter min opfattelse med praksis.
Som anført ovenfor er det samtidig et alment anerkendt princip,  

 at en offentligt ansat er undergivet ledelsens bestemmelse om, hvorvidt og  

 hvorledes han må udtale sig i tjenesten.
Der består således en adgang for  

 centralledelsen til - under behandling af en bestemt sag, hvor afgørelsen  

 træffes af den centrale myndighed - at fastsætte nærmere regler om, hvem der  

 kan udtale sig offentligt om sagen på forvaltningens, herunder de implicerede  

 styrelsers og institutioners vegne.
Jeg henviser til sagen omtalt i  

 Folketingets Ombudsmands beretning for 1982, s. 199 ff.
Adgangen til at  

 fastsætte sådanne regler forudsætter, at der i øvrigt, sagligt og  

 organisatorisk, foreligger et retligt instruktionsforhold.
Anerkendelse af denne beføjelse for centralledelsen rejser  

 spørgsmål om institutionslederens adgang til at udtale sig som privatperson  

 over for offentligheden om en sag, i hvilken centralledelsen har truffet  

 udtrykkelig bestemmelse om, hvem der offentligt kan udtale sig på  

 forvaltningens vegne.
Dette særlige spørgsmål - som ikke er aktuelt i den  

 foreliggende sag - vil jeg ikke gå nærmere ind på her.
Det følger af det udgangspunkt, jeg har anført ovenfor, at  

 instruktionsadgangen kun har betydning, såfremt den faktisk er udnyttet i  

 form  

 af udtrykkeligt meddelte begrænsninger i adgangen til at ytre sig offentligt  

 på  

 forvaltningens vegne.
I denne sag ses der ikke på forhånd at være meddelt  

 sygehusledelsen nogle begrænsninger med hensyn til adgangen til at udtale sig  

 offentligt om sammenlægningssagen.
Følgelig har (A) efter min opfattelse været berettiget til at  

 udtale sig offentligt om sagen uden at indhente godkendelse heraf fra  

 amtskommunens centrale sundhedsforvaltning.
Endvidere har (A's) udtalelser  

 klart ligget inden for rammerne af de almindelige principper for offentligt  

 ansattes ytringsfrihed (jf. ovenfor); særligt bemærker jeg, at (A) efter det  

 oplyste ikke ses at have været aktivt medvirkende i den egentlige  

 beslutningsproces vedrørende placeringen af en samlet karthoraxkirurgisk  

 afdeling (jf. ovenfor side 331, pkt. 2).
 På baggrund af det anførte kan (A's) offentlige udtalelser om  

 sagen efter min opfattelse ikke bebrejdes ham, ligesom det ikke efterfølgende  

 kan bebrejdes ham, at han undlod at indhente en forudgående godkendelse fra  

 den  

 centrale sundhedsforvaltning.
Noget andet er, at de pågældende offentligt ansattes  

 ytringsfrihed bør udøves med omtanke og hensynsfuldhed, herunder også i  

 henseende til de omstændigheder, hvorunder ytringerne fremsættes.
Der bør i  

 den  

 forbindelse vises hensyn til personer eller myndigheder, der kan blive ramt  

 af  

 offentlig kritik, f.eks. ved at forberede dem på, at der vil blive fremsat  

 kritiske udtalelser.
I den aktuelle sag ville det således have været nærliggende  

 forud at gøre sundhedsudvalgets formand opmærksom på, at der (muligvis) ville  

 blive fremsat kritik af den forvaltning, som hun var politisk chef for.
Jeg  

 mener dog ikke, at der kan opstilles noget retligt krav herom.
Hertil kommer,  

 at det efter de for mig foreliggende oplysninger ville have været forbundet  

 med  

 betydelige praktiske vanskeligheder for (A) at sætte sig i forbindelse med  

 amtskommunens centralforvaltning forud for mødet, hvortil han blev indbudt  

 med  

 kort varsel.
Der foreligger i øvrigt til dels modstridende oplysninger om,  

 hvad  

 (A) sagde på mødet og om, hvilken form hans udtalelser havde.
