Bekendtgørelse om uddannelsen til  

 former I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 former.
Uddannelsens mål § 2. Den uddannede former skal kunne udføre  

 alle former for manuelle og maskinelle støbeprocesser Den uddannede  

 skal, under iagttagelse af gældende miljø- og  

 sikkerhedsbestemmelser, kunne udføre alle arbejdsprocesser, der  

 forekommer inden for det område, som uddannelsen rettes imod.
Den  

 uddannede skal kunne planlægge, tilrettelægge og udføre  

 arbejdet ud fra et teknisk og hensigtsmæssigt samt økonomisk  

 forløb under hensyntagen til gældende standarder love og  

 bestemmelser.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Håndværk og teknik, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Smede- og Stålkonstruktioner.
 § 4. Uddannelsen til former varer 3 år og 6  

 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 22 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 8, 6,  

 4 og 4 uger, der omfatter grundfag, områdefag og specialefag.
Den  

 sidste skoleperiode placeres inden for de sidste 6 måneder af  

 uddannelsestiden.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Skolen kan bestemme, at undervisningen i  

 hovedforløbet foregår på en uddannelsesinstitution i  

 Sverige, som gennemfører en tilsvarende svensk uddannelse og optager  

 danske elever.
 Stk. 6. Uddannelsens varighed og struktur fraviges ved  

 voksenuddannelsesforløb, jf. §§ 6 og 7.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf. §  

 9.
 Stk. 2. Faget i § 9, stk. 1, nr. 2, skal være  

 gennemført efter reglerne for faget.
Voksenuddannelsesforløb § 6. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige 42 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
 § 7. Det i § 6 nævnte  

 forløb kan begynder med et supplerende kursus på indtil 20 uger,  

 der har til formål, at eleven på grundlag af forudgående  

 uddannelse og erhvervserfaring opnår kvalifikationer mindst svarende  

 til grundforløbet, jf. erhvervsuddannelseslovens §16. Skolen kan under  

 suppleringskurset foretage vurdering af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsen § 20, stk. 2. Suppleringskurset kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for det efterfølgende  

 hovedforløb:
1)	Maskin og værktøjskendskab Niveau: begynder Eleven har kendskab til manuelle og maskinelle  

 bearbejdningsmetoder, sammenføjningsmetoder, afkortning, tildannelse,  

 opmærkning, opmåling, montage- og demontagemetoder,  

 sikkerhedsbestemmelser ved arbejde på værktøjsmaskiner,  

 håndtering og vedligeholdelse af håndværktøj og  

 måleværktøj.
Eleven har kendskab til de generelle teorier  

 der knytter sig til faget og forståelse for den betydning, som  

 overholdelse af de enkelte kvalitets- og tidskrav har for helheden og indsigt  

 i sammenhængen mellem produktion og økonomi.
2)	Arbejdsmiljø og sikkerhed ved svejsning i rustfri  

 stål (nikkelkursus) Formålet er, at eleven opnår kendskab til relevante  

 arbejdsmiljøpåvirkninger, herunder sundhedsrisici ved svejsning  

 af rustfrit stål efter gældende regler.
3)	Termisk sammenføjning Niveau: begynder Eleven har opnået en generel teoretisk viden om  

 kvalitetskrav ved svejsning og kan sikkerhedsmæssigt forsvarligt  

 udføre forskellige svejsemetoder i et fremstillingsforløb.  

 Eleven har eleven kendskab til forskellige svejseformer og svejsemetoder,  

 betjening og vedligeholdelse af svejseudstyret, sikkerhed ved arbejde med  

 svejsning, den generelle teori ved svejsning og svejsemetoders anvendelighed  

 og udbredelse.
4)	Fremstilling af emner Niveau: begynder Eleven har kendskab til udvælgelse af materialer til  

 fremstilling af et typisk emne i branchen.
Eleven kan udvælge egnet  

 materiale og anvende det i et mindre og ukompliceret  

 fremstillingsforløb og fremstille et emne fra start til slut under  

 hensyntagen til gældende normer og standarder.
Eleven har kendskab til  

 nogle af de tekniske normer og standarder, der gælder for branchen samt  

 kendskab til elementære planlægningsteknikker.
Eleven kan  

 udføre detailplanlægning af mindre fremstillingsforløb.  

 Eleven har forståelse for produktion og økonomi og  

 forståelse for den betydning, som overholdelse af de enkelte  

 kvalitetskrav og tidskrav har for helheden.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter grundfaget produktudvikling, produktion og service, et modul, jf.  

 bekendtgørelse om grundfag.
 § 11. Undervisningen i hovedforløbet  

 omfatter følgende områdefag:
1)	Håndformning Rutineniveau Eleven kan anvende udstyr og værktøjer til en given  

 opgave.
2)	Maskinformning Rutineniveau Eleven kan betjene formeanlæg og maskiner.
3)	Modelteknik Rutineniveau Eleven har kendskab til modelfremstilling samt kendskab til anvendelse  

 af cad/cam-udstyr til modelfremstilling.
4)	Kokille- og pressestøbning Rutineniveau Eleven har kendskab til kokille- og pressestøbning.
5)	Tegningsforståelse Begynderniveau Eleven kan fremstille og anvende tegninger.
6)	Efterbehandling Rutineniveau Eleven har opnået kendskab til kvalitetskravene ved  

 efterbehandling af støbte emner.
 Stk. 2. Undervisningen i områdefag i  

 hovedforløbet varer i alt 11 uger.
 § 12. Undervisningen i hovedforløbet  

 omfatter desuden følgende bundne specialefag:
1)	Pressestøbeværktøj Avanceret niveau Eleven har viden om støbeværktøjer og deres  

 egenskaber.
2)	Kokille- og pressestøbning Avanceret niveau Eleven har kendskab til kokille- og pressestøbning, herunder  

 flerpartede forme.
3)	Tegningsforståelse Avanceret niveau Eleven kan fremstille og anvende tegninger til fremstilling af  

 hjælpeværktøjer og modeller.
4)	Efterbehandling Niveau: avanceret Eleven har kendskab til kvalitetskravene ved efterbehandling af  

 støbte emner og foretage slutkontrol.
5)	Materialeteknologi Avanceret niveau Eleven har kendskab til de almindelige støbelegeringers  

 sammensætning og kan analysere disse.
 Stk. 2. De bundne specialefag varer i alt 10 uger.
Praktikuddannelsen § 13. Praktikuddannelsen omfatter følgende  

 arbejdsområder og funktioner:
 1)	Medvirken ved konstruktion, dokumentation og produktion af  

 emner.
 2)	Medvirke ved fastlæggelse af fremstillingsmetoder i henhold  

 til aktuelle specifikationer.
 3)	Fremstilling af emner og samling af disse til funktionsduelige  

 helheder.
 4)	Afprøvning og kontrol af færdige emner.
 Stk. 2. Målene med praktikuddannelsen er:
 1)	Eleven skal på avanceret niveau kunne konstruere og fremstille  

 emner i henhold til det valgte speciale samt kunne afprøve og  

 indkøre disse.
 2)	Eleven skal på rutineniveau kunne medvirke til nyudvikling,  

 samt bistå ved udarbejdelse af et produktionsgrundlag.
 3)	Eleven skal endvidere kunne udføre arbejdsopgaver, jf.  

 stk. 1, under iagttagelse af gældende miljø- og  

 sikkerhedsbestemmelser.
 Stk. 3. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder i overensstemmelse med skoleundervisningen.
 Stk. 4. Praktikuddannelsen er knyttet til de enkelte  

 område- og specialefag efter anvisning i vejledningen til denne  

 bekendtgørelse.
 Uddannelsesbog mv.
§ 14 . De skolevejledninger, som skolen  

 skal udstede efter de enkelte skoleophold, og de praktikerklæringer,  

 som virksomheden skal udstede efter de enkelte praktikophold, skal  

 indgå i elevens uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledingerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 15. Bekendtgørelsen om karakterskala  

 anvendes. 13-skalaen anvendes, idet der dog ved undervisning i Sverige, jf.  

 § 4, stk. 5, anvendes de regler om karaktergivning, som  

 gælder i Sverige.
Skolens bedømmelse § 16. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Ved afslutningen af et områdefag eller  

 specialefag gives en standpunktskarakter, jf. dog § 15.
Afsluttende prøve (svendeprøve) § 17. Efter den sidste skoleperiode i  

 hovedforløbet, når skolebevis er udstedt, afholder det faglige  

 udvalg en praktisk prøve (delprøve) i virksomheden i den sidste  

 praktikperiode.
Det tilstræbes, at svendeprøven afholdes i  

 uddannelsestidens sidste dage.
Den praktiske prøve indgår i den  

 samlede svendeprøve.
Stk. 2. Ved indkaldelsen af elever til den sidste  

 skoleperiode, sender skolen en liste over de pågældende elever  

 med angivelse af elevernes praktikvirksomheder til det faglige udvalg.  

 Virksomheden anmelder eleven til svendeprøve efter det faglige udvalgs  

 retningslinier.
Anmeldelsen skal indeholde følgende oplysninger:  

 Elevens navn og privatadresse, elevens cpr.nr. eller fødselsdato, dato  

 for uddannelsens afslutning samt praktikvirksomhedens navn og adresse.
Stk. 3. Prøven planlægges og tilrettelægges  

 af det faglige udvalg og består af en eller flere opgaver, som eleven  

 udfører i forbindelse med skoleundervisningens sidste 4 uger.
Eleven  

 udfører opgaverne inden for 24 klokketimer.
Tegninger, instruktioner  

 og andet skriftligt materiale skal være til rådighed for eleverne  

 under opgaven.
Prøven anses for færdig udført, når  

 eleven melder klar, og værktøj m.v. er rengjorte og på  

 plads.
 Stk. 4. Elevernes løsning  

 bedømmes af to censorer (skuemestre), udpeget af det faglige  

 udvalg.
 Stk. 5. Censorerne (skuemestrene) skal være til stede  

 under udførelsen af den praktiske prøve.
 § 18. Ved bedømmelsen anvendes 13-skalaen.  

 Censorerne giver samlet en karakter.
 Stk. 2. Ved bedømmelsen lægges vægt  

 på:
 1)	Elevens teknisk-faglige kompetencer inden for de områder, der  

 er omfattet af uddannelsens mål.
 2)	Elevens almen-faglige og personlige kompetencer inden for faglig  

 kommunikation, arbejdsplanlægning og -dokumentation samt  

 miljø- og kvalitetsbevidsthed.
 Stk. 3. Svendeprøven er bestået, hvis karakteren  

 mindst 6 er opnået.
 Stk. 4. Censorerne underretter eleven om den opnåede  

 karakter straks efter bedømmelsen af prøven.
 § 19. Det faglige udvalg skal tilbyde eleven en ny  

 praktisk prøve, eventuelt efter supplerende praktik- eller  

 skoleophold, såfremt eleven ikke består prøven, eller  

 såfremt eleven kan godtgøre, at vedkommende på grund af  

 sygdom eller af anden gyldig grund ikke har kunnet møde eller  

 gennemføre opgaverne til svendeprøven.
Stk. 2. Eleven kan indgive klage til det faglige udvalg inden  

 to uger efter, at karakteren på sædvanlig måde er meddelt  

 den pågældende, såfremt klagen er begrundet i de forhold,  

 som er nævnt i § 44, stk. 3, i bekendtgørelse om  

 eksamensordning ved erhvervssskolerne.
Det faglige udvalg træffer  

 afgørelse, om der skal ske ombedømmelse eller gives tilbud om  

 omprøve, eller om klagen ikke kan tages til følge.
Eleven skal  

 orienteres om klageadgang og om klagefristen.
Skolebevis og afsluttende praktikerklæring § 20. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført., jf. stk. 2.
 Stk. 2. Ved gennemførelse af undervisning i Sverige  

 udstedes skolebevis, når undervisningen er gennemført efter de  

 regler, som gælder i Sverige.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 21. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 22. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, svendeprøven er bestået, og afsluttende  

 praktikerklæring(er) for praktikuddannelsen er udstedt.
Ikrafttrædelses- og overgangsbestemmelser § 23. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 624  

 af 17. juli 1995 om formeruddannelsen, jf. dog stk. 3.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen eller de i stk. 5 nævnte  

 skoleperioder efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for grundforløbet, herunder  

 de områdefag, der er særlige for hovedforløbet:
 1)	Formeruddannelsen.
 2)	Smedeuddannelsen.
 3)	Uddannelsen til beslagsmed.
 4)	Uddannelsen til skibsbygger.
