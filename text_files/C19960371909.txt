AF-kontorerne De stats anerkendte arbejdsløshedskasser Arbejdsløshedskassernes Samvirke Direktoratet for Arbejdsløshedsforsikringen Som bekendt har spørgsmålet om godkendelse af den 3-årige forlængelse af  

 ordningen indtil udgangen af 1999 gentagne gange været forhandlet med  

 EU-Kommissionen, som har haft betænkeligheder med hensyn til de danske  

 reglers forenelighed med EUs statsstøtteregler.
 Kommissionen har ønsket en garanti for, at aftaler om privat jobtræning  

 ikke indgås for en kortere periode end 6 måneder.
 Arbejdsministeriet har i et brev til Kommissionen erklæret sig villig til  

 at sikre, at modtagelse af løntilskud (tilskud) gøres betinget af, at  

 jobtræningsperioden er aftalt til at være på ikke under 6 måneder.
 Der må derfor kun indgås aftale mellem AF og private arbejdsgivere om  

 tilskud til private jobtræningsforløb, hvis jobtræningsperioden  

 (ansættelsesperioden) kan aftales til en varighed på mindst 6 måneder.
 Kravet om mindst 6 måneders ansættelse i jobtræning eller individuel  

 jobtræning hos private arbejdsgivere gælder for aftaler, der indgås fra og  

 med den 1. januar 1997.
 Der vil ved først givne lejlighed ske en præcisering heraf i loven om en  

 aktiv arbejdsmarkedspolitik.
