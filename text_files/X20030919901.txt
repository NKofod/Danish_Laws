Indbetaling til  

 ophørspension efter pensionsbeskatningslovens § 15 A - kravet om mindst 10  

 års  

 virksomhed som selvstændig - pause på 6 ½ måned i forbindelse med  

 virksomhedsskift Spørgsmål Hvis A og hans hustru afhænder virksomheden Z, vil  

 han så opfylde kravet i pensionsbeskatningslovens § 15 A, stk. 2, om, at han  

 mindst 10 år forud for det indkomstår, hvor pensionsordningen oprettes, har  

 drevet selvstændig erhvervsvirksomhed ? Svar Ja.
Beskrivelse af de faktiske forhold Pensionsbeskatningslovens § 15A bestemmer, at  

 personer, der i forbindelse med afståelse af deres erhvervsmæssige virksomhed  

 eller en andel af denne opnår en skattepligtig fortjeneste, kan indskyde  

 fortjenesten på en pensionsordning og derved få fradragsret for det indskudte  

 beløb.
 Bestemmelsen har til formål at indføre en særlig  

 adgang for personer over 55 år, der har drevet selvstændig virksomhed i  

 mindst  

 10 år, til at oprette pensionsordninger i forbindelse med virksomhedsophør.  

 Disse personer står ved erhvervsvirksomhedens ophør typisk dels med en  

 skattepligtig fortjeneste hidrørende fra virksomheden, dels med en meget  

 begrænset eller helt manglende pensionsopsparing.
 Bestemmelsen går ud på at tillade en nærmere  

 afgrænset persongruppe at anvende et beløb svarende til den skattepligtige  

 fortjeneste ved afståelse af virksomhed, dog maks. 2.3.100 kr. (2003-niveau)  

 til at oprette pensionsordninger med løbende udbetalinger og  

 ratepensionsordninger efter særlige beskatningsregler, der tilgodeser de  

 pågældendes særlige situation.
A og hans hustru ejer og driver i lige forhold  

 virksomheden Z.
De anvender virksomhedsordningen.
Han er 55 år gammel.
 I forbindelse med påtænkt salg af virksomheden  

 ønsker A at indskyde sin andel af fortjenesten ved salg på en pensionsordning  

 med løbende udbetalinger (ratepension) omfattet af pensionsbeskatningslovens  

 §  

 15A, stk. 5, jf. § 11A.
 Virksomheden Z blev købt den 15. april 1999 og vil  

 blive drevet i fælleskab med hustruen frem til den påtænkte afhændelse i år  

 2003.
A og hans hustru drev fra 1. marts 1990 fælles  

 erhvervsvirksomhed i virksomheden Y.
Den 1. oktober 1998 solgte de  

 virksomheden  

 Y.
 SE-nr. /CVR nr. for Y blev overført som samme nr.  

 til A´s og hans hustrus benyttelse for den ny virksomhed Z, som blev købt pr.  

 15. april 1999.
I perioden fra 1. oktober 1998 til den 15. april  

 1999 har A således ikke haft selvstændig erhvervsvirksomhed.
Fra den 1.  

 oktober  

 1998 til 1. december 1998 var han lønmodtager - beskæftiget med at hjælpe de  

 nye ejere i gang.
Fra 1. december 1998 til 15. april 1999 var han  

 dagpengemodtager.
Styrelsens  

 indstilling og begrundelse Ifølge pensionsbeskatningslovens § 15A, stk. 2, er  

 det en betingelse for at benytte reglerne i pensionsbeskatningslovens § 15A,  

 at  

 den person, der opretter pensionsordningen, i mindst 10 år forud for det  

 indkomstår, hvori pensionsordningen oprettes, har drevet selvstændig  

 erhvervsvirksomhed eller været hovedaktionær.
 A har drevet selvstændig erhvervsvirksomhed i  

 virksomheden Y fra 1. marts 1990 til den 1. oktober 1998, svarende til 8 år  

 og  

 7 måneder.
 Desuden har han drevet selvstændig  

 erhvervsvirksomhed i virksomheden Z siden 15. april 1999, svarende til mere  

 end  

 3½ år.
Der er imidlertid et tidsmæssigt "slip",  

 idet A ikke har været selvstændigt erhvervsdrivende i perioden fra salget af  

 virksomheden Y den 1. oktober 1998 til erhvervelsen af virksomheden Z den 15.  

 april 1999, svarende til 6½ måned.
Fra den 1. oktober 1998 til 1. december  

 1998  

 var han lønmodtager - beskæftiget med at hjælpe de nye ejere i gang.
Fra 1.  

 december 1998 til 15. april 1999 var han dagpengemodtager.
A har således ikke  

 drevet selvstændig erhvervsvirksomhed i 10 sammenhængende år.
Af bemærkningerne til pensionsbeskatningslovens §  

 15 A, stk. 2, fremgår, at der ikke stilles krav om, at det skal have drejet  

 sig  

 om samme virksomhed i hele 10-årsperioden.
Kravet om en periode på 10 år vil  

 være opfyldt også i tilfælde af, at den pågældende f.eks. først har drevet  

 selvstændig erhvervsvirksomhed i form af personligt ejet virksomhed i 6 år og  

 derpå har været hovedaktionær i 4 år. 10-årsperioden afbrydes endvidere ikke  

 af  

 "virksomhedsskift",  

  

 hvis der  

 drives virksomhed både ved indkomstårets begyndelse og slutning  

                                                                         .
 Det forhold, at A har drevet to forskellige slags  

 virksomheder som selvstændig, medfører således ikke, at 10-års kravet ikke  

 kan  

 anses for opfyldt.
I indkomstårene 1998 og 1999 har A imidlertid ikke  

 drevet selvstændig erhvervsvirksomhed både ved indkomstårets begyndelse og  

 slutning.
I 1998 drev han ikke virksomhed i slutningen af indkomståret.
I  

 1999  

 drev han ikke virksomhed i begyndelsen af indkomståret.
 A´s repræsentant har gjort gældende, at  

 formuleringen i bemærkningerne,  

  

 hvis der  

 drives virksomhed både ved indkomstårets begyndelse og slutning  

  

 , ikke skal  

 forstås som en betingelse, men som et eksempel, der tilkendegiver accept af  

 virksomhedsskift, når blot der er en vis tidsmæssig sammenhæng, dvs. en  

 ikke-væsentlig tidsforskydning mellem den ene virksomhedsdrift og den nye.
Repræsentanten har endvidere gjort gældende, at  

 10-års vurderingen beror på et forvaltningsretligt skøn over de faktiske  

 forhold - og ud fra en forvaltningsretlig vurdering, hvor alle saglige hensyn  

 skal inddrages.
Ved skønnet må der ikke lægges afgørende vægt på, om der er  

 drevet virksomhed ved både indkomstårets begyndelse og slutning, hvis  

 betingelsen om 10 års selvstændig erhvervsvirksomhed i øvrigt er opfyldt.  

 Skønsudøvelsen skal herved tillige styres af den almindelige  

 forvaltningsretlige  

 lighedsgrundsætning, som kræver ensartet retlig vurdering af lige forhold.
 Ifølge repræsentanten kan det ikke have været  

 lovgivers formål med bestemmelsen, at en gruppe af personer, som gennem et  

 langt erhvervsliv har drevet selvstændig virksomhed, skal afskæres fra at  

 indskyde på pensionsordninger, blot fordi de pågældende i en meget kort  

 periode  

 omkring et årsskifte ikke driver selvstændig erhvervsvirksomhed.
 A´s repræsentant har anført, at et sådant krav  

 fører til urimelige resultater, idet en pause i virksomhedsdriften fra f.eks.  

 1. januar 2002 til 30. december 2002, svarende til 12 måneder, ville kunne  

 accepteres, mens A´s pause på kun 6½ måned ikke ville kunne accepteres.
Repræsentanten har henvist til, at det fremgår af  

 bemærkningerne, at det var lovgivers hensigt at skabe mulighed for, at  

 personer  

 som A, som i mange år har drevet selvstændig virksomhed, kan foretage indskud  

 på en pensionsordning.
Af bemærkningerne fremgår, at betingelsen om 10 års  

 virksomhed er opstillet for at sikre, at ordningen er forbeholdt personer,  

 som  

 reelt har været afskåret fra - eller begrænset i deres muligheder for - at  

 oprette pensionsordninger, fordi de har foretrukket at investere deres fri  

 kapital i virksomheden og/eller at lade afkastet af virksomheden forblive  

 indestående i denne.
Det er repræsentantens opfattelse, at A tilhører netop  

 den  

 gruppe af personer, som lovgiverne har ønsket at tilgodese med  

 pensionsbeskatningslovens § 15A, bl.a. fordi han i mange år har drevet  

 selvstændig virksomhed og investeret sin kapital i virksomheden, og at det  

 derfor ikke kan have været lovgivers intention, at A skulle være afskåret fra  

 at anbringe sin fortjeneste fra salget af virksomheden i en pensionsordning  

 omfattet af pensionsbeskatningslovens § 15A.
Repræsentanten har endvidere  

 fremhævet, at A og hans hustru har kunnet bevare SE-nr./CVR-nr., dvs. at for  

 de  

 pågældende virksomheder er anvendt samme registreringer, dog tilpasset  

 aktiviteternes karakter.
Formuleringen "  

  

 hvis der drives virksomhed både ved indkomstårets begyndelse og  

 slutning"  

  

 bør efter styrelsens opfattelse forstås således, at et  

 virksomhedsskift ikke afbryder 10-års perioden, blot der ikke går mere end 12  

 måneder fra den ene virksomhed ophører, og til den anden virksomhed  

 påbegyndes.  

 I modsat fald kunne man principielt forestille sig en situation, hvor et  

 virksomhedsskift, der indebar et ganske kort virksomhedsophør på f.eks. en  

 måned fra 15. december til 15. januar, ville medføre, at betingelsen om at  

 have  

 drevet virksomhed i en 10-årig periode ikke var opfyldt.
Dette kan næppe have  

 været hensigten.
 Styrelsen finder derfor, at det forhold, at A ikke  

 har drevet selvstændig erhvervsvirksomhed både ved indkomstårets begyndelse  

 og  

 slutning i indkomstårene 1998 og 1999, ikke indebærer, at han ikke opfylder  

 10-års kravet i pensionsbeskatningslovens § 15 A, stk. 2, da der ikke er gået  

 mere end 12 måneder fra den ene virksomhed ophørte, og til den anden  

 virksomhed  

 påbegyndtes.
 Ligningsrådet  

  

 tiltrådte styrelsens indstilling.
