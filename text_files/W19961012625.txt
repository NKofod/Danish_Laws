Tilførsel af aktiver, vilkår Reference: FUL § 15 c samt S.D.2.3.
Selskabet M A/S drev virksomhed ved 2 aktiviteter, der var særskilt  

 registreret i selskabets bogholderi.
Den ene aktivitet var en produktions- og  

 salgsdel.
Den anden var en opstillings- og udlejningsdel.
Selskabet ønskede ved apportindskud at udskille de to aktiviteter i  

 2 datterselskaber.
Selskabets hidtidige aktivitet med produktion og salg  

 overføres til datterselskabet A A/S, mens opstillings- og  

 udlejningsdelen overføres til datterselskabet B A/S.
Vederlaget blev  

 erlagt ved udstedelse af aktier i de nystiftede selskaber med tillæg af  

 overkurs.
M A/S vil herefter udelukkende være et holdingselselskab med  

 administrative funktioner, idet driftsaktiviteterne ville blive udøvet  

 gennem de nystiftede datterselskaber.
 Under henvisning til, at der var tale om to forskellig typer virksomheder,  

 der begge var i kraftigekspansion fandt selskabet, at det af  

 forretningsmæssige grunde var nødvendigt at adskille de to  

 virksomhedstyper.
 I åbningsbalancen figurerede en aktivpost benævnt,  

 tilgodehavende fra salg, kr. 16,0 mio., heraf overføres kr. 6,9 mio.  

 til B A/S, og kr. 9,1 mio. forbliver i holdingselskabet.
 Af posten, andre tilgodehavender, på i alt t.kr. 943 modtager A A/S  

 t.kr. 501, B A/S t.kr. 1,5 de resterende t.kr. 441 forbliver i  

 holdingselskabet.
 Posten, gæld tilknyttet virksomheden, på i alt kr. 14,1 mio.,  

 overføres kr. 6,9 mio. til B A/S, kr. 7,4 mio. forbliver i  

 holdingselskabet.
 Vedrørende tilgodehavende fra salg kr. 9,1 mio. der forbliver i  

 holdingselskabet, oplyser revisor, at det er salg på  

 købekontrakter.
Endvidere oplyses, at anden gæld kr. 7,4 mio. er udlån fra 50  

 % aktionær i M A/S.
Vedrørende koncernlånet på kr.  

 7,4 mio. er det oplyst, at lånet er stillet uden sikkerhed og uden  

 særlig afviklingsordning med normal forrentning, dvs. diskontoen + 4  

 %.
Revisor anså de pågældende aktiviteter som en afledet  

 aktivitet, der ikke nødvendigvis bør ses i sammenhæng med  

 de overdragne aktiviteter.
Købekontrakterne og pengeudlånet var  

 finansieret med et koncernlån, som ikke tillades overdraget, idet der  

 ikke er tale om lån på normale forretningsmæssige  

 vilkår.
Et krav om overdragelse af købekontrakterne og  

 pengeudlånene til datterselskaberne ville medføre en  

 særdeles uholdbar situation for holdingselskabet, idet selskabet ville  

 være uden omsætningsaktiver og således ikke uden videre i  

 stand til at tilbagebetale koncerngælden.
 Det var revisors opfattelse, at finansieringsvirksomheden kunne betragtes  

 som en delaktivtet, der ofte ses placeret i særskilt selskab.
Ligningsrådet fandt, at opdelingen af debitorer, hvoraf ca. kr. 9,1  

 mio. forblev i holdingselskabet, ikke ikke kunne anses som en særskilt  

 forretningsdel.
Ligningsrådet fandt, at varedebitorer som helhed  

 udgør en integreret del af virksomheden.
På den baggrund  

 stillede Ligningsrådet det vilkår, at samtlige debitorer skulle  

 tilføres datterselskabet.
