Nr BTL 314 Betænkning over Forslag til lov om ændring af lov om social pension m.v.  

 (Ændringer som følge af skatteomlægning, ændret satsregulering m.v.)   

 Nr L 314 1992-93, 1. samling Afgivet af Socialudvalget Afgivet: 19930618 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Endvidere har udvalget modtaget skriftlige henvendelser fra  

 Folkepensionistforeningernes og Invalideorganisationernes Kontaktudvalg og  

 Landsforeningen Ældre Sagen.
 En skriftlig henvendelse til udvalget og ministerens kommentar hertil er  

 optrykt som bilag til betænkningen.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Et flertal (udvalget med undtagelse af Fremskridtspartiets medlem) har  

 noteret sig, at de syv partier, som oprindeligt vedtog satsreguleringsloven  

 fortsat skal være enige om udmøntning af satsreguleringspuljen.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de af  

 ministeren stillede ændringsforslag.
 Et mindretal (Det Konservative Folkepartis og Venstres medlemmer af  

 udvalget) indstiller lovforslaget til forkastelse ved 3. behandling.
Mindretallet betragter regeringens samlede økonomiske udspil som en  

 helhed.
Da Det konservative Folkeparti og Venstre er modstandere af  

 regeringens samlede plan, vil de to partier stemme imod alle regeringens  

 lovforslag, uanset at partierne ville kunne støtte enkelte af lovforslagene,  

 hvis de ikke indgik i den fremlagte helhed.
Nogle af forslagene har partierne  

 ved tidligere lejligheder selv fremlagt, men i helt andre sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se forslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
 Et andet mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling, men kan  

 stemme for de af ministeren stillede ændringsforslag og bemærker:
 Mindretallet sagde allerede ved 1. behandling, at dets stilling til dette  

 lovforslag afhang af den sociale profil i skattereformen.
 Som bekendt har mindretallet ikke fået den mindste indflydelse på den sag.
Det er under behandlingen af lovforslaget lykkedes at undgå, at  

 varmetillægget til pensionister afskaffes.
Dette er mindretallet tilfreds  

 med.
Det er ligeledes lykkedes at påpege, at der vil være pensionister, der får  

 mindre ud af det end påstået.
Dette er tildels rettet op via ændringsforslag,  

 som mindretallet støtter.
 Mindretallet tror stadig, at der er tale om, at de dårligst stillede  

 pensionister kan få forringet deres vilkår, hvilket mindretallet selvfølgelig  

 er imod.
Selve bruttoficeringen er mindretallet ikke imod.
Men med den sociale  

 profil, der kom ud af skattereformen, bliver det ikke til forbedringer for  

 pensionisterne, mens personer med høje indtægter får betragtelige  

 skattelettelser.
Dette finder mindretallet ikke rimeligt.
 Ligeledes finder mindretallet det tvivlsomt, om pensionisterne får fuld  

 dækning for de miljøafgifter, de skal betale.
 På baggrund af ovenstående indstiller mindretallet lovforslaget til  

 forkastelse.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men kan  

 stemme for de af ministeren stillede ændringsforslag og bemærker i øvrigt:
 Mindretallet finder i princippet, at det er en god ide at bruttoficere  

 pensionsudbetalingerne.
 En bruttoficering vil betyde, at pensionister fortsat kan udnytte deres  

 fradragsmuligheder, ligesom det bliver nemmere at vurdere og sammenligne  

 pensioners størrelser med andre former for indtægter.
Der er imidlertid en bagside ved lovforslaget.
En bagside, som træder  

 tydeligst frem i følgende citat, der er hentet fra lovforslaget: »For at  

 undgå at visse grupper af pensionister med betydelige supplerende indtægter  

 kan få utilsigtede store gevinster ved skatteomlægningen, foreslås det som  

 led i indførelsen af bruttopensionsydelser at gøre en større del af pensionen  

 indkomstafhængig.« Det er således tydeligt, at intentionerne i lovforslaget også er, at  

 enhver pensionist, som er i stand til at tjene lidt ved siden af pensionen,  

 straks skal straffes.
 Mindretallet er imod, at man straffer folk, der yder en indsats.  

 Mindretallet er således også imod at straffe pensionister, der tjener lidt  

 ved siden af pensionen.
 ÆndringsforslagAf socialministeren , tiltrådt af et flertal  

 (S, SF, FP, CD, RV og KRF):
 Til § 1 1) Nr. 1 udgår.
 2) Nr. 2 affattes således:
 »2. § 17, stk. 4, 2. pkt. , affattes således:
»Tillægget svarer til afgiften på petroleum i henhold til lov om  

 energiafgift af mineralolieprodukter m.v. og lov om kuldioxidafgift af visse  

 olieprodukter med tillæg af merværdiafgift og kan højst ydes for 2.000 l  

 petroleum i dunk om året pr. husstand.« 3) Efter nr. 2 indsættes som nyt nummer:
»01. I § 27, stk. 3, ændres »1. juli« 2  

 steder til: »1. januar«.' 4) Nr. 3 affattes således:
 »3. § 28, stk. 1, nr. 1 , affattes således:
»1) Personlig indkomst med tillæg af positiv kapitalindkomst, der  

 anvendes til beregning af indkomstskat efter personskattelovens § 7, dog før  

 de deri nævnte bundfradrag og fradrag for grundbeløb, samt aktieindkomst, der  

 beskattes efter personskattelovens § 8 a, stk. 2.«» 5) Nr. 10 affattes således:
 »10. § 49, stk. 1, nr. 3, affattes således:
»3) Pensionstillæg efter §§ 12 og 13 udgør for enlige, jf. stk. 2, 2.  

 pkt., 19.476 kr. årlig og for andre 19.476 kr. årlig.«» 6) Efter nr. 22 indsættes som nyt nummer:
»01. I § 50, stk. 7, ændres »nr. 1-7« til:  

 »nr. 1-2«.' 7) Efter nr. 27 indsættes som nyt nummer:
 »03. Efter § 72 a indsættes som ny paragraf:
»§ 72 b.
Til enlige personer, der i december 1993 modtog  

 invaliditetsydelse samt bistands- eller plejetillæg efter § 18, jf. §§ 16 og  

 49, stk. 2, 2. pkt., udbetales et tillæg, der årlig udgør 24.468 kr.  

 Tillægget reguleres efter reglerne i § 49, stk. 5, jf. stk. 6, og udgiften  

 hertil afholdes efter reglerne i § 52, stk. 1, jf. § 14 i lov nr. 399 af 6.  

 juni 1991 om ændring af den sociale styrelseslov og lov om social pension  

 m.v. (Omlægninger af regler om tilkendelse af førtidspension, refusionssatser  

 og ankestrukturen m.v.).«» Til § 4 8) I stk. 1, 2. pkt., udgår », 2«.
 9) Stk. 2 udgår.
 Stk. 3-5 bliver herefter stk. 2-4.
 10) I stk. 3 , der bliver stk. 2, udgår 2. pkt.
 11) I stk. 5 , der bliver stk. 4, ændres »stk. 3, 2.  

 pkt.« til: »stk. 3«.
 12) Efter stk. 5, der bliver stk. 4, indsættes som nyt stykke:
»Stk. 5. Pensionister, der den 1. januar 1994 er enlige, jf.  

 § 49, stk. 2, 2. pkt., i lov om social pension, jf. stk. 4, og som på dette  

 tidspunkt er bosiddende i følgende kommuner, får i januar 1994 udbetalt:  

 Dianalund 248 kr., Tornved 822 kr., Nakskov 478 kr., Ravnsborg 248 kr., Neksø  

 306 kr., Jelling 478 kr., Sydthy 306 kr. og Dronninglund 535 kr.
Beløbene  

 medregnes ikke ved opgørelsen af den skattepligtige indkomst.
Udgiften hertil  

 afholdes af staten.« 13) I stk. 7 ændres »stk. 3, 4« til: »stk.  

 2, 3«.
 14) I stk. 8 ændres »stk. 3« til: »stk.  

 2« og »§ 14, stk. 2,» til: »§ 14«.
Bemærkninger Til nr. 1-14 Under behandlingen af lovforslaget er der udtrykt  

 betænkelighed ved, at visse grupper af pensionister i økonomisk henseende kan  

 blive stillet ringere som følge af regeringens skatte- og afgiftsomlægning.  

 Der henvises herom til punkt 5 i de almindelige bemærkninger til  

 lovforslaget.
 På denne baggrund foreslås følgende:
 - Pensionister bosiddende i kommuner med sammenlagte kommunale  

 skatteprocenter (dvs. amts-, kommune- og kirkeskat), der i 1993 oversteg 32,1  

 pct., får udbetalt et skattefrit beløb svarende til det tab, de vil kunne få  

 som følge af skatteomlægningen og omlægningen til en bruttoficeret  

 pensionsydelse.
- Enlige personer, der modtager invaliditetsydelse samt bistands- eller  

 plejetillæg, får udbetalt et permanent tillæg svarende til værdien af det  

 forhøjede personfradrag til enlige pensionister.
Der henvises til  

 bemærkningerne til § 4, stk. 3 og 4, i lovforslaget.
 Merudgifter ved at opretholde overgangsordningen for varmetillæg er ca. 34  

 mio. kr. i 1994, ca. 75 mio. kr. i 1995 og ca. 82 mio. kr. i 1996.
 Kompensation til enlige invaliditetsydelsesmodtagere med bistands- eller  

 plejetillæg skønnes at medføre en merudgift på ca. 8,3 mio. kr. i 1995, ca.  

 0,8 mio. kr. i 1996 og ca. 1,6 mio. kr. i 1997. I årene derefter vil  

 merudgiften stige til 3,8 mio. kr. i 1999, hvorpå den gradvist vil aftage, i  

 takt med at færre og færre invaliditetsydelsesmodtagere med bistands- eller  

 plejetillæg modtager kompensation.
 Forslaget om, at ingen enlige pensionister taber alene på grund af  

 bruttoficeringen af pensionsydelserne og de grønne afgifter, skønnes at  

 medføre en merudgift i 1994 på 3,9 mio. kr.
Ad nr. 1 Med ændringsforslaget opretholdes overgangsordningen for varmetillæg.
De almindelige regler om varmetillæg, der er fastsat af socialministeren i  

 henhold til § 17, stk. 2, 2. pkt., i lov om social pension, har været anvendt  

 i omkring 5 år.
Socialministeriet har i den forløbne tid modtaget forslag og  

 opfordringer fra kommunerne til at justere disse regler med henblik på at  

 opnå en enklere administration.
Det vil derfor, på baggrund af de hidtil  

 indvundne erfaringer med tildeling af varmetillæg og erfaringer fra  

 frikommuneforsøg, blive overvejet, om de almindelige regler for varmetillæg  

 kan gøres enklere og mere hensigtsmæssige for pensionister og kommuner.
Ad nr. 2 Ændringen er redaktionel og skal ses i sammenhæng med ændring af lov om  

 afgift af visse olieprodukter.
Ad nr. 3 Ændringen er redaktionel.
Ad nr. 4 Ændringsforslaget er en mindre konsekvensændring som følge af ændringer i  

 forslaget om beskatning af aktieindkomster.
 Ved opgørelse af indtægtsgrundlaget for 1994 og 1995 på grundlag af  

 indkomstopgørelsen for henholdsvis 1992 og 1993, anvendes de skatteregler og  

 de regler for opgørelse af indtægtsgrundlag, der er gældende fra den 1.  

 januar 1994. Den personlige indkomst for årene 1992 eller 1993, der indgår i  

 indtægtsgrundlaget, reguleres med den satsreguleringsprocent, der er gældende  

 i indkomståret og det følgende år, jf. § 28, stk. 1, nr. 3.
 For pensionister, hvor udbetaling af pension påbegyndes i 1994, beregnes  

 pensionen på grundlag af aktuelle indkomstforhold.
Ad nr. 5 Ændringen er redaktionel.
Ad nr. 6 Der er tale om en konsekvensændring.
Ad nr. 7 Der foreslås indført et permanent tillæg til personer, der modtager  

 invaliditetsydelse samt bistands- eller plejetillæg, i stedet for det  

 tidligere foreslåede midlertidige særlige pensionstillæg.
Tillægget reguleres  

 og finansieres efter de gældende regler i pensionsloven.
Der henvises i  

 øvrigt til ændringsforslagets almindelige bemærkninger.
Ad nr. 8 - 9 Ændringerne er en konsekvens af, at overgangsordningen for varmetillæg  

 opretholdes.
Ad nr. 10 Der henvises til bemærkningerne til ændringsforslag nr. 7.
Ad nr. 11 Der er tale om konsekvensændringer.
 Gifte pensionister, der har ophævet samlivet, anses efter praksis i  

 skattelovgivningen både før og efter det i bestemmelsen nævnte tidspunkt som  

 reelt enlige.
Ad nr. 12 Det foreslås, at pensionister, der er bosiddende i de angivne kommuner,  

 som i 1993 havde en samlet kommunal skatteprocent på over 32,1 pct., får  

 udbetalt et skattefrit engangsbeløb svarende til det tab, enlige pensionister  

 i disse kommuner vil kunne få som følge af omlægningen til en bruttoficeret  

 pensionsydelse.
Ad nr. 13 og 14 Der er tale om konsekvensændringer.
Peder Sass (S) Bjarne Laustsen (S) Jørn Pedersen (S) Jan Petersen (S)  

 Grete Schødts (S) Taanquist (S) nfmd.
Lilli Gyldenkilde (SF) Bente Juncker  

 (CD) Pia Christmas-Møller (KF) Per Tærsbøl (KF) Grethe Fenger Møller (KF)  

 Else Winther Andersen (V) Eva Kjer Hansen (V) Bertel Haarder (V) Steffen  

 Kjærulff-Schmidt (FP) Dorit Myltoft (RV) Lysholm Christensen (KRF) fmd.
ÆLDRE SAGEN Til Skatteudvalget Den 16. juni 1993 Hermed fremsendes kopi af brev fra Landsforeningen Ældre Sagen til  

 skatteminister Ole Stavad.
Med venlig hilsen Olav Felbo Ældrepolitisk konsulent Kære Ole Stavad.
 Landsforeningen Ældre Sagen har i den senere tid udført en række  

 konsekvensberegninger vedrørende den samlede virkning af skattereformen og  

 bruttoficeringen af den sociale pension for en række pensionistøkonomier.  

 Ældre Sagen har blandt andet interesseret sig for forholdene for pensionister  

 i ejerbolig.
Tallene i bilag 1 i nederste linie ud for forspalten »ændring«  

 viser ændringen i rådighedsbeløb for et samgift pensionistægtepar med en  

 ekstra indtægt på 20.000 kr., et hus, der er vurderet til 800.000 kr., boende  

 i Rødovre Kommune med en skatteprocent på 31,73, med 375.000 kr. i lån, som  

 er omlagt således, at forrentningen er 8 pct. pr. år.
Som det ses, vil en  

 sådan familie direkte i adskillige af årene komme ud med et negativt  

 rådighedsbeløb.
Først i 1998 og 1999 vil denne familie få et positivt  

 rådighedsbeløb.
Modellen er udregnet i faste priser og tager højde for den  

 ene procents reduktion i satsreguleringen i hvert af årene 1995, 1996 og 1997  

 som følge af arbejdsmarkedsbidragenes virkning på satsreguleringen.
I bilag 2 er der taget udgangspunkt i en enlig pensionist i ejerlejlighed  

 på 65 kvm, boende i København.
Ejerlejligheden/-boligen er vurderet til  

 325.000 kr., og der er lån for 250.000 kr. i ejerlejligheden med en  

 forrentning på 8 pct. pr. år.
Den enlige pensionist har en ekstra indtægt på  

 20.000 kr. om året.
Som det ses, er der enten meget beskedne beløb i overskud  

 i rådighedsbeløb eller endda nettotab.
Hertil skal også lægges virkningen af  

 de grønne afgifter.
I bilag 3 og bilag 4 er det samme eksempel vist, hvis den enlige  

 pensionist boede i henholdsvis Århus Kommune og en højskattekommune som  

 Dronninglund Kommune.
I tilfælde med højskattekommunen Dronninglund er der  

 kun overskud i et enkelt af årene nemlig 1998, og i resten af årene vil der  

 være underskud.
I bilag 5, 6 og 7 er vist eksempel på udviklingen for et samgift  

 pensionistægtepar i en ejerlejlighed på 85 kvm.
Ejerlejligheden er vurderet  

 til 525.000 kr., og der er 375.000 kr. i lån i boligen til en rente på 8 pct.  

 pr. år.
Der er vist eksempler for Københavns Kommune (bilag 5), Århus Kommune  

 bilag 6), og Dronninglund Kommune (bilag 7). Som det ses, er der kun beskedne  

 fremgange i rådighedsbeløb, og man skal igen tage højde for, at der fra de  

 beskedne fremgange i rådighedsbeløbet skal trækkes resultatet af de grønne  

 afgifter.
 På denne baggrund skal Ældre Sagen hermed udbede sig skatteministerens  

 kommentarer til disse beregninger især i lyset af, at pensionister i  

 ejerboliger ikke vil få den reduktion i lejeværdien på 0,5 pct., som personer  

 under 67 år i ejerboliger vil komme til at nyde godt af.
 Bilag 1.
Konsekvensberegning for samgift pensionistægtepar ved ny skattereform beregningen er udført i faste priser Alternativ: ekstraindtægt=20.000 kr. hus=800.000 kr.
Rødovre Kommune  

 (31,73 pct.).
 Bilag 3.
Konsekvensberegning for enlig pensionist ved ny skattereform beregningen er udført i faste priser Alternativ: ekstraindtægt=20.000 kr. hus=325.000 kr. Århus Kommune (30,9  

 pct.).
 Bilag 4.
Konsekvensberegning for enlig pensionist ved ny skattereform beregningen er udført i faste priser Alternativ: ekstraindtægt=20.000 kr. hus=325.000 kr.
Dronninglund Kommune  

 (32,7 pct.).
 Bilag 5.
Konsekvensberegning for samgift pensionistægtepar ved ny skattereform beregningen er udført i faste priser Alternativ: ekstraindtægt=20.000 kr. hus=525.000 kr.
Københavns Kommune  

 (31,57 pct.).
 Bilag 6.
Konsekvensberegning for samgift pensionistægtepar ved ny skattereform beregningen er udført i faste priser Alternativ: ekstraindtægt=20.000 kr. hus=525.000 kr. Århus Kommune (30,9  

 pct.).
 Bilag 7.
Konsekvensberegning for samgift pensionistægtepar ved ny skattereform beregningen er udført i faste priser Alternativ: ekstraindtægt=20.000 kr. hus=525.000 kr.
Dronninglund Kommune  

 (32,7 pct.).
FOLKETINGET SOCIALUDVALG Den 17. juni 1993 Angående socialministerens bemærkninger til skrivelse af 26. maj 1993  

 fra Landsforeningen Ældre Sagen af 10. juni 1993 (L 314-bil. 4).
Det har ved kontrol af beregningerne af ændringen i disponibel indkomst  

 for enlige pensionister i 1994 efter skattereformen sammenlignet med 1993  

 efter gældende regler vist sig, at de tidligere beregninger var forkerte.  

 Kolonne 5 i tabellen side 3 i svaret er derfor forkert.
Nedenstående ses den  

 reviderede tabel.
Fejlen har ingen betydning for ændringsforslaget til L 314, der er  

 oversendt til Folketinget.
I ændringsforslaget kompenseres enlige  

 pensionister i de 8 kommuner for tab efter skat og grønne afgifter i faste  

 priser.
 Jeg skal beklage fejlen.
Karen Jespersen / Aksel Meyer Tabel 1. Antallet af enlige pensionister i kommuner med en kommunal  

 skatteprocent over 32,1 pct. (1993) og størrelsen af mulige årlige tab pga.  

 kommunal skatteprocent i løbende og faste priser.
