 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-03, Certificeringsbestemmelser, generelt, seneste udgave.
 1.3 BL 6-06, Luftfartsteoriskole, seneste udgave.
 1.4 BL 6-58, Periodisk flyvetræning, instrumentbevis, flyvemaskine,  

 PFT/instrumentbevis, seneste udgave.
 1.5 BL 6-84, Teoretisk uddannelse til trafikflyvercertifikat af II og I  

 klasse, C/D-certifikat, teorikrav V, seneste udgave.
2. Definitioner Gruppe 1-flyvemaskine:
Flyvemaskine, der i henhold til luftdygtighedsbeviset skal føres af mindst  

 to piloter, eller en flyvemaskine, der af Statens Luftfartsvæsen betegnes som  

 ukonventionel eller kompliceret, jf.
BL 6-03.
 Gruppe 2-flyvemaskine:
Flyvemaskine, der i henhold til luftdygtighedsbeviset kan føres af een  

 pilot, og som af Statens Luftfartsvæsen ikke betegnes som ukonventionel eller  

 kompliceret, jf.
BL 6-03.
 Uddannelsesansvarlig:
I denne BL forstås ved den uddannelsesansvarlige a. den person i et luftfartsforetagende, som i henhold til en  

 driftshåndbog, der er godkendt af Statens Luftfartsvæsen, er ansvarlig for  

 typeuddannelsen af piloter i foretagendet, eller b. flyvechefen i et luftfartsforetagende, hvis driftshåndbog ikke  

 indeholder bestemmelser om, at en bestemt person er ansvarlig for  

 typeuddannelsen af piloter i foretagendet, eller c. chefinstruktøren for den pågældende uddannelse på en flyveskole, der er  

 godkendt af Statens Luftfartsvæsen.
3. Anvendelsesområde Denne BL fastsætter bestemmelser for den tekniske, teoretiske og praktiske  

 typeuddannelse af piloter på flermotorede flyvemaskiner i flyveskoler og  

 luftfartsforetagender, der er godkendt hertil af Statens Luftfartsvæsen.
4. Generelt 4.1 Den uddannelsesansvarlige skal sikre, at typeuddannelse sker i  

 overensstemmelse med bestemmelserne i denne BL.
 4.2 Typeuddannelse skal omfatte de emner og øvelser, der er nævnt i afsnit  

 8, og skal ske under nødvendig hensyntagen til den pågældende  

 luftfartøjstypes begrænsninger, præstationsdata m.v.
 4.3 En indehaver af et privatflyvercertifikat/flyvemaskine må kun  

 typeuddannes på 3 forskellige luftfartøjstyper, medmindre den pågældede har  

 erhvervet en flyvetid som luftfartøjschef på flyvemaskine og/eller svævefly  

 på mindst 100 timer.
 4.4 Typeuddannelse, der berettiger indehaveren af instrumentbevis til at  

 føre den pågældende luftfartøjstype under IFR-flyvning, er samtidig gældende  

 for føring af luftfartøjstypen under VFR-flyvning.
 Anm.: For de luftfartøjstyper, der af Statens Luftfartsvæsen betegnes som  

 tilhørende samme typegruppe, vil der i Aeronautical Information Circular  

 (AIC) være nævnt, i hvilket omfang en allerede opnået godkendt typeuddannelse  

 vil kunne erstatte den praktiske del af en typeuddannelse på en anden  

 luftfartøjstype.
5. Typecertificering på gruppe-1 flyvemaskiner 5.1 Typeuddannelse skal foregå ved en uddannelsesvirksomhed, der er  

 godkendt af Statens Luftfartsvæsen, og i henhold til et uddannelsesprogram,  

 der er godkendt af Statens Luftfartsvæsen for den pågældende typeuddannelse.
 5.1.1 Inden uddannelse påbegyndes, skal meddelelse herom gives til Statens  

 Luftfartsvæsen.
5.1.2 Inden en aspirant må påbegynde typeuddannelse på flyvemaskine, der i  

 henhold til luftdygtighedsbeviset skal føres af mindst to piloter, skal de  

 teoretiske prøver til D-certifikat (teorikrav V), jf.
BL 6-84, være bestået,  

 og prøverne skal have bevaret deres gyldighed, jf.
BL 6-06.
5.2 Aspiranten skal efter endt typeuddannelse være kvalificeret til a. at anvende de data, betjeningsforskrifter m.v., der for  

 luftfartøjstypen er offentliggjort i Owners Manual, flyvehåndbog og lignende  

 autoriserede publikationer, b. at føre den pågældende luftfartøjstype under såvel normale som unormale  

 flyvemanøvrer med og uden brug af autopilot og autothrottle, c. at anvende de nødprocedurer, som er foreskrevet for luftfartøjstypen,  

 og d. at anvende det navigationsudstyr m.v., som luftfartøjet måtte være  

 udstyret med.
 5.3 Den tekniske uddannelse skal afsluttes med en prøve, der er  

 foreskrevet af Statens Luftfartsvæsen.
 5.4 For at opnå rettighed som luftfartøjschef på typen skal  

 typeuddannelsen afsluttes med en praktisk prøve, der er foreskrevet af  

 Statens Luftfartsvæsen.
 5.4.1 Prøven vil foruden en teoretisk overhøring i typekendskab omfatte  

 flere af de øvelser, der er nævnt i afsnit 8, og aspiranten skal herunder  

 være i stand til at demonstrere de kvalifikationer, der er nævnt i pkt. 5.2,  

 og de kvalifikationer, der er krævet i forbindelse med den pågældendes  

 grundcertificering på en sådan måde, at der på intet tidspunkt opstår tvivl  

 om, at procedurer og manøvrer udføres på en sikkerhedsmæssig fuldt forsvarlig  

 måde og under overholdelse af gældende forskrifter.
 5.5 For at opnå rettighed som andenpilot på typen skal typeuddannelsen  

 være gennemført med et resultat, der efter den uddannelsesansvarliges  

 vurdering betegnes som tilfredsstillende.
 5.5.1 Typeuddannelse som andenpilot berettiger ikke til udvidelse af  

 certifikat med klassen flermotoret landflyvemaskine.
 5.6 Typeuddannelse attesteres af Statens Luftfartsvæsen i certifikatet  

 (typecertificering).
6. Typeuddannelse på gruppe-2 flyvemaskiner 6.1 Typeuddannelse skal foregå ved en flyveskole, der er godkendt af  

 Statens Luftfartsvæsen, og i henhold til et uddannelsesprogram, der er  

 godkendt af Statens Luftfartsvæsen for den pågældende typeuddannelse.
6.1.1 Typeuddannelse af indehavere af trafikflyvercertifikat/  

 flyvemaskine, som omfatter klassen flermotoret landflyvemaskine, kan dog  

 foregå ved et luftfartsforetagende, der af Statens Luftfartsvæsen er godkendt  

 til regelmæssig eller ikke-regelmæssig, offentlig lufttrafik under  

 forudsætning af, a. at aspiranten er ansat i luftfartsforetagendet, b. at uddannelsen forestås af indehavere af instruktørbevis, der omfatter  

 retten til typeuddannelse på den pågældende luftfartøjstype, c. at instruktøren er ansat i luftfartsforetagendet, d. at uddannelsen følger et uddannelsesprogram, der er godkendt af Statens  

 Luftfartsvæsen for luftfartøjstypen, e. at tilladelse til uddannelsen i hvert enkelt tilfælde er meddelt af  

 Statens Luftfartsvæsen efter indsendt ansøgning fra den  

 uddannelsesansvarlige, og f. at uddannelsen afsluttes med en praktisk prøve, der er foreskrevet af  

 Statens Luftfartsvæsen, når det drejer sig om at opnå rettighed som  

 luftfartøjschef på typen, eller g. at aspiranten har gennemført uddannelsen med et resultat, der efter den  

 uddannelsesansvarliges vurdering betegnes som tilfredsstillende, når det  

 drejer sig om at opnå rettighed som andenpilot på typen.
6.2 Aspiranten skal efter endt typeuddannelse være kvalificeret til a. at anvende de data, betjeningsforskrifter m.v., der for  

 luftfartøjstypen er offentliggjort i Owners Manual, flyvehåndbogen Air Flight  

 Manual og lignende autoriserede publikationer, b. at føre den pågældende luftfartøjstype under såvel normale som unormale  

 flyvemanøvrer, c. at anvende de nødprocedurer, som er foreskrevet for luftfartøjstypen,  

 og d. at anvende det navigationsudstyr m.v., som luftfartøjet måtte være  

 udstyret med.
6.3 Første typeuddannelse på flermotoret landflyvemaskine  

 (grunduddannelse) med henblik på at opnå rettighed som luftfartøjschef på  

 typen skal foregå på en flyveskole, der er godkendt af Statens  

 Luftfartsvæsen.
Grunduddannelsen skal afsluttes med en praktisk prøve, der er  

 foreskrevet af Statens Luftfartsvæsen.
 6.3.1 Prøven vil foruden en teoretisk overhøring i typekendskab omfatte  

 flere af de øvelser, der er nævnt i afsnit 8, og aspiranten skal herunder  

 være i stand til at demonstrere de kvalifikationer, der er nævnt i pkt. 6.2,  

 og de kvalifikationer, der er krævet i forbindelse med den pågældendes  

 grundcertificering på en sådan måde, at der på intet tidspunkt opstår tvivl  

 om, at procedurer og manøvrer udføres på en sikkerhedsmæssig fuldt forsvarlig  

 måde og under overholdelse af gældende forskrifter.
 6.3.2 Bestået praktisk prøve berettiger til udvidelse af certifikatet med  

 klassen flermotoret landflyvemaskine, medmindre praktisk prøve er aflagt på  

 luftfartøjstype med Center Thrust.
 6.3.3 Uddannelse som andenpilot berettiger ikke til udvidelse af  

 certifikatet med klassen flermotoret landflyvemaskine.
 6.4 Typeuddannelse, som er afsluttet med en praktisk flyveprøve, der er  

 foreskrevet af Statens Luftfartsvæsen, attesteres i certifikatet/typekortet  

 af Statens Luftfartsvæsen.
 6.4.1 Øvrig typeuddannelse attesteres af den uddannelsesansvarlige i det  

 typekort, der er knyttet til den pågældende grundcertificering.
6.5 Efter typeangivelsen skal attestationen omfatte betegnelsen VFR eller  

 IFR afhængig af typeuddannelsens omfang.
Hvor der er tale om rettighed som  

 andenpilot, påføres begrænsningen CO-PILOT-ONLY.
Eks.: BE 95/VFR PA 31/IFR PA 31/IFR (CO-PILOT-ONLY) 7. Rapportering Inden en uge efter uddannelsens afslutning skal  

 flyveskolen/uddannelsesvirksomheden indsende en rapport om typeuddannelsen  

 til Statens Luftfartsvæsen.
Ved rapporteringen skal anvendes en formular, der  

 er autoriseret af Statens Luftfartsvæsen.
8. Uddannelsesplan 8.1 Teknisk uddannelse 8.1.1 Turbinemotor Inden første typeuddannelse på landflyvemaskine udstyret med turbinemotor  

 påbegyndes, skal aspiranten have gennemgået en uddannelse i turbinemotorens  

 virkemåde (jet engine fundamentals), godkendt af Statens Luftfartsvæsen,  

 medmindre aspiranten opfylder teorikrav V, for så vidt angår faget  

 luftfartøjer/motorer/systemer, jf.
BL 6-84.
8.1.2 Trykkabine Inden første typeuddannelse på landflyvemaskine, udstyret med trykkabine,  

 påbegyndes, skal aspiranten have gennemgået en uddannelse i High Altitude  

 Meteorologi, der er godkendt af Statens Luftfartsvæsen, medmindre aspiranten  

 opfylder teorikrav V, for så vidt angår faget meteorologi, jf.
BL 6-84.
 8.1.3 Systemkendskab m.v.
Uddannelsen i systemkendskab m.v. skal omfatte opbygning, virkemåde og  

 betjening af alle tekniske systemer i den flyvemaskine, der er anvendt til  

 uddannelsen, jf. flyvehåndbog/Aircraft Flight Manual, såsom luftfartøj (stel), motorer, motorinstrumenter, oliesystem, propeller, brændstofsystem, hydraulisk system, understel, bremser, ror, flaps, slats, spoilers, trim, vakuumsystem, pneumatisk system, luftkonditioneringssystem, kabinetryksystem, afisnings/antiisningssystem, brandslukningssystem, elektrisk system, flyveinstrumenter, radionavigationsinstrumenter, kommunikationsudstyr, autopilot, iltsystem, nødudstyr, systeminstrumenter og advarselssystemer.
8.2 Teoretisk uddannelse 8.2.1 Den teoretiske uddannelse skal omfatte følgende emner:
a.
Flyvemaskinens godkendte begrænsninger Belastninger, flyvehastigheder, maksimale vægte, tyngdepunktsgrænser, motorbegrænsninger, brændstofbegrænsninger, tilladte flyveforhold og skilte og instrumentafmærkninger.
b.
Flyvemaskinens præstationsevne Startdistance, landingsdistance, stigeevne, flyvning en-route, brændstofforbrug (endurance) og rækkevidde.
c.
Flyvemaskinens vægt og balance Tomvægt, rampevægt, maksimal taxivægt, maksimal startvægt (MTOM), maksimal landingsvægt (MLM), maksimal zero fuel vægt (MZFM), tyngdepunktsberegning og lastning.
8.3 Praktisk uddannelse 8.3.1 Den praktiske uddannelse skal foregå under dobbeltstyring på  

 flyvemaskine udstyret hertil.
En del af uddannelsen kan dog foregå på en  

 syntetisk flyvetræner, der er godkendt hertil af Statens Luftfartsvæsen.
 8.3.2 Uddannelse på flyvemaskine, der ikke er udstyret med dobbeltstyring,  

 herunder flyvemaskiner med »swing-over wheel«, forudsætter, at  

 aspiranten er typecertificeret på anden flermotoret flyvemaskine.
 8.3.3 Der må ikke udføres øvelser/manøvrer, som bringer den anvendte  

 flyvemaskine uden for godkendte begrænsninger eller præstationsnormer i  

 henhold til Owner's Manual, flyvehåndbogen, Air Flight Manual eller lignende  

 publikationer.
 8.3.4 Hvis typeuddannelse finder sted med henblik på føring af  

 flyvemaskine, der skal føres af mindst to piloter, skal uddannelsen omfatte  

 samarbejde og opgavefordeling i fler-pilot-besætning samt procedurer for  

 pilotinkapacitet.
 8.3.5 Typeuddannelse, der skal berettige indehavere af instrumentbevis til  

 at føre den pågældende luftfartøjstype under IFR-flyvning, skal omfatte alle  

 de øvelser/flyvemanøvrer, der er nævnt under pkt. 8.3, udført under aktuel  

 eller simuleret IMC.
 8.3.6 Typeuddannelse, der alene skal berettige certifikatindehavere til at  

 føre den pågældende luftfartøjstype under VFR-flyvning, skal ikke omfatte de  

 flyvemanøvrer/procedurer, der er nævnt i pkt. 8.3.17 og pkt. 8.4.6.
8.3.7 Inspektion før flyvning Flyvehåndbogens/AFM checklister, udvendig inspektion, indvendig inspektion, check af nødudstyr, check af brændstof og tankning.
8.3.8 Motorstart Flyvehåndbogens/AFM checklister, nødprocedurer ved brand, indstilling af kontakter og håndtag, startprocedure for kold motor, startprocedure for varm motor og check af instrumentvisninger efter start af motor.
8.3.9 Kørsel på jorden Flyvehåndbogens/AFM checklister, afprøvning af bremser, kontrol af flyveinstrumenter, afpasning af fart og placering af fly.
8.3.10 Funktionsprøve før start Flyvehåndbogens/AFM checklister, motorer, propeller, karburatorforvarmere, alternativ luft, blandingsregulatorer og afprøvning af systemer.
8.3.11 Start Normal start, afbrudt start, kortstart, start mod forhindringer - bedste stigevinkel (Vx/V2) og randhvirvler/wind shear.
8.3.12 Stigning Flyvehåndbogens/AFM checklister, bedste stigehastighed (Vy), normal stigeprofil og marchstigning.
8.3.13 Drej Stigedrej, drej med konstant højde og hastighed, glidedrej, overgang fra venstre- til højredrej og omvendt og krappe drej (45 grader)  

 med konstant højde og hastighed.
8.3.14 Laveste praktiske flyvehastighed (windshear problematik) I flyvemaskine (minimum Vs1 x 1.1):
Ligeudflyvning med konstant højde/hastighed med/uden flaps/understel, drej med svag krængning (15 grader) og opretning.
 I simulator hastighed for stall advarsel:
Ligeudflyvning med konstant højde/hastighed, drej med svag krængning (15 grader), maksimal stigning og opretning.
8.3.15 Stall Flyvemaskiner certificeret i transportkategori:
 I flyvemaskine:
Opretning ved stall advarsel, kunstig eller naturlig, med/uden  

 flaps/understel ligeudflyvning ved indgang.
 I simulator:
Opretning fra stallets første stadium, med/uden flaps/understel ligeudflyvning ved indgang og rate 1 drej ved indgang.
 Flyvemaskiner certificeret i andet end transportkategori:
 I flyvemaskine og simulator:
Opretning fra stallets første stadium, med/uden flaps/understel rate 1 drej ved indgang.
Opretning fra fuldt udviklet stall, med/uden flaps/understel ligeudflyvning ved indgang.
8.3.16 Landingsrunde Landing med/uden flaps, overskydning med/uden flaps/understel i stilling for anflyvning/landing, afbrudt landing, PAPI/VASI og randhvirvler/wind shear.
 8.3.17 Anflyvning m.v.
Flyvehåndbogens/AFM checklister, proceduredrej (procedure turn), ventemønster (holding pattern), præcisionsindflyvning (precision approach) ILS PAR ikke-præcisionsindflyvning (non-precision approach) VOR NDB ILS (no glide path) SRE VDF (kun ved grunduddannelse), cirkling (circling) og afbrudt indflyvning (missed approach).
8.3.18 Nødprocedurer Flyvehåndbogens/AFM ckecklister, systemfejl, brand, motorstart/re-start under flyvning, hurtig nedstigning (emergency descent), nødlanding land/vand, passager briefing og pilotinkapacitet (kun 2-pilot fly).
8.4 Praktisk uddannelse/simuleret motorbortfald (asymmetri) 8.4.1 Start Flyvemaskiner certificeret i transportkategori:
Simuleret motorbortfald ved V1 (trænes i flyvemaskine eller simulator), afbrudt start (trænes kun i simulator) og segmentstigning.
 Flyvemaskiner certificeret i andet end transportkategori:
Simuleret motorbortfald ved Vmc x 1.1 eller Vs1 x 1.2 (største værdi  

 anvendes), afbrudt start, stigning til cirklingshøjde og landing og randhvirvler/wind shear.
8.4.2 Koordinationsøvelser Rate 1 drej stigedrej, glidedrej, vandret drej, overgang fra venstre- til højredrej og omvendt og demonstration af Vmc (kun ved grunduddannelse).
8.4.3 Laveste praktiske flyvehastighed (kun ved grunduddannelse) Langsom flyvning: Vmc x 1,1 eller Vs1 x 1,2 (største værdi anvendes) ligeudflyvning ved indgang, rate 1 drej ved indgang og opretning.
8.4.4 Stall (kun ved grunduddannelse og på simulator) Opretning ved stall advarsel, kunstig eller naturlig, med/uden  

 flaps/understel ved indgang ligeudflyvning ved indgang og rate 1 drej ved indgang.
8.4.5 Landingsrunde Landing med/uden flaps overskydning med/uden flaps i stilling for anflyvning, PAPI/VASI og randhvirvler/wind shear.
 8.4.6 Anflyvning m.v.
Proceduredrej (procedure turn), ventemønster (holding pattern), præcisionsindflyvning (precision approach) ILS PAR ikke-præcisionsindflyvning (non-precision approach) VOR NDB ILS (no glide path) cirkling (flyvemaskiner i transportkategori kun i simulator) og afbrudt indflyvning (missed approach).
 8.5 Indehavere af gyldigt certifikat som luftfartøjsfører/flyvemaskine,  

 der har gennemgået den tekniske uddannelse, der er nævnt i pkt. 8.1 med et  

 efter den uddannelsesansvarliges vurdering tilfredsstillende resultat, kan få  

 tilladelse til at foretage kørsel på jorden med den pågældende  

 luftfartøjstype,når aspiranten har gennemgået øvelserne i pkt. 8.3.8 og pkt.  

 8.3.9 og efter den uddannelsesansvarliges vurdering er kvalificeret hertil.
 8.5.1 Tilladelse til kørsel på jorden gives af den uddannelsesansvarlige  

 ved følgende påtegning i aspirantens logbog:
 Tilladelse til kørsel på jorden med luftfartøj af typen  

 ----------------------------- er d.d. givet af undertegnede  

 uddannelsesansvarlige.
9. Tolerancer og begrænsninger 9.1 Den pågældende luftfartøjstype skal kunne føres inden for følgende  

 tolerancer: Symmetrisk power Asymetrisk power Fart +/- 10 kt +/- 10 kt +/- 5 kt (for Vx, Vy og V2) Kurs +/- 10 grader +/- 20 grader Højde +/- 100 ft +/- 100 ft + 50 ft - 20 ft (for DA/DH og MA/MH) 9.2 Stall, opretning fra unormale flyvestillinger og flyvning ved lavest  

 praktiske flyvehastighed må i flyvemaskine kun øves, når der findes en  

 veldefinerbar naturlig horisont.
 9.2.1 Opretning skal påbegyndes i mindst 5000 ft over terræn eller skyer.
10. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
12. Straf 12.1 Overtrædelse af bestemmelsen i pkt. 4.1 og afsnit 7 straffes med  

 bøde.
 12.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar, jf.  

 luftfartslovens § 149, stk. 13.
13. Ikrafttræden 13.1 Denne BL træder i kraft den 1. september 1990.
 13.2 Samtidig ophæves BL 6-51, 2. udgave af 1. marts 1983.
