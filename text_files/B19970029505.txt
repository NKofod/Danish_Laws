§ 1 I Veterinærdirektoratets bekendtgørelse nr. 1039 af 14. december 1994 om  

 veterinærkontrol ved ind- og udførsel af levende dyr og visse produkter  

 foretages følgende ændringer:
 Efter § 11 indsættes:
 » § 11 a.  Uanset bestemmelsen i § 11 skal  

 udførsel til et EU-land eller til et tredjeland via andre EU-lande af levende  

 svin dog altid ske via et marked, der er godkendt til udførsel til EU-lande,  

 en eksportsamlestald eller en eksportisolationsstald, jf. herved § 1 i  

 bekendtgørelse nr. 911 af 15. oktober 1996 om omsætning af husdyr via  

 markeder og eksportisolationsstalde.
 Stk. 2.  Veterinærdirektoratet kan efter ansøgning i  

 hvert enkelt tilfælde og på nærmere fastsatte betingelser tillade, at  

 udførslen sker fra andre steder end fastsat i stk. 1.
Stk. 3.  Ved udførsel til et tredjeland via andre  

 EU-lande skal der gives oplysning om, over hvilket grænsekontrolsted den  

 endelige udførsel fra EU skal finde sted.« § 2 Bekendtgørelsen træder i kraft den 1. maj 1997.
