(Til kommunalbestyrelser, amtsråd og  

 hovedstadsrådet) Indledning Ved bekendtgørelse nr. 4 af 4. januar 1980 om udførelse af boringer efter  

 grundvand m. v. er der i medfør af vandforsyningslovens § 69, stk. 2, og § 36  

 givet regler om udførelse og ren- og prøvepumpning af boringer, om sløjfning  

 af boringer og brønde og om indberetning til Danmarks Geologiske  

 Undersøgelse.
Reglerne om udførelse af boringer er en udbygning af de regler,  

 der findes i afsnit 4 i Dansk Ingeniørforenings norm for vandforsyningsanlæg  

 for enkeltejendomme (januar 1978, DS 441) og i afsnit 4 i Dansk  

 Ingeniørforenings norm for fælles vandforsyningsanlæg (april 1978, DS 442).
Borestedets placering og borearbejdets udførelse Det følger af vandforsyningslovens § 21, stk. 1, at en boring ikke må  

 etableres eller på væsentlig måde udbedres eller ændres, før  

 kommunalbestyrelsen eller amtsrådet (hovedstadsrådet) har meddelt tilladelse  

 til det.
Bestemmelsen omfatter også boringer, som ikke kræver  

 indvindingstilladelse efter lovens § 18, stk. 2, idet der skal indhentes  

 tilladelse fra kommunalbestyrelsen til placering og indretning af sådanne  

 anlæg efter lovens § 21, jfr. § 3, stk. 2 i bekendtgørelse nr. 3 af 4. januar  

 1980 om vandindvinding og vandforsyning og kapitel 2 i det tilhørende  

 cirkulære.
Vandforsyningslovens § 21 omfatter ikke alene etablering af en ny  

 boring som led i et nyt eller udvidet vandforsyningsanlæg, men også væsentlig  

 udbedring og væsentlig ændring af bestående anlæg.
Dette betyder, som det  

 fremgår af bemærkningerne til forslaget til vandforsyningsloven, at der også  

 kræves tilladelse til en boring, hvis den foretages til erstatning for en  

 ældre boring, eller hvis den er foretaget i en ældre brønd.
Derimod kræves  

 der ikke tilladelse f. eks. til udskiftning af filteret i en boring med  

 bibeholdelse af det tidligere forerør.
En undtagelse fra kravet om forudgående tilladelse til en boring følger af  

 reglerne i lovens § 21, stk. 2, hvorefter der uden tilladelse kan etableres  

 en boring til erstatning for en bestående brønd eller boring eller foretages  

 udbedring eller ændring af en bestående boring, hvis det af hensyn til  

 opretholdelse af vandforsyningen er nødvendigt at foretage arbejdet uden at  

 afvente en tilladelse.
Den nye brønd eller boring må dog ikke ligge mere end  

 5 m fra det hidtidige indvindingssted, og arbejdet skal forud anmeldes til  

 den myndighed, som ellers skulle have givet tilladelse til arbejdet.
Efter  

 lovens § 21, stk. 3, gælder ordningen dog ikke, hvis tilladelsesmyndigheden  

 på forhånd har givet meddelelse om, at der skal indhentes tilladelse også til  

 disse fornyelser på den pågældende ejendom.
Der henvises iøvrigt om § 21,  

 stk. 3, til kapitel 4, afsnit 2, i cirkulæret om vandindvinding og  

 vandforsyning.
Bestemmelserne i bekendtgørelsens § 5 om borestedets placering må herefter  

 som hovedregel iagttages både af grundejeren og brøndboreren og af  

 kommunalbestyrelsen eller amtsrådet, når de meddeler forudgående tilladelse  

 til borearbejdet.
Det skal fremhæves, at bestemmelserne i bekendtgørelsens §  

 5 også gælder for de arbejder, der udføres i medfør af vandforsyningslovens §  

 21, stk. 2. Dette betyder navnlig, at der efter bestemmelsen i  

 bekendtgørelsens § 5, stk. 3, ikke kan udføres en boring inden for 5 m fra  

 det hidtidige indvindingssted, hvis det nye borested kun kan komme til at  

 ligge i en bygning, som tjener andet formål end vandforsyning.
Også reglerne  

 i bekendtgørelsens § 5, stk. 2, om fredningsbælte og § 5, stk. 4, om afstand  

 til forurenende forhold omfatter boringer efter § 21, stk. 2.
Af bestemmelserne i bekendtgørelsens § 5 skal i øvrigt fremhæves, at det i  

 § 5, stk. 2, er bestemt, at borestedet skal placeres således, at der kan  

 etableres et fredningsbælte omkring boringen.
For boringer ved almene  

 vandforsyningsanlæg og ved virksomheder, der tilbereder levnedsmidler m. v.,  

 bør fredningsbæltet, hvis anlægget omfattes af vandforsyningslovens § 20,  

 normalt omfatte arealet indenfor mindst 10 m fra boringen, og nærmere regler  

 om beskyttelsens indhold bør optages i den endelige tilladelse til  

 indvindingen fra boringen.
Beskyttelsen skal gå ud på, at der ikke på arealet  

 må gødes, bruges gifte eller bekæmpelsesmidler eller i øvrigt anbringes eller  

 bruges stoffer på en sådan måde, at de kan udsætte boringen for forurening.  

 Arealet omkring boringen skal normalt være indhegnet og indhegningen holdes  

 aflukket.
Omfatter fredningsbæltet en ejendom, som ikke tilhører  

 vandforsyningsanlægget, bør der dog ikke mod ejerens ønske kræves indhegning  

 på denne anden ejendom; fredningsbæltet bør i så fald sikres ved en servitut,  

 der må tinglyses på ejendommen.
Der henvises om disse forhold til afsnit  

 4.2.1. i Dansk Ingeniørforenings norm for fællesvandforsyningsanlæg og til §  

 17, litra h, i bekendtgørelse nr. 3 af 4. januar 1980 om vandindvinding og  

 vandforsyning og kapitel 4, afsnit 9 i cirkulæret om vandindvinding og  

 vandforsyning.
For boringer ved anlæg, som ikke er almene vandforsyningsanlæg  

 eller levnedsmiddelvirksomheder, eller som ikke omfattes af  

 vandforsyningslovens § 20, kan der stilles mindre krav til fredningsbæltet,  

 men det bør også her påses, at der er tilstrækkeligt friareal omkring  

 boringen.
For markvandingsanlæg kan tilladelsesmyndigheden fastlægge et  

 fredningsbælte, inden for hvilket gødning, gifte eller bekæmpelsesmidler ikke  

 må deponeres, dog uden at der stilles krav om indhegning.
Endvidere skal fremhæves bekendtgørelsens § 5, stk. 4, hvorefter der ved  

 fastsættelse af afstanden mellem boringen og omkringliggende  

 forureningskilder skal foretages en vurdering bl. a. på grundlag af  

 foreliggende hydrogeologiske oplysninger og på grundlag af en besigtigelse på  

 stedet.
En række vejledende afstande mellem en boring og en række  

 forureningskilder m. v. er optaget i afsnit 4.2. i Dansk Ingeniørforenings  

 norm for fælles vandforsyningsanlæg og afsnit 4.2. i Ingeniørforeningens norm  

 for vandforsyningsanlæg for enkeltejendomme.
Disse afstande er, som nævnt,  

 kun vejledende.
Der kan forekomme tilfælde, hvor det efter forholdene på  

 stedet ikke er muligt fuldt at tage hensyn til alle de angivne afstande til  

 bestående forureningskilder.
I så fald må det overvejes, om man på grundlag  

 af de konkrete geologiske forhold kan acceptere en kortere afstand end  

 angivet, eller om det forurenende forhold bør søges fjernet, eventuelt efter  

 miljøbeskyttelseslovens regler, eller om man bør opgive det planlagte  

 indvindingsanlæg og i stedet fremskaffe vand fra et andet anlæg.
Det skal  

 endvidere fremhæves, at afstandsangivelserne i normerne kun omfatter fælles  

 vandforsyningsanlæg og anlæg til husholdningsbrug på enkeltejendomme.
For  

 andre anlæg må de nødvendige afstande til forureningskilder bedømmes på  

 grundlag af anlæggenes karakter og de konkrete forhold.
For boringer på  

 levnedsmiddelvirksomheder og grøntsagsgartnerier må der stilles de samme krav  

 som for boringer på fællesvandværker, medens der kan stilles mindre strenge  

 krav f. eks. til markvandingsboringer.
Bestemmelserne i bekendtgørelsens § 6, stk. 2, om tætning mellem forerør  

 og omkringliggende jordlag har til formål at hindre en forurening i at trænge  

 ned langs forerøret.
Bestemmelsen har endvidere til formål at hindre en  

 uønsket vandudveksling mellem adskilte reservoirer.
En uønsket vandbevægelse  

 kan forekomme langs forerøret, hvor et lavpermeabelt lag mellem de to  

 grundvandsreservoirer bliver gennemboret.
Den uønskede vandbevægelse kan dels  

 forårsage, at dårligt eller forurenet grundvand strømmer til et reservoir med  

 rent grundvand, og dels forårsage et grundvandsspild, hvor rent grundvand  

 strømmer til et reservoir med dårligt grundvand.
Renpumpning og prøvepumpning I forbindelse med udførelse af en boring skal der altid foretages en  

 renpumpning med efterfølgende tilbagepejling.
Herudover skal der foretages en  

 egentlig prøvepumpning, såfremt der er stillet vilkår om det i den foreløbige  

 eller endelige vandindvindingstilladelse.
 En renpumpning har, som anført i bekendtgørelsens § 8, stk. 2, til formål  

 at få boringen til at yde sandfrit vand, medens tilbagepejlingen af  

 grundvandsstanden har til formål at få en bestemmelse af det vandførende lags  

 vandledningsevne (grundvandsreservoirets transmissivitet). Regler om  

 renpumpning er givet i bekendtgørelsens § 9, stk. 1 og 2, og regler om  

 tilbagepejling i § 9, stk. 3. Der skal foretages et større antal pejlinger i  

 pejleperioden, f. eks. 11 på følgende tidspunkter efter stop af pumpningen: 1  

 minut, 2 minutter, 3 minutter, 5 minutter, 7 minutter, 10 minutter, 15  

 minutter, 20 minutter, 30 minutter, 40 minutter, 60 minutter, osv.
 Det er ønskeligt, at ovennævnte pejlehyppighed overholdes, men hvis  

 praktiske forhold umuliggør det, må der udføres så mange af ovennævnte  

 pejlinger som muligt.
Det er mindre væsentligt, at de ovenfor beskrevne pejleintervaller  

 overholdes helt præcist.
Det er derimod vigtigt, at de nøjagtige tidspunkter  

 for de enkelte pejlinger anføres.
Prøvepumpning har, som det er anført i bekendtgørelsens § 8, stk. 3, til  

 formål at bestemme det vandførende lags vandledningsevne og magasinegenskaber  

 og den rumlige udbredelse af det vandførende lag.
En prøvepumpning er mere  

 vidtgående end en renpumpning med tilbagepejling, og der er kun pligt til at  

 foretage prøvepumpning, hvis tilladelsesmyndigheden har stillet det som  

 betingelse for tilladelse til boringen.
En sådan betingelse bør normalt  

 stilles med hensyn til boringer for almene vandforsyningsanlæg, som efter  

 deres art omfattes af vandforsyningslovens § 20, for større institutionsanlæg  

 og for private anlæg, herunder anlæg til vanding og dambrug af en sådan  

 størrelse, at deres indvinding må antages at have betydning for områdets  

 øvrige vandindvinding og områdets vandressourcer.
Hvis der er tale om flere  

 boringer inden for et begrænset område, kan det efter en bedømmelse af de  

 hydrogeologiske forhold være tilstrækkeligt at prøvepumpe enkelte af dem.
Bekendtgørelsen giver ingen nærmere regler om gennemførelsen af  

 prøvepumpning.
Der kan imidlertid i almindelighed stilles de nedenfor nævnte  

 krav til prøvepumpninger.
Prøvepumpningen foretages med konstant kapacitet.
Kapaciteten skal være  

 mindst 2/ 3 af den fremtidige driftskapacitet.
Ventilstilling m. v. skal være  

 uændret i hele pumpeperioden.
Kapacitetens størrelse skal kontrolleres  

 hyppigt ved hjælp af målekar, vandmåler, overfald eller lignende.
Før prøvepumpningen startes, foretages en pejling af rovandstanden i  

 pumpeboringen og i de observationsboringer, der eventuelt skal indgå i  

 pejleprogrammet.
For hver boring vælges et fast målepunkt, og alle pejlinger  

 angives i centimeter under dette.
Tidspunktet for pejling af rovandstanden  

 noteres.
Starttidspunktet for pumpningen noteres, og alle senere pejlinger i  

 pumpeboringen og eventuelle observationsboringer angives i minutter efter  

 starttidspunktet.
I praksis noteres klokkeslettet, hvor prøvepumpningen  

 påbegyndes og efter at have benyttet stopur til de første pejlinger angives  

 de efterfølgende pejletidspunkter for klokkeslet.
Prøvepumpningens samlede  

 varighed fastsættes i tilladelsen på grundlag af de geologiske og  

 hydrogeologiske forhold i det enkelte tilfælde.
Pejlingen bør foretages med  

 følgende intervaller:
pejling før start af pumpning, pejling efter:
Umiddelbart før stop af pumpningen foretages en pejling af vandstanden i  

 pumpeboringen og eventuelle observationsboringer.
Efter stop af pumpningen  

 foretages en tilbagepejling af vandstanden efter samme regler og med samme  

 pejlehyppighed, som omtalt ovenfor.
Varigheden af tilbagepejlingen skal være  

 mindst 60 minutter.
 Det er ønskeligt, at ovennævnte pejlehyppighed overholdes, men hvis  

 praktiske forhold umuliggør dette, udføres så mange af de ovennævnte  

 pejlinger som muligt.
Det er mindre væsentligt, at de ovenfor beskrevne pejleintervaller  

 overholdes helt præcist.
Det er derimod vigtigt, at de nøjagtige tidspunkter  

 for de enkelte pejlinger anføres.
 Tilladelsesmyndigheden kan imidlertid variere kravet til prøvepumpningerne  

 i de enkelte tilladelser og kan således fastsætte såvel mindre som mere  

 vidtgående krav til prøvepumpningen.
Det vil i de allerfleste tilfælde være rigtigt at foretage en analyse af  

 råvandet i forbindelse med afprøvningen af boringen, men analysen kan  

 undlades i særlige tilfælde.
Dette kan gælde for anlæg til vanding.
Råvandet  

 bør i reglen undersøges for de parametre, som er omfattet af begrebet  

 »udvidet kontrol« i bekendtgørelse nr. 6 af 4. januar 1980 om  

 vandkvalitet og tilsyn med vandforsyningsanlæg.
Efter omstændighederne kan  

 parametrenes antal udvides, f. eks. når der er fare for forurening med  

 særlige stoffer på det pågældende sted, eller de kan indskrænkes, f. eks.  

 hvis der ønskes undersøgelse af vandet i en boring til vanding eller  

 industri.
Der henvises til kapitel 4 i cirkulæret om vandindvinding og  

 vandforsyning samt miljøstyrelsens vejledning nr. 1/ 1979, 2. del vedrørende  

 planlægning af vandindvinding fra overfladevand.
Boringernes indretning En boring skal afsluttes med en tæt forerørsforsegling og en overbygning.  

 Nærmere regler herom er givet i bekendtgørelsens §§ 10-14. Planerne for den  

 nærmere indretning af boringen skal, på samme måde som borestedet, som  

 hovedregel være godkendt af kommunalbestyrelsen eller amtsrådet, før arbejdet  

 udføres, jfr. dog vandforsyningslovens § 21, stk. 2.
Blandt forskrifterne i bekendtgørelsens §§ 10-14 skal fremhæves, at det i  

 § 10, stk. 2, er bestemt, at alle boringer med en nominel indvendig diameter  

 på 150 mm og derover skal kunne pejles manuelt med et pejleinstrument med en  

 diameter på 15 mm.
Tilladelsesmyndigheden kan dog i særlige tilfælde meddele  

 tilladelse til en anden pejlemåde.
Dette medfører, at forerørsforseglingen  

 skal være forsynet med et let tilgængeligt, vandtæt, aflukkeligt hul med en  

 mindste diameter på 15 mm.
Hvis pumpens stigrør er samlet med flanger, der  

 kan »fange« pejleanordningen, kan det være nødvendigt at forsyne  

 boringen med et særligt pejlerør.
 Det skal endvidere fremhæves, at det på anlæg, hvor det må påregnes, at  

 der tages jævnlige prøver af råvandet, kan være praktisk at etablere en  

 prøveudtagningshane i forbindelse med boringen.
Sløjfning af boringer og brønde Regler herom findes i bekendtgørelsens § 15. De omfatter ikke alene de  

 tilfælde, hvor sløjfning af boringen eller brønden sker efter et pålæg i  

 medfør af vandforsyningslovens § 36, men enhver sløjfning af en boring eller  

 en brønd.
Nedkastning af affald i brønde og boringer vil derfor være i strid  

 med § 15.
Indberetning af udførte boringer og  

 pumperesultater Ifølge vandforsyningslovens § 69, stk. 1, skal den, der forestår  

 udførelsen af en boring, indsende meddelelse om den til Danmarks Geologiske  

 Undersøgelse (DGU) inden 3 måneder efter udførelsen.
Meddelelsen skal  

 indeholde en række oplysninger af administrativ, teknisk, hydrologisk og  

 geologisk karakter, og regler herom findes i bekendtgørelsens §§ 16, 17 og  

 18.
Efter bekendtgørelsens § 16, stk. 1, skal indberetningen ske på en  

 borerapport, der er godkendt af DGU.
DGU har udarbejdet et skema:  

 »Meddelelse om boring«, hvor alle de anførte oplysninger kan  

 noteres.
Dette skema kan alle, der borer efter vand, rekvirere hos DGU.
Efter bekendtgørelsens § 16, stk. 2, skal indberetningen indeholde en  

 angivelse af borestedets beliggenhed, formålet med boringen og  

 udførelsestidspunktet samt navn, adresse og telefonnummer for brøndborer og  

 rekvirent.
Boringens beliggenhed skal angives efter Geodætisk Instituts kort  

 i målforholdet 1:25.000 med angivelse af afstanden til kortkanter samt  

 terrænhøjden (koten).
I § 16, stk. 3 og 4, findes regler om, hvilke tekniske data der skal  

 indberettes.
Der skal anføres en række oplysninger om borerør, forerør,  

 filterrør og gruskastning samt angivelse af, hvilken boremetode der er  

 anvendt.
Der skelnes mellem tørboringer og skylleboringer, og det skal  

 desuden opgives, hvilken metode der er anvendt indenfor disse to hovedtyper.  

 Disse oplysninger lægger DGU stor vægt på af hensyn til den geologiske  

 vurdering af de indsendte jordartsprøver.
Alle hydrologiske resultater fra renpumpninger, prøvepumpninger og  

 pejlinger m. v., som er udført i henhold til bekendtgørelsens §§ 8 og 9, skal  

 ifølge § 16, stk. 5, indberettes.
På DGU's borerapport er der kun begrænset  

 plads, så hvis der er tale om mere omfattende prøvepumpninger, må det  

 anbefales at anvende et større specialskema.
Et sådant kan rekvireres hos  

 DGU.
Bekendtgørelsens § 17 omhandler regler for udtagelse og indsendelse af  

 jordprøver til DGU.
I denne forbindelse lægges der især vægt på, at der  

 udtages det foreskrevne antal prøver (en prøve for hver fem meter, men altid  

 en prøve fra hvert lag), og at prøverne har den angivne størrelse (1/ 4 - 1/  

 2 liter). Det er desuden væsentligt, at der altid er overensstemmelse mellem  

 prøveudtagningsdybden, beskrivelsen af jordlaget, indholdet i prøveposen og  

 prøvenummeret på prøveposen.
Det skal iøvrigt nævnes, at nummerede prøveposer  

 af plastik kan rekvireres hos DGU.
 I bekendtgørelsens § 18 kræves det, at der skal indsendes kopi til DGU af  

 resultaterne af de fysisk/ kemiske undersøgelser af vandet, som måtte være  

 foretaget i forbindelse med etableringen af boringen.
Tilsyn I bekendtgørelsens § 20 er det - i overensstemmelse med  

 vandforsyningslovens § 65, jfr. også § 44 i bekendtgørelse nr. 3 af 4. januar  

 1980 om vandindvinding og vandforsyning - bestemt, at det er  

 kommunalbestyrelsen, som fører tilsyn med, at bekendtgørelsen overholdes.  

 Dette gælder også, når det er amtsrådet, der har givet tilladelse til  

 boringen.
En række af bekendtgørelsens bestemmelser angår forhold, som er lette at  

 konstatere ved et efterfølgende lejlighedsvist eftersyn.
Dette gælder  

 bestemmelserne om boringens placering (bekendtgørelsens § 5) og om  

 indretningen af den øverste del af boringen og overbygningen (§§ 10-13). Om  

 disse forhold gælder yderligere, at det i reglen vil være nærmere fastlagt i  

 tilladelsen, hvorledes forholdet skal etableres, således at det på disse  

 punkter er nemt at konstatere, om bekendtgørelsen er overholdt.  

 Kommunalbestyrelsen bør, når den finder anledning til det, foretage sådanne  

 lejlighedsvise efterfølgende eftersyn.
En række andre bestemmelser i bekendtgørelsen angår forhold, som det kun  

 er muligt at kontrollere, medens arbejdet står på, medens man ikke kan danne  

 sig noget indtryk af disse forhold, når arbejdet er fuldført.
Dette gælder f.  

 eks. bestemmelserne om tætning omkring boringer (§ 6, stk. 2), om anvendte  

 materialer (§ 14), om renpumpning med tilbagepejling (§ 9) og om  

 prøvepumpning, hvor der er stillet vilkår om prøvepumpning i tilladelsen  

 (jfr. § 8, stk. 1). Det er ikke tanken, at kommunalbestyrelsen i  

 almindelighed skal lade en tilsynsførende overvære udførelsen af arbejderne  

 for at kontrollere, at disse regler bliver overholdt, men kommunalbestyrelsen  

 kan føre et sådant tilsyn, hvor den finder det påkrævet.
For at muliggøre  

 dette er det i bekendtgørelsens § 4 bestemt, at der, forinden et borearbejde  

 udføres, skal gives meddelelse til kommunalbestyrelsen herom og om, hvem der  

 forestår arbejdet, og at kommunalbestyrelsen kan forlange oplysning om,  

 hvornår renpumpningen forventes påbegyndt.
