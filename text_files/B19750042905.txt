 I medfør af § § 1 og 4 i lov nr. 131 af 13. april 1954 om udførsel og  

 indførsel af levende dyr m.v. og § 1 i lov nr. 346 af 6. december 1961 om  

 statens overtagelse af visse udgifter ved offentlig kontrol i forbindelse med  

 udførsel af landbrugsprodukter fastsættes herved følgende bestemmelser  

 gældende for tiden 1. september 1975 til 31. marts 1976.
 § 1.  For sundhedseftersyn, herunder eftersyn af  

 identifikationsmærke, anbringelse af øremærker og andre mærker, udstedelse af  

 relevante sundhedsattester, evt. på grundlag af oprindelsessundhedsattester,  

 og for foretagelse af eftersyn af transportmidler, herunder  

 desinfektionseftersyn, samt for overvågelse af dyrenes indladning tilkommer  

 der embedsdyrlæger ved godkendte markeder, samlingssteder og udførselssteder  

 nedennævnte beløb.
 § 2.  Ved tilkald uden for markeder tilkommer der  

 embedsdyrlægen en mindstebetaling, der i tiden mandag til fredag kl. 7-18 og  

 lørdage kl. 7-13 udgør 200.00 kr. og i tiden mandag til fredag kl. 18-7,  

 lørdage kl. 13-7 samt søn- og helligdage udgør 300.00 kr.
 § 3.  Betaling i henhold til § 1 afholdes indtil  

 videre af statskassen.
 Stk. 2.  Forskellen mellem den i § 2 anførte  

 mindstebetaling og betaling i henhold til § 1 afholdes af vedkommende  

 eksportør.
 § 4.  Bekendtgørelsen træder i kraft den 1. september  

 1975. Fra samme dato ophæves bekendtgørelse nr. 34 af 22. februar 1967 om  

 betaling for sundhedseftersyn m.v. ved udførsel af levende husdyr.
 Landbrugsministeriet, den 28. august  

 1975.
 Egon Jensen.
 /Thorkild Christensen.
