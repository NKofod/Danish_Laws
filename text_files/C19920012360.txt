 Denne vejledning omfatter forsikringsselskaber, pensionskasser,  

 pengeinstitutter, børsmæglerselskaber og realkreditinstitutter hjemmehørende  

 her i landet (herefter kaldet instituttet).
 Vejledningen finder kun anvendelse for institutter, som indgår i en  

 koncern.
 Vejledningen vedrører krav til instituttets ledelse og revision i  

 forbindelse med transaktioner/aftaler med virksomheder, som er direkte eller  

 indirekte forbundne med instituttet, dvs. dets dattervirksomheder, dets  

 associerede virksomheder, et moderselskab, uanset om dette er et finansielt  

 institut eller ej, og et moderselskabs dattervirksomheder og associerede  

 virksomheder.
 1. Instituttet.
 1.1. Retningslinier.
Instituttets ledelse skal udfærdige skriftlige retningslinier for  

 transaktioner/aftaler med virksomheder, som instituttet er direkte eller  

 indirekte forbundet med, medmindre disse transaktioner/aftaler er ubetydelige  

 for instituttets resultat.
Disse transaktioner/aftaler benævnes i det  

 følgende koncerninterne transaktioner.
Retningslinierne skal bl.a. foreskrive, at koncerninterne transaktioner  

 skal ske på - skriftligt grundlag - markedsbaserede vilkår og/eller omkostningsdækkende basis.
Markedsbaserede vilkår gælder, hvor et egentligt marked forefindes, jf.  

 dog nedenfor.
Er dette ikke tilfældet må markedsvilkår skønnes.
Skønnet skal  

 begrundes.
 Omkostningsdækkende basis kan uanset ovenstående bl.a. vedrøre fælles  

 koncernopgaver/fælles funktioner.
Omkostningerne og omkostningsfordelingen skal være rimelige og må ikke  

 begunstige et koncerninstitut/-virksomhed på bekostning af et andet  

 koncerninstitut.
Fordelingsmetoden skal anvendes kontinuerligt fra år til år.
 1.2. Bogføring og forretningsgange.
 Koncerninterne transaktioner skal fremgå af bogføringen.
 Systemet baseret på instituttets forretningsgange skal sikre, at  

 koncerninterne transaktioner efterfølgende kan fremfindes, at der  

 efterfølgende kan foretages revision af transaktionerne og dokumentationen  

 herfor, og at overholdelse af retningslinierne kan efterprøves.
 Grundlaget for værdiansættelsen af den enkelte transaktion skal fremgå af  

 bilaget til transaktionen eller i andet skriftligt aftalegrundlag.
 1.3. Årsregnskab.
 Årsregnskabet skal indeholde oplysninger om retshandler (koncerninterne  

 transaktioner) af større betydning, som har fundet sted imellem instituttet  

 og virksomheder, som er direkte eller indirekte forbundet hermed.
 2. Revisionen.
Revisionen skal som led i revisionen af årsregnskabet revidere  

 koncerninterne transaktioner bl.a. med henblik på at påse, at de for  

 instituttet gældende retningslinier, herunder det formelle grundlag,  

 overholdes.
Såfremt instituttet har en intern revision, kan den valgte  

 revision bestemme, at den interne revision skal påse retningsliniernes  

 overholdelse.
 I revisionsprotokollatet vedrørende årsregnskabet for det enkelte institut  

 skal revisionen fremkomme med følgende oplysninger vedrørende koncerninterne  

 transaktioner:
(Revisionsbekendtgørelserne vil snarest blive bragt i overensstemmelse med  

 ovenstående.) Kravene til instituttets ledelse efter punkt 1.1.-1.2. skal snarest  

 efterkommes.
Revisionens rapportering efter disse regler, jf. dog  

 foranstående, skal finde sted fra og med årsregnskabet 1992.
