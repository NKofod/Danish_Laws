Landsskatteretskendelse Erstatning, manglende partshøring.
Forlænget  

 opsigelsesperiode.
 Reference:
Statsskattelovens §§ 4 og 5 Ligningslovens § 7 O, stk. 1, nr. 2 A klager for indkomståret 1999 over, at de stedlige  

 skattemyndigheder har anset erstatning for manglende partshøring for  

 skattepligtig samt over, at månedsvise udbetalinger i perioden 1.  

 august 1999 - 31. juli 2000 er anset for løn.
 Det fremgår af sagen, at det i forbindelse med en aftale af 17. juni  

 1997 mellem Finansministeriet og Skatteministeriet blev besluttet at oprette  

 et særligt kontrollørkorps i Told og Skat, hvortil der skulle  

 overføres 350 årsværk fra Told og Skats almindelige  

 virksomhed i 1998 samt yderligere 50 medarbejdere i hvert af årene fra  

 1999 til 2001.
Klageren, der pr. 1. august 1987 blev ansat i det daværende  

 Statsskattedirektorat, fik den 23. september 1997 meddelelse om, at hun den  

 1. januar 1998 sammen med 341 kollegaer ville blive overført til det  

 nyetablerede kontrollørkorps.
Begrundelse for udpegning af klageren  

 til kontrollørkorpset blev angivet at være, at hun ud fra en  

 samlet vurdering var blandt dem, der bedst kunne undværes på de  

 opgaver, der havde med Told og Skats almindelige virksomhed at gøre.  

 Klageren fik endvidere meddelelse om, at overførelsen til  

 kontrollørkorpset ikke i øvrigt påvirkede hendes  

 ansættelsesforhold m.v., ligesom det blev meddelt, at hun efter den 1.  

 januar 1998 ville få særlige uddannelsestilbud, der primært  

 rettede sig mod at øge hendes muligheder for at få varig  

 beskæftigelse udenfor Told og Skat.
 Ved skrivelse af 6. november 1997 fra Told- og Skattestyrelsen,  

 personaleafdelingen, til B, der var én af de involverede  

 organisationer, meddeltes som svar på en henvendelse af 29. oktober  

 1997 vedrørende forvaltningslovens partshøringsbestemmelser i  

 forbindelse med dannelsen af kontrollørkorpset i Told og Skat, at man  

 nærmere ville vurdere, hvorvidt de forhold som var anført i  

 henvendelsen gjorde, at man i forbindelse med udpegningen til  

 kontrollørkorpset skulle have gennemført partshøring.  

 Den 6. november 1997 udarbejdede Told Skat et notat om partshøring i  

 forbindelse med overførelse til kontrollørkorpset, hvoraf  

 fremgår:
"Partshøring i forbindelse med overførelse til  

 kontrollørkorpset Indledning En eventuel partshøring af de medarbejdere, der er eller skal  

 overføres til kontrollørkorpset vil i givet fald følge  

 af bestemmelserne i Forvaltningslovens § 19, stk. 1.
 Heraf fremgår:
Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske omstændigheder, må der ikke træffes  

 afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den  

 pågældende part og er af væsentlig betydning for sagens  

 afgørelse.
Myndigheden kan fastsætte en frist for afgivelsen af  

 den nævnte udtalelse.
 Som det fremgår af bestemmelsen skal medarbejderne i givet fald  

 gøres bekendt med sagens faktiske omstændigheder, samt have  

 lejlighed til at udtale sig.
Begrundelsen; "blandt de medarbejdere, der bedst kan undværes"  

 hviler på et lokalt udarbejdet, relativt skøn.
Der har  

 således ikke været opstillet fælles kriterier for  

 udpegningen af medarbejdere til korpset, men cheferne har foretaget en samlet  

 vurdering, og udskilt dem han/hun bedst kan undvære.
 For at gennemføre en høring skal kriterierne for den  

 konkrete vurdering af den enkelte medarbejder nu meddeles den enkelte,  

 herunder også eventuelle oplysninger, der indeholder en subjektiv  

 præget stillingtagen.
 I den forbindelse skal det anføres, at alle kriterier skal  

 indgå, ligesom det formentlig skal fremgå, med hvilken vægt  

 de enkelte kriterier indgik ved afgørelsen.
 Eksempelvis kan kriterier som manglende vilje eller evne til  

 opkvalificering, forventet opgavebortfald, samarbejdsvanskeligheder, generel  

 uegnethed, mange sygedage nævnes, men der vil givet være mange  

 flere.
 I forbindelse med at medarbejderne gøres bekendt med de anvendte  

 kriterier, må det forventes, at en tjenestemand, der f.eks. får  

 oplyst "forventet opgavebortfald",  som et kriterie, straks vil gå til  

 personaleorganisationen med et ønske om, at der bliver ført en  

 sag om den pågældendes krav på rådighedsløn.  

 Medarbejdere, der får meddelelse om, at de ikke vurderes at kunne  

 opkvalificeres, vil måske kunne fremvise en alen-lang liste over kurser  

 de har deltaget i osv.
 Det er ting, der bør vurderes i forbindelse med, at medarbejderne  

 meddeles de kriterier, der indgik i den "samlede vurdering".
Den praktiske gennemførelse af eventuelle høringer Konsekvensen af den manglende partshøring er som udgangspunkt,  

 at afgørelsen er ugyldig.
 Det første der således skal ske er, at chefen ska1 annullere  

 afgørelsen ved brev til de pågældende medarbejdere.
 I den forbindelse må det i øvrigt forventes, at de  

 medarbejdere, der efter udpegningen har taget deres afsked/er afskediget  

 på grund af sygdom mv. vil overveje erstatningskrav.
 Når annullationen er gennemført skal Told Skat igennem en ny  

 runde med at finde egnede medarbejdere til overførelse til  

 kontrollørkorpset - i lighed med den der blev gennemført den  

 23. september 1997.
 Det må antages, at en stor del af de oprindeligt udpegede  

 medarbejdere igen vil blive vurderet egnede til overførelse til  

 korpset, men herudover må det antages, at der vil være en del  

 nye.
Dette begrundes med, at det i forbindelse med en ny udpegningsrunde vil  

 være nødvendigt at opstille mere faste kriterier for  

 udpegningen.
Den brede formulering "dem der bedst kan undværes"  

 må erstattes af en ny begrundelse, der tager udgangspunkt i en negativ  

 kvalifikationsvurdering, således at dem der udpeges rent faktisk er dem  

 med de dårligste kvalifikationer.
Og derved dem der dårligst kan  

 opkvalificeres.
 Det er den myndighed, der skal træffe afgørelse med hensyn  

 til sagens realitet, der gennemfører partshøringen, ligesom  

 eventuelle udtalelser skal afgives til denne myndighed.
I praksis betyder det, at de enkelte regioner selv skal gennemføre  

 partshøringen.
Tilsvarende må gælde for styrelsens  

 vedkommende, at det er den enkelte afdelingschef, der forestår  

 udpegning og partshøring.
For hver enkelt medarbejder, der udpeges til korpset, skal der ske  

 sagsbehandling, hvor medarbejderen tilskrives med en detaljeret gennemgang af  

 de kriterier, der ligger til grund for udpegningen til korpset.
Medarbejderne  

 skal derudover have lejlighed til at fremkomme med en udtalelse.
Der er ikke i Forvaltningsloven fastsat nogen frist for hvor lang tid den  

 pågældende har til at udtale sig, men myndigheden kan  

 fastsætte en frist.
Det skønnes, at en sådan frist ikke  

 kan være kortere end 14 dage, og det er måske endda i  

 underkanten, når der tænkes på, at en lang række  

 medarbejdere må antages at have et ønske om at inddrage sin  

 personaleorganisation i sagen.
Personaleorganisationerne vil givet anmode om  

 en fristforlængelse, så fristen bør fra starten  

 sættes til 4 uger.
 Når udtalelsen er modtaget, skal der ske en reel sagsbehandling,  

 hvor man rent faktisk forholder sig til de eventuelle bemærkninger, i  

 forhold til de i partshøringen anførte kriterier.
Når det er sket skal de enkelte medarbejdere tilskrives med en  

 afgørelse af, om deres eventuelle udtalelser har medført, at de  

 fritages for overførelse til kontrollørkorpset eller om de nu  

 overføres til korpset.
I det sidste tilfælde skal brevet  

 indeholde en gennemgang af medarbejderens eventuelle bemærkninger i  

 forhold til de anvendte kriterier.
I den forbindelse skal det overvejes, om der skal gives klagevejledning i  

 henhold til Forvaltningslovens § 25, idet det må antages, at  

 sådanne afgørelser kan påklages til Told- og  

 Skattestyrelsen.
For medarbejdere i styrelsen må det antages, at der er  

 klageadgang til Departementet.
Hvis det viser sig, at et antal af de medarbejdere, der vurderes egnede  

 til overførelse til korpset, rent faktisk ikke overføres skal  

 der, for at overholde aftalen med Finansministeriet, overføres et  

 yderligere antal medarbejdere til korpset.
Vi skal altså igennem endnu  

 en - ganske vist mindre - udgave af den 23. september 1997.
De medarbejdere, der måtte vurderes at skulle overføres til  

 korpset i den forbindelse skal selvfølgelig også  

 partshøres, med den konsekvens, at nogle af dem måske alligevel  

 ikke skal overføres.
Det skal derfor overvejes, om man i første  

 omgang partshører flere end det antal, der rent faktisk skal  

 overføres til korpset, eller om vi skal gøre det af flere  

 omgange.
 Alene disse perspektiver gør, at tanken om at gennemføre  

 partshøring på nuværende tidspunkt er lidt af et  

 "rædsels-scenario" når der tænkes på, hvor  

 ødelæggende sådanne "høringsrunder" vil være,  

 såvel institutionsmæssigt som personalepolitisk, og hvilken  

 utryghed det vil medføre blandt medarbejderne.
 Som nævnt ovenfor besværliggøres det yderligere af, at  

 det antal, som eventuelt herefter skal udpeges, ikke kan fastlægges een  

 gang for alle, men løbende må justeres.
Plan for gennemførelse af en eventuel høringsrunde Hvis der træffes beslutning om, at der rent faktisk skal  

 gennemføres en høringsrunde, vil denne runde blive initieret  

 ved et brev fra Told- og Skattedirektøren til de enkelte chefer.
En del regioner har relativt mange medarbejdere udpeget til korpset.
Visse  

 af de københavnske regioner har op til 30, og i styrelsen blev 28  

 udpeget til korpset.
 Der er grænser for, hvor store personaleressourcer, der er  

 beskæftiget på personaleområdet ved regionerne, hvorfor der  

 nødvendigvis må afsættes en vis tid til sagsbehandlingen  

 af disse partshøringer.
 Det er realistisk at tro, at hvis beslutningen om partshøring  

 træffes den 17. november 1997 vil øvelsen kunne køre  

 efter følgende plan:
Orientering af regionerne 17.11.1997 Annullering af den oprindelige udpegning 19.11.1997 Vurdering af medarbejderne med henblik på  

 ny udpegning   afsluttes 26.11.1997 Medarbejderne udpeges skriftligt med en høringsskrivelse 2.12.1997 Høringsfrist 5.1.1998 Behandling af høringssvarene   afsluttes 23.1.1998 Udmelding om overførelse til korpset 26.1.1998 Eventuel 2. runde startes 26.1.1998 Behandling af klagesager påbegyndes 26.1.1998" Den 20. januar 1998 anlagde B som mandatar for klageren voldgiftssag imod  

 Told- og Skattestyrelsen på vegne af 3 tillidsrepræsentanter,  

 idet udpegningen til kontrollørkorpset måtte sidestilles med  

 afskedigelse, og fordi der ikke for tillidsrepræsentanterne  

 forelå tvingende grunde til afskedigelsen.
 Den 14. juli 1998 udtog B på vegne af 10 medlemmer stævning  

 mod Told- og Skattestyrelsen med påstand om, at sagsøgte  

 tilpligtes at betale 100.000 kr. med tillæg af sædvanlige  

 procesrenter fra sagens anlæg til betaling finder sted.  

 Subsidiært blev nedlagt påstand om, at sagsøgte tilpligtes  

 at betale et efter rettens skøn fastsat beløb med tillæg  

 af sædvanlige procesrenter fra sagens anlæg, til betaling finder  

 sted.
 Af stævningens sagsfremstilling fremgår bl.a., at sagen  

 vedrører spørgsmålet om, hvorvidt sagsøgeren er  

 berettiget til erstatning efter forvaltningsretlige regler som følge  

 af, at hun uden forudgående partshøring er blevet overflyttet  

 til et såkaldt kontrollørkorps under Told- og Skattestyrelsen.  

 Det vil i den forbindelse overordnet blive gjort gældende, at  

 overflytningen af sagsøgeren og en lang række af hendes  

 kollegaer til kontrollørkorpset er en forvaltningsakt, som  

 forudsætter en forudgående partshøring.
 Den 21. september 1998 indgav C (personaleorganisation) klage til  

 Folketingets Ombudsmand på vegne af 174 af de udpegede  

 tjenestemandsansatte medlemmer, herunder klageren, idet der efter  

 tjenestemandslovens regler burde være givet de pågældende  

 tilbud om afskedigelse med rådighedsløn som følge af  

 deres stillingsnedlæggelse eller tilbud om afsked med pension på  

 grund af forflyttelse og som følge af, at udpegningen til  

 kontrollørkorpset var sket under tilsidesættelse af almindelige  

 forvaltningsretlige regler om partshøring og begrundelse.
 Det fremgår endvidere af sagen, at som et led i Folketingets  

 forhandlinger om finansloven for 1999 den 24. - 25. november 1998 blev det  

 besluttet af afvikle kontrollørkorpset med virkning fra 1999,  

 således at de medarbejdere, der var ansat i korpset, blev opsagt.
Af Intern Information nr. 136 af 27. november 1998 fra Told og Skat  

 fremgår bl.a., at kontrollørkorpset ikke er blevet den succes,  

 som det var tænkt som.
Den væsentligste grund hertil er angivet  

 nok at være, at der ikke er sket den afgang fra korpset, som var  

 forudsat i flerårsaftalen mellem Finansministeriet og  

 Skatteministeriet.
Af Intern Information nr. 136 fremgår tillige for så vidt  

 angår det tjenestemandsansatte personale, at der i øjeblikket  

 forhandles med personaleorganisationerne om en aftale, og at aftalen  

 forudsættes at indeholde en kompensation for den manglende  

 høring i forbindelse med udpegningen til korpset den 23. september  

 1997. Endvidere er angivet, at for at den enkelte kan blive omfattet af  

 aftalen, kræver det, at den enkelte afgiver fuldmagt til  

 personaleorganisationen.
Ligeledes er for det overenskomstansatte personale  

 anført, at aftalen forudsættes at indeholde en kompensation for  

 den manglende partshøring.
 Om de lønmæssige forhold fremgår af Intern Information  

 nr. 136, at tjenestemandsansatte medarbejdere i kontrollørkorpset  

 påtænkes afskediget med 3 måneders varsel til udgangen af  

 april 1999, hvorefter de overgår til rådighedsløn i 3  

 år, medens de overenskomstansatte medarbejdere vil få mulighed  

 for at vælge mellem at blive afskediget med 6 måneders varsel  

 eller at blive afskediget med yderligere et års varsel, dvs. med  

 fratræden senest den 31. juli 2000, ligesom de vil få udbetalt  

 fratrædelsesgodtgørelse efter funktionærloven og vil blive  

 tilbudt at blive fritstillet i opsigelsesperioden.
 Af et notat af 1. december 1998 om "Talepunkter til Skatteministeren vedr.  

 kontrollørkorpset" fra Told- og Skattestyrelsen fremgår  

 bl.a.:
"Den nye "konstruktion" i Tjenestemandsansatte medarbejdere i kontrollørkorpset  

 påtænkes afskediget med 3 måneders varsel til udgangen af  

 april 1999, hvorefter de overgår til rådighedsløn i 3  

 år.
 Såfremt den enkelte indgår en aftale med C, der regulerer  

 samtlige udestående spørgsmål samt giver sin  

 personaleorganisation fuldmagt til at indgå en sådan aftale til  

 fuld og endelig afgørelse får medarbejderen en kompensation for  

 den manglende høring på 25.000 kr.
 De pågældende kan i en periode få rådgivning og  

 uddannelsestilbud.
i Aftalen vedrørende de overenskomstansatte medarbejdere er ikke  

 forhandlet på plads med de involverede personaleorganisationer, men de  

 vil få mulighed for at vælge mellem at blive afskediget med 6  

 måneders varsel eller at blive afskediget med yderligere et års  

 varsel, dvs. med fratræden senest den 31. juli 2000.  

 Vælger den overenskomstansatte afsked med yderligere et års  

 varsel, forudsætter det, at der kan indgås en aftale med  

 personaleorganisationerne der regulerer samtlige udestående  

 spørgsmål samt, at den enkelte medarbejder giver sin  

 personaleorganisation fuldmagt til at indgå en sådan aftale til  

 fuld og endelig afgørelse.
Aftalen forudsætter endvidere en  

 kompensation for den manglende høring.
De pågældende kan i en periode få rådgivning og  

 uddannelsestilbud." Den 7. december 1998 blev følgende fremsendt fra klagerens chef til  

 personaleafdelingen:
"Vedr begrundelse for udpegning af A til kontrollørkorpset A har i en årrække været tilknyttet sagsområdet  

 vedr. systemejerskab af de systemer, der vedrører forskud,  

 selvangivelse og årsopgørelser.
Da hun blev udpeget til korpset  

 beskæftigede hun sig med følgende sagsområder:
i Indberetningssystemerne (specifikt et mindre indberetningssystem vedr  

 Grundejernes Investeringsfond i Ekspedition af enkeltstående manuelle oplysninger om statstilskud  

 til kostskoler Det bemærkes indledningsvis, at Personafdelingen, der blev etableret  

 i august 1996 ved en opsplitning af den daværende  

 Administrationsafdeling, i den forløbne periode har ændret sig  

 fra især at være en driftsafdeling til at være en  

 udviklingsafdeling.
Karakteren af opgavesammensætningen har  

 ændret sig fra årsvedligeholdelse til i højere grad at  

 være egentlige udviklingsopgaver.
Den relevante jobprofil har derfor  

 også ændret sig i den forløbne periode.
A havde en jobprofil, som ikke passede i den ny afdelings udvikling.
En  

 omfattende kompetenceudvikling kunne vanskeligt gennemføres, fordi A  

 var så ustabil i sit fremmøde over en længere periode, at  

 det var svært at få tillid til, at hun ville gå til opgaven  

 med den fornødne ildhu.
På den baggrund vurderes det, at hun var blandt dem, der bedst kunne  

 undværes." Den 7. december 1998 har Told- og Skattestyrelsen afgivet et notat, hvoraf  

 fremgår:
 "Beskatning af erstatningsbeløb for manglende høring ved  

 overførsel til kontrollørkorpset.
 Personskattekontoret anmodes om at tage stilling den skattemæssige  

 behandling af et beløb på 25.000 kr., som eventuelt skal  

 udbetales til de personer, der blev overflyttet til  

 kontrollørkorpset.
 Beløbet er tænkt som en økonomisk kompensation for de  

 forhold, at medarbejderne ikke blev hørt i henhold til  

 forvaltningslovens § 19 i forbindelse med overførslen til  

 kontrollørkorpset i 1997.
 Det er oplyst, at B har rejst en række enkeltsager ved domstolene  

 for medlemmer med krav om betaling af 100.000 kr.
Kammeradvokaten har i brev af 25. november 1998 tilkendegivet, at et  

 beløb på 25.000 kr. som det tilbudte ikke forekommer  

 betænkeligt.
Kammeradvokaten gør opmærksom på, at  

 den foreliggende retspraksis vedrører afskedigelsessituationer.
Beløbet på 25.000 kr. betegnes som et  

 erstatningsbeløb.
Den skattemæssige bedømmelse af  

 erstatningsbeløb, der som her udbetales som et  

 éngangsbeløb, er afhængig af, hvilket tab eller hvilken  

 skade beløbet skal kompensere.
 Såfremt beløbet tilsikrer at dække et konkret formuetab  

 i form af løn for en bestemt periode, er det skattepligtigt.
 Personskattekontoret finder imidlertid, at det tilbudte  

 erstatningsbeløb først og fremmest må anses som  

 kompensation for den ulempe og tort de pågældende har lidt i  

 forbindelse med den uvarslede overflytning til kontrollørkorpset.  

 Erstatning kan til dels også ses som en erstatning for tabet af en mere  

 ubestemt formueinteresse, idet enkelte at de overførte måske  

 kunne have undgået overførsel, såfremt høring var  

 blevet gennemført.
Det er dog Personskattekontorets opfatte1se, at de tilbudte beløb  

 ikke tilsikrer at dække konkrete økonomiske tab.
Sådanne  

 tab må anses som kompenseret gennem de øvrige aftaler om  

 forlænget opsige1sesvarsel, løn i opsigelsesperioden og den  

 tilbudte fritstilling.
Det bemærkes, at såfremt B fastholder de rejste sager, vil den  

 skattemæssige bedømmelse af eventuelle erstatningsbeløb  

 afhænge af domstolens begrundelse for  

 erstatningsudmålingen." Den 9. december 1998 er mellem Told- og Skattestyrelsen og B indgået  

 en aftale om afvikling af kontrollørkorpset.
Af aftalen fremgår  

 bl.a.:
 "§ 1.
 De medarbejdere, der er udpeget til Kontrollørkorpset, og som efter  

 partshøring skal afskediges, meddeles afsked inden udgangen af januar  

 1999. De pågældende afskediges med 6 måneders varsel (til  

 udgangen af juli 1999) og får udbetalt  

 fratrædelsesgodtgørelse i henhold til funktionærlovens § 2  

 a ved fratræden.
 § 2.
 Der er enighed om, at B frafalder de indledte retssager vedrørende  

 manglende partshøring i forbindelse med udpegningen til  

 kontrollørkorpset og vedrørende bortvisning samt voldgiftssagen  

 vedrørende tillidsrepræsentanterne.
 Hvis det enkelte medlem befuldmægtiger B hertil, kan den  

 pågældende omfattes af følgende tilbud til afslutning af  

 ansættelsesforholdet.
 Told*Skat betaler et erstatningsbeløb på 25.000 kr. for den  

 manglende partshøring ved overførslen til  

 kontrollørkorpset til den enkelte medarbejder.
Den enkelte medarbejder kan meddeles afskedigelse med et forlænget  

 varsel på yderligere 12 måneder - det vil sige i alt 18  

 måneder.
Hvorefter der udbetales fratrædelsesgodtgørelse  

 svarende til 3 måneders løn.
Der vil være mulighed for  

 fritstilling.
....." Af bilag til aftalen mellem Told- og Skattestyrelsen og B om afvikling af  

 kontrollørkorpset er ad aftalens § 2 bl.a. anført:
"1).Der er enighed om, at det i aftalen nævnte beløb på  

 25.000 kr. udbetales til alle de medarbejdere, der er overført til  

 kontrollørkorpset, forudsat at de pågældende  

 befuldmægtiger B til at indgå aftalen." 2).I tilfælde af, at en medarbejder i fritstillingsperioden  

 opnår anden ansættelse indenfor staten standses  

 lønudbetalingen fra ansættelsestidspunktet i den nye stilling.  

 Hvis lønnen i den nye stilling er lavere end lønnen fra  

 Told*Skat, udbetales alene forskellen på lønnen i den nye  

 stilling og den hidtidige løn." Ved skrivelse af 16. december 1998 fra Told- og Skattestyrelsen blev  

 klageren partshørt i forbindelse med afskedigelsen fra  

 kontrollørkorpset, idet styrelsen til skatteministeren  

 påtænkte at indstille, at hun blev afskediget på grund af  

 stillingsnedlæggelse som følge af bevillingsmangel.
Af skrivelsen fremgik bl.a., at baggrunden for, at klageren blev  

 overført til kontrollørkorpset var en vurdering af, at hun var  

 én af de medarbejdere, som bedst kunne undværes ved Told og  

 Skats fremtidige ordinære opgavevaretagelse.
Ved denne vurdering blev  

 der bl.a. lagt vægt på klagerens faglige kompetence og hendes  

 fremmøde.
Det blev understreget, at der var tale om en relativ  

 vurdering.
 Ved nyhedsbrev nr. 18 af 22. december 1998 meddelte B, at  

 erstatningsbeløbet på 25.000 kr. ikke var skattepligtigt.
Klageren underskrev den 30. december 1998 en fuldmagt, hvori hun  

 bemyndigede B til bl.a. at indgå en aftale med Told- og Skattestyrelsen  

 om, at hun - mod en udbetaling på 25.000 kr. - til endelig  

 afgørelse af manglende partshøring i forbindelse med hendes  

 udpegning til korpset.
Af fuldmagten fremgik tillige, at klageren  

 ønskede fritstilling i hele opsigelsesperioden.
 Den 30. december 1998 anførte klageren bl.a. til Told- og  

 Skattestyrelsens skrivelse af 16. december 1998:
 "Jeg mener, at udpegningen er forkert begrundet, da jeg på  

 udpegningstidspunktet beskæftigede mig med følgende:
 - 	Systemejer for Kontroloplysninger.
 - 	Systemejer for Rentekontrolordningen, hvor jeg havde ansvaret for  

 indlånsrenter, pantebreve i depot og obligationsindberetninger.
 - 	Deltaget i planlægningsfasen for kontroloplysninger og  

 rentekontrolordningen (test af systemerne).
 - 	Med i sekretariatsgruppe for kommunekontaktgruppen.
....." Af skrivelse af 14. januar 1999 til klageren meddelte Told- og  

 Skattestyrelsen, at man havde modtaget hendes kommentarer til styrelsens  

 partshøring om påtænkt afsked af 16. december 1999. Det  

 var styrelsens opfattelse, at klagerens udtalelse sammenholdt med afdelingens  

 kommentarer ikke giver styrelsen anledning til at ændre holdning i  

 sagen, jf. partshøring af 16. december 1999.
 Den 13. januar 1999 har Told- og Skattestyrelsen i et notat om afvikling  

 af kontrollørkorpset bl.a. anført:
"Kompensation Det er aftalt, at der ydes en erstatning til medarbejderne i korpset  

 (også allerede afskedigede), hvis de pågældende afgiver en  

 fuldmagt/erklæring, hvori de befuldmægtiger den  

 pågældende personaleorganisation til at frafalde retssager mv.  

 samt forpligter sig til ikke at rejse individuelle sager vedr. udpegningen  

 til korpset.
Den enkelte medarbejder, der afgiver erklæringen, vil således  

 få udbetalt en skattefri erstatning på 25.000 kr.
Erstatningen  

 udbetales af styrelsen ultimo april 1999." Ved skrivelse af 26. januar 1999 har Told- og Skattestyrelsen meddelt  

 klageren afsked med udgangen af juli 2000. Det er i den forbindelse tillige  

 anført, at "Opsigelsen sker med et forlænget varsel, og du vil i  

 forbindelse med din afsked være berettiget til  

 fratrædelsesgodtgørelse på 3 måneders løn,  

 som udbetales sammen med den sidste lønudbetaling.
Herudover betaler  

 Told*Skat en erstatning på kr. 25.000 vedrørende manglende  

 partshøring ved overførslen til kontrollørkorpset.  

 Erstatningen udbetales i februar 1999." I februar 1999 besvarede skatteministeren skatteudvalgets  

 spørgsmål 86-88, der var stillet på baggrund af to  

 artikler i Berlingske Tidende om udbetaling af en skattefri erstatning  

 på 25.000 kr. til de tidligere medarbejdere i Told og Skat.
Det  

 fremgår bl.a. af svaret på spørgsmål 86:
"Allerede kort tid efter de første udpegninger til korpset  

 iværksatte personaleorganisationerne en række initiativer til  

 undersøgelse af, om de gennemførte tiltag var lovmedholdelige.  

 I forlængelse heraf blev Told- og Skattestyrelsen i juli 1998  

 stævnet af B på vegne af 10 medlemmer, der var udpeget til  

 korpset.
Der blev nedlagt påstand om erstatning på 100.000 kr.  

 til hver for manglende partshøring.
 .....
 Derfor optog Told- og Skattestyrelsen forhandlinger med  

 personaleorganisationerne om en afvikling af korpset, og der blev i december  

 1998 indgået aftaler med personaleorganisationerne.
 Som en del af disse aftaler blev det besluttet at indgå et forlig  

 vedrørende spørgsmålet om manglende partshøring i  

 forbindelse med udpegningen til korpset.
Told- og Skattestyrelsen valgte i den forbindelse at acceptere en  

 erstatning for den manglende partshøring, også under hensyntagen  

 til den usikkerhed, der var om spørgsmålet.
En usikkerhed som  

 ikke var blevet mindre efter beslutningen om at der skulle ske afsked.  

 Endelig ville retssagerne som en konsekvens af forliget bortfalde.
 Inden aftalerne blev indgået, bad Told- og Skattestyrelsen  

 Kammeradvokaten om at oplyse, hvorledes en evt. udbetaling af 25.000 kr. til  

 den enkelte medarbejder som erstatning for den manglende partshøring,  

 harmonerede med det udmålingsniveau, domstolene anvender ved  

 konstatering af manglende høring i ansættelsesretlige sager.
 Kammeradvokaten henviste i den forbindelse til en højesteretsdom  

 (UfR 1996 side 1462 H). I denne sag tildeles en medarbejder en  

 godtgørelse/erstatning på 100.000 kr. for manglende  

 høring, idet det ikke kunne udelukkes, at beslutningen i  

 tilfælde af høring var blevet en anden.
Kammeradvokaten konkluderede, at et beløb på 25.000 kr. til  

 den enkelte medarbejder ikke forekom betænkeligt.
Det bemærkedes  

 dog også, at den foreliggende praksis på området  

 vedrører afskedigelsessituationer.
 .....
Den skattemæssige behandling af erstatningsmodtageren sker efter  

 statsskattelovens § 4 og § 5, medmindre der findes anden særlig  

 lovhjemmel.
Erstatninger, der udbetales som løbende ydelser, vil  

 være skattepligtige efter statsskattelovens § 4, stk. 1 litra c, uanset  

 hvad erstatningen dækker.
Udbetales erstatningen som  

 engangsbeløb, afhænger den skattemæssige behandling af det  

 tab eller den skade, erstatningen er kompensation for.
Et beløb, der  

 udbetales til dækning af et konkret løntab, er skattepligtigt.  

 Hvad angår erstatning for ikke-økonomisk skade, som fx tort,  

 hvorved forstås den immaterielle skade, som forvoldes ved, at en person  

 undergives en behandling, der er egnet til at nedsætte den  

 pågældende i det almindelige omdømme, er en sådan  

 erstatning skattefri.
 Med hensyn til spørgsmålet om den skattemæssige  

 behandling af de 25.000 kr. har det på baggrund af det anførte  

 været Told- og Skattestyrelsens opfattelse, at der er tale om et  

 erstatningsbeløb, der må anses for at kompensere en  

 ikke-økonomisk skade, herunder tort, eller tab af mere ubestemte  

 formueinteresser.
 Til grund for denne vurdering ligger :
 - 	Erstatningen er udbetalt til alle der blev udpeget til  

 kontrollørkorpset, uanset om de var omfattet af de  

 aftrædelsesordninger der blev aftalt ved korpsets afvikling.
 - 	Erstatningen er givet som et ens beløb til alle, og dermed  

 ikke som lønkompensation.
 - 	Endvidere er erstatningen udbetalt nu og ikke i forbindelse med  

 endelig ophør af ansættelsesforholdet.
 Det er forudsat, at erstatningsbeløbet optages på  

 tillægsbevillingen og således behandles adskilt fra det  

 beløb, der på Finansloven var afsat til afvikling af  

 kontrollørkorpset, jf. besvarelsen af spørgsmål 87.
 At der tidsmæssigt er et sammenfald mellem afviklingen af  

 kontrollørkorpset og indgåelse af forliget om erstatning,  

 følger kun af, at man ønskede en endelig afgørelse af de  

 sager der var knyttet til kontrollørkorpsets oprettelse.
På baggrund af de stillede samrådsspørgsmål., og  

 da der ikke fra praksis findes nogle tilsvarende erstatningssager, har jeg  

 anmodet Told- og Skattestyrelsen om at forelægge  

 spørgsmålet om den skattemæssige behandling af det  

 omhandlede beløb for Ligningsrådet." Af svaret til spørgsmål 87 fremgår bl.a. tillige:
 ".....
Endelig omfattede forliget udbetaling af et erstatningsbeløb  

 på 25.000 kr., jf. besvarelsen af spørgsmål 86. Dette  

 beløb har ikke noget med aftrædelsesordningerne at gøre,  

 men er derimod udtryk for, at det omtvistede, men uafklarede  

 spørgsmål om en eventuel manglende partshøring ved  

 udpegningen til korpset gøres endeligt op.
Tidsmæssigt er der et  

 sammenfald, der skyldes, at det i forbindelse med afviklingen af  

 kontrollerkorpset var naturligt også at søge de øvrige  

 sager vedrørende korpset forligt." Forud for møde i Ligningsrådet den 23. marts 1999 foregik  

 drøftelser mellem Told- og Skattestyrelsen og  

 personaleorganisationerne om fastholdelse af det indgåede forlig,  

 såfremt erstatningen viste sig at være skattepligtig, herunder  

 skrivelse af 1. marts 1999 fra B og Told- og Skattestyrelsens skrivelse af 8.  

 marts 1999.
 Af Told- og Skattestyrelsens skrivelse af 20. april 1999 til C  

 fremgår, at Ligningsrådet på sit møde samme dag har  

 taget stilling til følgende spørgsmål vedrørende  

 den skattemæssige behandling af ydelser i henhold til den aftalte, som  

 styrelsen har indgået med personaleorganisationerne om afvikling af  

 kontrollørkorpset:
"1. Finder Rådet, at det erstatningsbeløb på 25.000  

 kr., der er udbetalt til de medarbejdere, der blev udpeget til  

 kontrollørkorpset, kan anses som en skattefri torterstatning? 2. Finder Rådet, at "lønbeløb" der udbetales til  

 fratrådte overenskomstansatte fra det tidspunkt, hvor de oprindeligt  

 kunne have været opsagt til det tidspunkt, hvor de efter den  

 indgåede fratrædelsesaftale kan opsiges, skal beskattes som  

 almindelig skattepligtig lønindkomst? .....
 Vedrørende spørgsmål 1 fandt Ligningsrådet, at  

 beløbet skattemæssigt må anses som en  

 fratrædelsesgodtgørelse for de afskedigede medarbejdere.  

 Ligningsrådets begrundelse er sålydende:
 "Da kompensationen 25.000 kr. til de medarbejdere, der blev  

 overført til kontrollørkorpset, er ydet som et led i en samlet  

 aftale, der blev indgået i forbindelse med afskedigelsen af  

 medarbejderne, finder Ligningsrådet ikke på det foreliggende  

 grundlag at det med fornøden sikkerhed kan antages, at beløbet  

 er ydet alene som kompensation for den påståede krænkelse  

 af medarbejderne, der fandt sted ved at de pågældende ikke blev  

 partshørt, forinden overflyttelse til kontrollørkorpset fandt  

 sted.
Ligningsrådet har i den forbindelse også lagt vægt  

 på, at Told- og Skattestyrelsen indtil aftalen om afskedigelsen blev  

 effektueret, bestred at der var grundlag for et sådant krav." Ligningsrådet kunne således ikke tiltræde Told- og  

 Skattestyrelsens opfattelse af, at der forelå en skattefri  

 torterstatning.
 Med hensyn til spørgsmål 2 kunne rådet tiltræde,  

 at de lønbeløb, der udbetales i den forlængede  

 opsigelsesperiode, skal beskattes som almindelig lønindkomst.
....." Af skrivelse af 1. juli 1999 fra Told- og Skattestyrelsen til klageren  

 vedrørende beskatning af ydelser til medarbejdere i  

 kontrollørkorpset fremgår bl.a. for så vidt angår de  

 aftaler, der er indgået mellem Told*Skat og  

 personaleorganisationerne:
 "I februar 1999 blev aftalerne omtalt i pressen med kritik af, at der  

 forelå aftaler med et særligt gunstigt indhold, der formentlig  

 afveg fra gældende praksis.
 På denne baggrund stillede Folketingets Skatteudvalg en række  

 spørgsmål til skatteministeren om sagen.
 Skatteministeren valgte herefter at anmode Ligningsrådet om en  

 skattemæssig bedømmelse af ydelserne til  

 kontrollørkorpset.
 .....
Bedømmelsen afviger på et enkelt punkt fra Told*Skats  

 vurdering.
Det gælder bedømmelsen af de 25.000 kr., som  

 Ligningsrådet ikke har vurderet som en skattefri erstatning, men som en  

 skattepligtig godtgørelse.
For afskedigede medarbejdere vil der  

 være tale om en fratrædelsesgodtgørelse.
 Det betyder, at du alt andet lige vil få en restskat for  

 indkomståret 1999, idet der ved udbetalingen af de 25.000 kr. ikke blev  

 trukket A-skat og bidrag.
....." Den stedlige skatteforvaltning har forhøjet klagerens indkomst med  

 25.000 kr., idet dette beløb ikke kan anses for en erstatning for  

 manglende partshøring, men derimod som en almindelig skattepligtig  

 fratrædelsesgodtgørelse.
Skatteforvaltningen har ved  

 afgørelsen lagt vægt på det retsstiftende tidspunkt, som  

 skatteforvaltningen anser at være tidspunktet for indgåelse af  

 den samlede ordning i forbindelse med afviklingen af Told*Skats  

 kontrollørkorps.
 Skatteforvaltningen har henvist til Told*Skats informationsskrivelse nr.  

 136 af 27. november 1998, hvoraf fremgår, at der som led i den  

 påtænkte afskedigelse af kontrollørkorpsets medarbejdere  

 forudsættes indgået aftaler, der indeholder kompensation for  

 manglende partshøring i forbindelse med udpegningen til korpset i sin  

 tid.
 I referat fra møde den 26. februar 1999 mellem Told*Skat og  

 personaleorganisationerne i forbindelse med forelæggelse af  

 beskatningsspørgsmålet for Ligningsrådet er det om  

 forskellige ydelser, herunder de 25.000 kr. anført, at "..Elementerne  

 indgår samlet i aftalen.......", og efter det foreliggende er  

 udbetaling mv. sket i overensstemmelse med aftalen.
 På denne baggrund er det skatteforvaltningens opfattelse, at der er  

 tale om en samlet, integreret ordning med en så nær tilknytning  

 til afviklingen af kontrollørkorpset, at beløbet må anses  

 for almindelig skattepligtig indkomst/fratrædelsesgodtgørelse.  

 Skatteforvaltningen finder derfor heller ikke at kunne tillægge det  

 selvstændig betydning, at beløbet også ville blive  

 udbetalt til medarbejdere, der eventuelt ikke ville blive sagt op (samt i  

 tilfælde af død), ligesom det herved også findes at  

 være uden betydning, at udbetalingen ikke er sket i tidsmæssig  

 sammenhæng med det faktiske fratrædelsestidspunkt.
 Overførslen af medarbejdere til kontrollørkorpset kan efter  

 skatteforvaltningens opfattelse heller ikke sammenlignes med  

 omstændighederne i Landsskatterettens kendelse, gengivet i Tidsskrift  

 for Skatter og Afgifter som TfS 2000.326, hvor et skønsmæssigt  

 beløb i forbindelse med fratræden blev henført som  

 erstatning for svie og smerte samt tort, da der i den pågældende  

 sag var tale om fratræden med baggrund i bl.a. psykisk  

 arbejdsmiljø og chikane m.v.
 Det fremgår også af bilagsmaterialet, herunder korrespondance  

 med Kammeradvokaten, at det ikke er endelig afklaret, om overførslen  

 af medarbejdere til kontrollørkorpset er omfattet af  

 forvaltningslovens høringspligt, men alene, at parterne er enige om at  

 anse dette for at være tilfældet.
 Skatteforvaltningen har med denne afgørelse ikke taget stilling  

 til, om erstatning for manglende partshøring i givet fald vil  

 være skattefri som en form for torterstatning.
 Skatteforvaltningen har vedrørende forventningsprincippet - som er  

 gjort gældende af klagerens advokat - anført, at et synspunkt  

 om, at klageren gennem Told- og Skattestyrelsens tilkendegivelser har  

 fået en retsbeskyttet forventning om, hvordan beløbet  

 skattemæssigt skulle behandles, ikke kan tiltrædes, da klagerens  

 forventning ikke er begrundet i en ligningsmæssig behandling, og da der  

 efter forvaltningens opfattelse på tidspunktet for indgåelse af  

 afviklingsaftalen ikke foreligger (skriftlige) tilsagn af en art, der kan  

 skabe en retsbeskyttet forventning.
 Skatteforvaltningen har tillige anført, at lønudbetalingerne  

 i den forlængede opsigelsesperiode ikke kan anses for en  

 fratrædelsesgodtgørelse omfattet af den dagældende  

 ligningslovs § 7 O, stk. 1, nr. 2, ligesom lønnen fra den 1. februar  

 2000 heller ikke kan anses for en fratrædelsesgodtgørelse.
 Skatteforvaltningen har anført vedrørende Højesterets  

 dom af 4. december 1991 (TfS 1992.28), hvilken dom klageren har henvist til,  

 at forholdet i nævnte dom ikke kan sammenlignes med klagerens  

 tilfælde.
Det er således af Told- og Skattestyrelsen over for klageren  

 tilkendegivet, at lønudbetalingerne ville ophøre, dersom hun  

 fik anden beskæftigelse inden for staten.
Såfremt den nye  

 stilling indebar en mindre løn end den hidtidige, ville  

 størrelsen af udbetalingerne endvidere blive reguleret i  

 overensstemmelse hermed.
I tilfælde af død ville udbetalingerne  

 ske efter de gældende overenskomstvilkår m.v. ved død.
 Told- og Skattestyrelsens personaleafdeling har over for  

 skatteforvaltningen tilkendegivet, at årsagen til, at man indgik  

 på en forlænget opsigelsesperiode bl.a. var i et vist omfang at  

 sidestille de overenskomstansatte personalegrupper med de  

 tjenestemandsansatte, der ville få rådighedsløn.
 Skatteforvaltningen har anført, at under disse omstændigheder  

 må forholdet betragtes som en almindelig aflønningssituation.  

 Lønudbetalingerne i den forlængede opsigelsesperiode kan derfor  

 ikke anses for en fratrædelsesgodtgørelse omfattet af den  

 dagældende ligningslovs § 7 O, stk. 1, nr. 2. Forvaltningen har tillige  

 anført, at heller ikke lønnen fra 1. februar 2000 kan anses for  

 en fratrædelsesgodtgørelse i medfør af nævnte  

 bestemmelse, sidste punktum.
 Skatteankenævnet har i sagsfremstillingen om erstatningen på  

 25.000 kr. anført:
 "I nærværende tilfælde, hvor erstatning udbetales som et  

 engangsbeløb, afhænger den skattemæssige behandling for  

 modtageren af, hvad beløbet/erstatningen er kompensation for.
 Udgangspunktet er, at alt er skattepligtigt, j f. statsskattelovens § 4,  

 medmindre der kan påvises en særlig hjemmel, hvorefter et givent  

 beløb er skattefrit eller underkastet en lempeligere beskatning.
Det er op til aftaleparterne at drage omsorg for, at det af aftalen klart  

 fremgår, hvad et givent beløb dækker/er  

 erstatning/godtgørelse for.
Hvis aftalen er uklar, og der  

 således er usikkerhed om, hvorvidt et givent beløb er erstatning  

 for tort, en del af en samlet aftale, en erstatning for manglende  

 høring eller andet, vil denne usikkerhed komme modtageren af  

 beløbet/skatteyderen til skade.
Skattemyndigheden må i så  

 fald ved regel anvendelsen falde tilbage til udgangspunktet/hovedreglen.
 Indledningsvis skal opmærksomheden for god ordens skyld henledes  

 på, at en skattemyndighed herunder skatteministeriet ikke kan  

 gøre et beløb skattefrit, når lovgiver har bestemt, at  

 det pågældende beløb er skattepligtigt.
Skatteyder påstår primært skattefrihed for  

 godtgørelsen på 25.000 kr. med den begrundelse, at  

 godtgørelsen er en tortkompensation, som dækker manglede  

 partshøring ved meddelelsen af 23. september 1997 (bilag 4) om  

 overførsel til kontrollørkorpset.
Krænkelsen af  

 skatteyders æresfølelse og personlige integritet fandt  

 ifølge advokaten sted den 23. september 1997.
Dette synspunkt understøttes imidlertid ikke af den stævning,  

 B som mandatar for skatteyder indgav den 14. juli 1998 mod Told- og  

 Skattestyrelsen.
Som anbringende for påstanden om betaling af 100.000  

 kr. anføres, at skatteyder er berettiget til erstatning efter  

 forvaltningsretlige (fremhævet her) regler som følge af, at hun  

 uden forudgående høring blev overflyttet til et  

 kontrollørkorps.
Subsidiært gøres der gældende, at  

 overførslen er usaglig i henhold til funktionærlovens §2b,  

 hvorfor skatteyder som følge heraf kan kræve  

 godtgørelse.
 Der findes herefter ikke sandsynliggjort, at skatteyder har følt  

 sig krænket den 23. september 1997, når dette synspunkt slet ikke  

 er medtaget til støtte for påstanden om erstatning.
 Det tilføjes, at skatteyderen ej heller nævner tort i sit  

 svar af 16. december 1998  på partshøringen, efter beslutningen  

 om at nedlægge kontrollørkorpset er taget.
 I selve aftalen af 9. december 1998 mellem Told- og Skattestyrelsen og B  

 anføres:
"Told- og Skat betaler et erstatningsbeløb på 25.000 kr. for  

 den manglende partshøring..." Ordet "tort" anvendes således ikke i selve teksten, uanset at Told-  

 og Skattestyrelsen i notat af 7. december 1998  anfører:
 "Beløbet på 25.000 kr. betegnes af Uddannelseskontoret som et  

 erstatningsbeløb... Personskattekontoret finder  

 (fremhævet her) imidlertid, at det tildelte erstatningsbeløb  

 først og fremmest må anses som kompensation for den ulempe og  

 tort de pågældende har lidt i forbindelse med den uvarslede  

 overflytning til kontrollørkorpset".
 Det fremgår heraf, at det ikke er aftaleparten Told- og  

 Skattestyrelsen, som har benævnt beløbet "tort", men at det  

 derimod er styrelsens Personskattekontor, som finder, at det tilbudte  

 erstatningsbeløb først og fremmest må anses som  

 kompensation for ulempe og tort.
I skatteministerens svar til Folketingets Skatteudvalg, som refereret oven  

 for side 16f. henholder ministeren sig til Personskattekontorets vurdering,  

 som imidlertid ikke indeholder en endelig stillingtagen til, hvad de 25.000  

 kr. dækker.
De til grund for vurderingen anførte synspunkter ses  

 ej heller at indeholde argumenter for, at der er tale om tort.
På tidspunktet for aftalens indgåelse mellem Told- og  

 Skattestyrelsen og B ses der således ikke at foreligge en klar  

 tilkendegivelse hverken fra skatteyder/personaleorganisation, jf.  

 stævning, eller fra Personale- og Udviklingsafdelingen af, at  

 beløbet dækker tort.
På dette grundlag kan beløbet  

 stort 25.000 kr. ikke skattemæssigt anses som tort og dermed  

 skattefrit.
 Spørgsmålet er herefter, om beløbet på 25.000  

 kr. alene er erstatning for manglende høring eller en del af en samlet  

 aftale.
På tidspunktet for oprettelse af kontrollørkorpset er der  

 ingen konkrete planer om nedlæggelse heraf.
Som der anføres i  

 kammeradvokatens notat af 27. november 1998 (bilag 23), omhandler den  

 retspraksis, der findes om høring i henhold til forvaltningslovens §  

 19 alene afskedigelsessager.
Spørgsmålet om, hvorvidt der skal  

 foranstaltes høring i tilfælde af andre ansættelsesretlige  

 beslutninger f.eks. forflyttelse, kan derfor ikke besvares endeligt.
 Der er herefter i hvert fald ikke tale om noget, der kan betegnes en grov  

 tilsidesættelse af partshøringsreglerne fra Told- og  

 Skattestyrelsens side.
 Med henblik på afklaring af, hvad beløbet reelt dækker,  

 må følgende forhold tages i betragtning:
Notater udarbejdet inden aftalens indgåelse  

 Selve aftalen  

 Notater m.v. ved udarbejdet i forlængelse af aftalens  

 indgåelse  

 Brev til skatteyderen  

 Skatteministerens besvarelse af spørgsmål fra Folketingets  

 Skatteudvalg  

 Referat af møde mellem aftaleparterne I et brev af 30. november 1998 fra Told- og Skattestyrelsen til  

 Finansministeriet  refereret nærmere oven for hedder det:
 "For at undgå, at aftalerne får afsmittende effekt på  

 andre områder, har vi valgt at tage udgangspunkt i de verserende sager  

 vedrørende manglende høring (fremhævet her). Ligesom  

 vi i aftalerne udtrykkeligt har nævnt, at der er en betingelse, at den  

 ikke har præjudicerende virkning for Told- og Skat...
 ....
 Betingelserne for at få det tilbud, der ligger ud over de  

 overenskomst- og aftalemæssige rettigheder, er, at medarbejderen  

 befuldmægtiger personaleorganisationerne til at indgå en aftale  

til fuld og endelig afslutning af ansættelsesforholdet.
..." Efter gennemgang af skrivelse af 30. november 1998 fra Told- og  

 Skattestyrelsen til Finansministeriet bemærkes, at styrelsen  

 således har lagt afgørende vægt på, at aftalerne  

 ikke skulle have afsmittende virkning.
Det er efter brevets ordlyd alene  

 dette, der er udslagsgivende for, at styrelsen vælger at tage  

 udgangspunkt i de verserende sager vedrørende høring.
 Det må herefter lægges til grund, at Told- og Skattestyrelsen  

 ønsker enten at opsigelse på sædvanlige vilkår eller  

 en for medarbejderne gunstigere aftale omfattende bl.a. betaling af et  

 beløb stort 25.000 kr. ikke for manglende høring, men som en  

 del af aftalerne vedrørende opløsning af  

 kontrollørkorpset.
 I et referat af 1. december 1998 fra Told- og Skattestyrelsen  om  

 personaleorganisationernes holdning til nedlæggelse af  

 kontrollørkorpset hedder det om de overenskomstansattes  

 organisationer:
"I lighed med C ønsker de også at indgå en aftale, der  

 "lukker sagen". En sådan forhandles p.t." Også dette referat støtter antagelsen, at der fra Told- og  

 Skattestyrelsen side er tale om en samlet aftale vedrørende  

 opløsning af kontrollørkorpset.
 Af selve aftalen af 9. december 1998  jf. oven for fremgår det, at  

 Told og Skat til gengæld for tilsagnet om begunstigelser i form af  

 bedre vilkår end fastsat i henhold til overenskomsten opnår  

 fordele i form af, at de indledte retssager frafaldes, og at den enkelte  

 medarbejder ikke kan rejse yderligere krav.
 Selve aftalens formulering såvel som notatet af 13. januar 1999  

  refereret oven for må siges at pege i retning af, at beløbet  

 ikke alene er givet for manglende partshøring.
 I brevet til skatteyderen af 26. januar 1999 jf. oven for refereres  

 indholdet af den indgåede aftale ikke nærmere, og brevet er  

 derfor ikke af betydning for fortolkningen heraf.
 I skatteministerens svar ultimo februar 1999 til Folketingets Skatteudvalg  

 anføres:
 "Som en del af disse aftaler blev det besluttet at indgå  

 et forlig vedrørende spørgsmålet om manglende  

 partshøring i forbindelse med udpegning til korpset  

 (fremhævet her).
 Told- og Skattestyrelsen valgte i den forbindelse at acceptere en  

 erstatning for den manglende partshøring, også under hensyntagen  

 til den usikkerhed, der var om spørgsmålet.... Endelig ville  

 retssagerne som en konsekvens af forliget bortfalde".
 og:
 "At der tidsmæssigt er sammenfald mellem afviklingen af korpset og  

 indgåelse af forliget om erstatning, følger kun af, at man  

 ønskede en endelig afgørelse af de sager der var knyttet til  

 kontrollørkorpsets oprettelse".
 Skatteministeren oplyser således, at forliget om den manglende  

 høring er en del af aftalen, samt at man ønskede en endelig  

 afgørelse af de sager, der var knyttet til kontrollørkorpsets  

 oprettelse.
 I referatet fra det afholdte møde den 25. februar 1999 mellem Told-  

 og Skattestyrelsen og personaleorganisationerne omhandlende usikkerheden om  

 beskatningen af "elementerne i de indgåede aftaler med  

 personaleorganisationerne", hedder det:
"Elementerne indgår samlet i aftalen, og spørgsmålet  

 er, om bortfald af forudsætninger for et enkelt element bevirker, at  

 hele aftalen falder bort ...  

 Konkret drejer det sig om de 25.000 kr....  

 Bliver de 25.000 kr. skattepligtige falder så hele aftalen bort?  

 Det var organisationernes umiddelbare holdning, at dette ikke burde  

 være tilfældet..." Det fremgår således af dette referat, at begge parter har  

 anset udbetalingen og beskatningen af beløbet på 25.000 kr. som  

 værende en del af hele aftalen, som der ikke uden videre kunne  

 ændres på dvs. begge parter betragtede beløbet som en  

 integreret del af aftalen, og ikke som et selvstændigt forlig der ene  

 og alene vedrørte den eventuelle manglende høring.
På baggrund af i Told- og Skattestyrelsen brev af 30. november 1998 til Finansministeriet  

 "For at undgå, at aftalerne far afsmittende effekt på andre  

 områder, har vi valgt at tage udgangspunkt i de verserende sager  

 vedrørende manglende høring" i Referat af 1. december 1998 fra Told- og Skattestyrelsen om  

 personale-organisationernes holdning herunder ønsket om "indgå  

 en aftale der "lukker sagen" i Ordlyden af § 2 i aftalen af 9. december 1998 "...det enkelte B-medlem...  

[kan] omfattes af følgende tilbud til afslutning af  

 ansættelsesforholdet" omfattende et beløb på 25.000 kr.,  

 forlænget opsigelsesvarsel samt uddannelsesaktiviteter i Notat af 13. januar 1999 fra Told- og Skattestyrelsens Personale- og  

 Udviklingsafdeling "ydes en erstatning til medarbejderne .. .hvis de  

 pågældende ... frafalde[r] retssager m.v. samt forpligter sig til  

 ikke at rejse individuelle retssager vedr. udpegning til korpset" i Skatteministerens svar til Skatteudvalget, hvoraf fremgår, at  

 styrelsen, indtil aftalen blev indgået, bestred, at der var et  

 sådant krav, at man ønskede en endelig afgørelse af disse  

 sager, og at beløbet på 25.000kr. var "en del af disse aftaler"  

 samt i Referat fra møde med personaleorganisationerne den 25. februar 1999  

 "elementerne indgår samlet i aftalen" findes det ikke godtgjort, at beløbet kan antages at være  

 ydet alene som kompensation for den manglende høring.
 Det forhold, at beløbet er givet til alle medarbejdere, der er  

 udpeget, også til dem der efterfølgende ikke er sagt op, kan  

 ikke føre til andet resultat, idet ønsket har været "at  

 lukke sagen".
I nærværende sag kan udgangspunkt ikke tages i kendelsen  

 refereret i TfS 2000.326, eftersom tort ikke er gjort gældende ved  

 anlæggelse af retssag eller i øvrigt dokumenteret.
Ingen del af  

 godtgørelsen kan på denne baggrund anerkendes som værende  

 skattefri.
UfR 1996.1462  omhandlede en afskedigelsessituation.
I  

 nærværende sag er der på tidspunktet for meddelelsen om  

 overførsel til kontrollørkorpset derimod ikke tale om en  

 afskedigelsessituation." Skatteankenævnet har om forventningsprincippet anført:
 "Spørgsmålet er endelig, om skatteyderen ud fra et  

 forventningsprincip har krav på, at beløbet 25.000 kr. er  

 skattefrit.
 Som anført af Folketingets ombudsmand  kan princippet kun fraviges,  

 hvis skatteyderens forventning om den meddelte fremtidige ansættelse  

 hviler på et særligt kvalificeret grundlag eller i særlig  

 grad er beskyttelsesværdig.
Skatteankenævnet skal bemærke, at skatteyderen har været  

 ansat hos Told- og Skattestyrelsen siden august 1987 og således mere  

 end ellers burde være bekendt med, at Told- og Skattestyrelsen ikke har  

 ligningskompetence.
Når Told- og Skattestyrelsen fremkommer med en  

 udtalelse, ligger heri et underforstået forbehold om, at kompetente  

 myndighed og/eller domstolene kan komme til et andet resultat.
Hertil kommer,  

 at skatteyder og hendes kollegaer har haft mulighed for at kræve  

 "skattefrihed" indsat som et specifikt krav eller forudsætning for  

 aftalen eller eventuelt at indhente en bindende forhåndsbesked fra  

 Ligningsrådet jf. skattestyrelsesloven § 20A.
 Da det kommer frem, at beløbet eventuelt er skattepligtigt, giver  

 personaleorganisationerne, som skatteyderen har givet bemyndigelse til at  

 handle på sine vegne, udtryk for, at en beskatning formentlig ikke vil  

 få hele aftalen til at falde.
Under hensyn til i At de afgørelser skatteyder påberåber sig alle er fra  

 tiden før indførelsen af skattestyrelseslovens § 20A om  

 bindende forhåndsbesked i At de nævnte domme alle omhandler situationer, hvor det er den  

 kompetente skattemyndighed, der har afgivet en tilkendegivelse eller  

 vilkårene er fastsat efter retningslinier udarbejdet af flere  

 ministerier i At det af de efterfølgende drøftelser fremgår, at  

 personaleorganisationerne ikke umiddelbart fandt, at beskatning ville  

 medføre bortfald af hele aftalen i At Retssikkerhedsudvalget understreger, at praksis hidrører fra  

 tiden inden loven om bindende forhåndstilsagn forelå og i At Jan Pedersen i sin artikel jf. oven for fremhæver, at princippet  

 har "et såre indskrænket anvendelsesområde" ses skatteyderens forventning ikke at hvile på et særligt  

 kvalificeret grundlag eller være i særlig grad  

 beskyttelsesværdig." Skatteankenævnet har endvidere anført:
"Udbetalinger, forlænget opsigelsesvarsel Skatteyderen blev afskediget den 26. januar 1999 med et  

 anciennitetsbestemt opsigelsesvarsel efter funktionærlovens § 2  

 på 6 måneder.
 Skatteyder har principalt nedlagt påstand om, at  

 lønudbetalingen i disse 6 måneder plus det aftalte  

 forlængede opsigelsesvarsel på yderligere 12 måneder skal  

 beskattes efter den dagældende ligningslov § 7 0, stk. 1, nr. 2, og  

 subsidiært at udbetalingerne fra 1. februar 2000 skal anses  

 skattepligtig fratrædelsesgodtgørelse, jf. ligningslovens § 7 0,  

 stk. 1, nr. 2  

 Lønudbetalingerne i det anciennitetsbestemte opsigelsesvarsel på  

 6 måneder skal beskattes som almindelig indkomst, jf. ligningslovens §  

 7 0 stk. 1, nr. 2, 2 pkt.
 Baggrunden for det forlængede opsigelsesvarsel fremgår af  

 skatteministerens besvarelse af spørgsmål 87 fra Folketingets  

 Skatteudvalg, hvori det hedder "med henblik på en vis ligestilling med  

 tjenestemandsansatte blev overenskomstansatte tilbudt et forlænget  

 varsel på yderligere 12 måneder". Dvs. ud fra ønsket om i  

 et vist omfang at sidestille de overenskomstansatte grupper med de  

 tjenestemandsansatte, der ville få rådighedsløn.
 Det er endvidere fastsat, at udbetalingerne ville ophøre,  

 såfremt skatteyderen fik anden beskæftigelse inden for staten.  

 Såfremt den nye stilling indebar en mindre løn end den  

 hidtidige, ville størrelsen af udbetalingerne blive reguleret i  

 overensstemmelse hermed, og i tilfælde af død ville  

 udbetalingerne ske efter de gældende overenskomstvilkår m.v. ved  

 død.
 TfS 1992.28H jf. oven for side 24 og 32. Samme konkrete forhold foreligger  

 imidlertid ikke i nærværende sag, hvor baggrunden for den  

 forlængede opsigelsesperiode var ønsket om i et vist omfang at  

 sidestille de overenskomstansatte personalegrupper med tjenestemandsansatte,  

 og, hvor der skulle ske reduktion i tilfælde af ny stilling inden for  

 staten.
 I nærværende sag har skatteyderen udover beløbet  

 på 25.000 kr. det forlængede opsigelsesvarsel fået  

 godtgørelse svarende til 3 måneders løn.
Under hensyn til i Oplysningerne om baggrunden for det forlængede opsigelsesvarsel jf.  

 skatteministeren besvarelse af spørgsmål 87 fra Folketingets  

 Skafteudvalg, hvori det hedder "med henblik på en vis ligestilling med  

 tjenestemandsansatte blev overenskomstansatte tilbudt et forlænget  

 varsel på yderligere 12 måneder" i At udbetalingerne er ikke sket på én gang som forudsat i  

 ligningslovens § 7 0, stk. 1 nr. 2, 1. pkt.
må udbetalingerne anses for almindelig løn.
Udbetalingerne  

 skal herefter medregnes ved opgørelsen af skatteyderens almindelige  

 skattepligtige indkomst." Klagerens advokat har nedlagt principal påstand om skattefrihed for  

 den udbetalte godtgørelse på 25.000 kr. for manglende  

 partshøring, jf. statsskattelovens § 5, ligesom der er nedlagt  

 påstand om, at lønudbetalingerne fra og med august 1999 fra  

 Told- og Skattestyrelsen anses for en fratrædelsesgodtgørelse  

 efter dagældende ligningslovs § 7 O, stk. 1, nr. 2.
 Advokaten har subsidiært nedlagt påstand om, at en overvejende  

 del af godtgørelse på 25.000 kr. er skattefri som kompensation  

 for den manglende partshøring, jf. statsskattelovens § 5 og at  

 lønudbetalinger fra og med februar 2000 fra Told- og Skattestyrelsen  

 anses for en fratrædelsesgodtgørelse efter dagældende  

 ligningslovs § 7 O, stk. 1, nr. 2.
 Advokaten har for så vidt angår den principale påstand  

 om beskatningen af godtgørelsen på 25.000 kr. gjort  

 gældende, at godtgørelsen på 25.000 kr. er en  

 tortkompensation, som alene dækker Told- og Skattestyrelsens manglende  

 partshøring ved meddelelsen den 23. september 1997. Krænkelsen  

 af klagerens ærefølelse og personlige integritet skete  

 således den 23. september 1997, og det er denne begivenhed, der  

 udløste godtgørelsen på 25.000 kr., som udbetaltes i  

 februar 1999.
Told- og Skattestyrelsens vurdering i notat af 6. november 1997  

 dokumenterer således, at såfremt partshøring havde  

 været gennemført i overensstemmelse med forvaltningslovens § 19,  

 kunne nogle af medarbejderne, som var blevet overflyttet til  

 kontrollørkorpset, have undgået denne overførsel.
Told-  

 og Skattestyrelsens vurdering understreger derved væsentligheden af  

 styrelsens grove tilsidesættelse af partshøringsreglerne.
Det fremgår utvetydigt af aftalen mellem B og Told- og  

 Skattestyrelsen af 9. december 1998, at "Told*Skat betaler et  

 erstatningsbeløb på 25.000 kr. for den manglende  

 partshøring ved overførslen til kontrollørkorpset til  

 den enkelte medarbejder." Forliget må fortolkes i lyset af, at B havde anlagt retssager om  

 betaling af 100.000 kr. for manglende partshøring, ligesom  

 Kammeradvokaten havde vurderet, at et forligsbeløb på 25.000 kr.  

 ikke forekom betænkeligt set i lyset af Højesterets dom i UfR  

 1996.1462 H.
 Godtgørelsen på 25.000 kr. må derfor vurderes som "det  

 mindre i det mere", idet Told- og Skattestyrelsen risikerede, at domstolene  

 ville udmåle en godtgørelse til klageren for manglende  

 partshøring i størrelsesordenen 100.000 kr.
 Konklusionen bliver derfor, at godtgørelsen på 25.000 kr. er  

 betalt for den manglende partshøring og ikke for andre elementer i  

 fratrædelsesaftalen.
Ligningsrådets argumentation i afgørelsen af 20. april 1999  

 må vurderes som indeholdende en anerkendelse af, at godtgørelser  

 for manglende partshøring er skattefri, hvis de ydes uden forbindelse  

 med fratrædelse.
Dette synspunkt støttes i nyere praksis af  

 Engsig m.fl., "Lærebog om indkomstskat", 9. udgave, 2000, side 343.
Godtgørelse for manglende partshøring er en underkategori af  

 tortgodtgørelser, som ydes for retsstridige krænkelser af den  

 skattepligtiges person, frihed eller ære.
Sådanne  

 godtgørelser, der ydes som engangsbeløb, anses efter fast  

 praksis for skattefri efter statsskattelovens § 5, jf. bl.a.
Harlang i TfS  

 1998.389, nævnte "Lærebog om indkomstskat" og  

 Ligningsvejledningen 1999, E.A.1.3.3, side 22, hvor det af  

 Ligningsvejledningen særligt fremgår, at erstatning for  

 forstyrrelse af stilling og forhold normalt ikke medtages ved  

 indkomstopgørelsen.
Ligningsrådet anfører videre i sin afgørelse i  

 kontrollørkorpssagen, "...at det ikke med fornøden sikkerhed  

 kan antages, at beløbet alene (advokatens fremhævning) er  

 ydet som en kompensation for den påståede krænkelse af  

 medarbejderne, der fandt sted ved, at de pågældende ikke blev  

 partshørt, forinden overflyttelse til kontrollørkorpset fandt  

 sted." Som anført ovenfor er aftalegrundlaget mellem C og Told- og  

 Skattestyrelsen fuldstændigt entydigt, hvilket bevirker, at der ikke i  

 godtgørelsen på 25.000 kr. er ydet betaling for andre  

 krænkelser eller for andre fratrædelsesydelser.  

 Ligningsrådets ræsonnement kan derfor tilbagevises på dette  

 punkt.
 For så vidt angår krænkelsen kan det fastslås, at  

 det var den manglende partshøring den 23. september 1997, som  

 udløste godtgørelsen, og ikke afskedigelsen fra  

 kontrollørkorpset den 25. januar 1999. Det forekommer derfor helt  

 vilkårligt, at Ligningsrådet blander tortgodtgørelsen  

 sammen med de øvrige fratrædelsesydelser, hvilket ligeledes er i  

 strid med Landsskatterettens kendelse af 10. december 1999, TfS 2000.326.
 Der må herved henses til, at tortgodtgørelsen blev udbetalt i  

 februar 1999, uden tidsmæssig sammenhæng med klagerens  

 fratrædelse eller overgang til rådighedsløn eller  

 pension.
Der må videre henses til, hvorledes situationen ville have  

 været, hvis de 10 medlemmer af B havde ført deres retssag til  

 ende med succes.
Her ville det skatteretlige udgangspunkt være, at  

 retserhvervelsen af beløbet var udskudt til tidspunktet for en endelig  

 dom.
Man kunne derfor tænke sig, at Højesteret skulle have  

 prøvet sagen i 2001-2002, hvis retssagen ikke var forligt i 2000. I  

 denne situation ville det være meget vanskeligt at forestille sig, at  

 skattemyndighederne havde anset betalingen for et led i  

 fratrædelsesaftalen i 1999, men derimod være mest sandsynligt, at  

 beløbet ville være blevet isoleret som en skattefri  

 tortgodtgørelse.
Sammenfattende gøres det derfor gældende for så vidt  

 angår godtgørelsen på 25.000 kr., at beløbet ifølge aftalen med Told- og Skattestyrelsen  

 ubestridt alene dækker godtgørelse          for manglende  

 partshøring, at krænkelsen i 1997 ikke har relevant retlig sammenhæng med  

 afskedigelsen i 1999, at godtgørelsen også er ydet til ansatte, der blev  

 overført til kontrollørkorpset, som ikke efterfølgende  

 er sagt op, at godtgørelsen også er ydet til ansatte, som selv opsagde deres  

 stilling efter udpegningen til kontrollørkorpset, og inden  

 fratrædelsesaftalen blev indgået mellem Told- og Skattestyrelsen  

 og organisationerne, at de ansatte, som var afgået ved døden efter udpegningen til  

 kontrollørkorpset, og inden fratrædelsesaftalen blev  

 indgået mellem Told- og Skattestyrelsen og organisationerne, også  

 er anset for berettigede til godtgørelse, som er udbetalt til  

 dødsboerne, at det ved Told- og Skattestyrelsens skrivelse af 11. august 2000 er  

 dokumenteret, at godtgørelsen på 25.000 kr. er ydet til en  

 ansat, som blev overført til kontrollørkorpset, men som ikke  

 efterfølgende har tiltrådt fratrædelsesaftalen  

 indgået mellem personaleorganisationen og Told- og  

 Skattestyrelsen, at Ligningsrådets sammenblanding af godtgørelsen og  

 fratrædelsesydelserne er vilkårlig, samt at godtgørelse for manglende partshøring efter administrativ  

 praksis og efter den juridiske teori er en skattefri ydelse efter  

 statsskattelovens § 5.
 Skatteforvaltningens opfattelse af, at godtgørelsen for manglende  

 partshøring ikke kan udsondres i en fratrædelsessituation  

 må på den anførte baggrund anses for uhjemlet og i direkte  

 modstrid med Landsskatterettens offentliggjorte praksis i TfS 2000.326.
 Advokaten har endvidere anført, at det er fast antaget i den  

 skatteretlige teori samt i doms- og administrativ praksis, at der på  

 skatteområdet eksisterer et forventningsprincip, hvorefter udtalelser  

 fra skattemyndighederne om spørgsmål om beskatning i visse  

 tilfælde kan binde skattemyndighederne, således at der foreligger  

 en retsbeskyttet forventning.
 Da skatteforvaltningen ikke har fundet, at der i den foreliggende  

 situation kan støttes ret på en mundtlig tilkendegivelse, har  

 forvaltningen anført, at der ikke foreligger en retsbeskyttet  

 forventning, da forventningen er meddelt mundtligt af Told- og  

 Skattestyrelsen, og fordi det efter skatteforvaltningens opfattelse ikke har  

 været bestemmende for fastsættelsen af beløbets  

 størrelse, hvorvidt beløbet var skattepligtigt eller ej.
 Det må efter beredskabsnotatet af 14. april 1999 til  

 skatteministeren anses for dokumenteret, at Told- og Skattestyrelsen forud  

 for den 9. december 1998 telefonisk har meddelt organisationerne, at  

 kompensationen på 25.000 kr. kunne udbetales skattefrit, hvilket  

 også efterfølgende er bekræftet af styrelsen over for  

 told- og skatteforbundene.
 Meddelelse fra en kontorchef var den direkte baggrund for, at C den 15.  

 december 1998 meddelte samtlige berørte medlemmer, at beløbet  

 var skattefrit.
 Told- og Skattestyrelsens oplysninger i notatet af 14. april 1999  

 dokumenterer således, at den skattemæssige behandling af  

 godtgørelsen på 25.000 kr. var klarlagt inden aftalerne blev  

 underskrevet og dokumenterer samtidig, at oplysningerne i styrelsens  

 skrivelse af 8. marts 1999 til B om, at dette ikke var tilfældet er  

 objektivt urigtige.
 For at en udtalelse fra en skattemyndighed kan skabe en retsbeskyttet  

 forventning, kræves det almindeligvis, at en række forhold er  

 opfyldt, hvilket vil blive gennemgået i det følgende:
 A. 	Der skal for det første være tale om en positiv  

 tilkendegivelse fra en skattemyndighed, hvilket er opfyldt i ovennævnte  

 sag, jf. sagsforløbet frem til indgåelsen af aftalen den 10.  

 december 1998 og frem til klagerens underskrivelse af aftalen den 13.  

 december 1998. Skatteforvaltningens opfattelse af, at en tilkendegivelse skal  

 være afgivet skriftligt af skattemyndighederne må forkastes,  

 når den mundtlige aftale er så veldokumenteret som i den  

 foreliggende situation.
 B. 	Tilkendegivelsen fra myndigheden skal være afgivet uden  

 forbehold, hvilket ligeledes er tilfældet, da responsaet fra  

 Personskattekontoret af 7. december 1998 er entydigt, hvilket også  

 bekræftes af Told- og Skattestyrelsens skrivelse af 13. januar 1999 til  

 told- og skatteregionerne, hvoraf fremgår, at udbetalingen af  

 erstatningen er skattefri.
C.   Det er endvidere et krav, at myndighedens tilkendegivelse skal have  

 været egnet til at øve indflydelse på skatteyderens  

 dispositioner, således at der havde foreligget alternative  

 dispositionsmuligheder, som ville have stillet skatteyderen økonomisk  

 gunstigere.
Også denne betingelse er opfyldt i og med, at klageren ved  

 tiltrædelse af aftalen mellem C og Told- og Skattestyrelsen af 10.  

 december 1998 har indvilget i ikke at rejse en individuel retssag i  

 forbindelse med afskedigelsen fra kontrollørkorpset.
 Ifølge skatteministeriets beredskabsnotat af 14. april 1999 til  

 skatteministeren må det anses for dokumenteret, at Told- og  

 Skattestyrelsen den 9. december 1998 meddelte organisationerne, at  

 kompensationen for manglende partshøring var skattefri forud for  

 organisationernes underskrift på aftalen med Told og Skat.  

 Skatteforvaltningens afvisning af, at tilkendegivelsen om skattefrihed har  

 været uden betydning for fastsættelsen af beløbets  

 størrelse, forekommer på den baggrund fuldstændigt  

 uunderbygget.
 Klageren har således foretaget sine dispositioner i forhold til  

 Told- og Skattestyrelsen i tillid til, at styrelsens tilkendegivelser har  

 været rigtige og har ikke senere haft mulighed for at ændre  

 herpå, idet hun har indrettet sig fuldt i tillid til styrelsens  

 udtalelser til C.
 D. 	Endelig er det et krav, at Told- og Skattestyrelsens  

 tilkendegivelse ikke er klart uoverensstemmende med skattelovgivningen,  

 hvilket fremgår af det ovenfor nævnte  ikke er  

 tilfældet.
 Det fremgår af retspraksis, at borgeren også kan  

 støtte retsbeskyttet forventning på udtalelser fra de  

 overordnede skattemyndigheder, jf. herved Ligningsvejledningen 1999,  

 A.H.4.1.1, samt Højesterets dom i UfR 1976.658 H (Odense  

 Stålskibsværft A/S), Østre Landsrets dom af 11. september  

 1981 refereret i Skd. 1982.53 samt Østre Landsrets dom af 6. juni 1994  

 refereret i TfS 1994.477. Herudover kan der henvises til redegørelse  

 fra Retssikkerhedsudvalget, 1996, side 108 ff, hvoraf det ligeledes  

 fremgår, at der støttes retsbeskyttede forventninger til  

 udtalelser fra de overordnede statslige skattemyndigheder.
Vedrørende beskatningen af løn fra og med august 1999 har  

 advokaten anført, at klageren blev afskediget den 26. januar 1999 fra  

 sin stilling i Told og Skat.
Hendes anciennitetsbestemte opsigelsesvarsel  

 efter funktionærlovens § 2 udgjorde 6 måneder, således at  

 hun i normalsituationen skulle have fratrådt stillingen pr. 1. august  

 1999. Som følge af aftalen mellem B og Told- og Skattestyrelsen, hvor  

 der blev aftalt et forlænget opsigelsesvarsel på yderligere 12  

 måneder, udløb ansættelsesforholdet imidlertid  

 først pr. udgangen af juli 2000.
 Fra Told- og Skattestyrelsens side blev der ikke stillet noget krav om en  

 arbejdsforpligtelse i opsigelsesperioden, og klageren meddelte som ovenfor  

 anført i sin befuldmægtigelse til B, at hun ønskede  

 fritstilling i hele opsigelsesperioden.
 For så vidt angår lønudbetalingerne i  

 opsigelsesperioden gøres det gældende, at det beløb, som  

 klageren har fået udbetalt efter den 1. august 1999, skal beskattes som  

 en fratrædelsesgodtgørelse efter ligningslovens § 7 O, stk. 1,  

 nr. 2.
 Til støtte herfor gøres det gældende, at  

 lønudbetalingen efter den 1. august 1999 ikke er trådt i stedet  

 for, hvad klageren ville have oppebåret i indtægt af sin stilling  

 ved Told og Skat i henhold til funktionærlovens almindelige regler,  

 hvorfor beløbet skal beskattes som en  

 fratrædelsesgodtgørelse, jf. ligningslovens § 7 O, stk. 1, nr.  

 2, 2. pkt.
Det forhold, at der er aftalt et forlænget opsigelsesvarsel  

 ændrer ikke på den skattemæssige kvalifikation, jf.  

 Højesterets dom af 4. december 1991 (TfS 1992.28). Dommen  

 vedrørte fratrædelsesbestemmelsen i § 3, stk. 1, nr. 6, jf. § 2  

 nr. 9 i lov om særlig indkomstskat, som senere er overført til  

 ligningslovens § 7 O med samme retlige indhold.
Af sagen fremgår, at en  

 kommunaldirektør som kommunal ansat tjenestemand indgik en  

 fratrædelsesaftale den 8. april 1983 med Sæby kommune som  

 indebar, at han havde krav på at oppebære løn i et  

 år at regne efter fratrædelsestidspunktet den 30. april 1983.  

 Hans arbejdsforpligtelse ophørte pr. fratrædelsestidspunktet den  

 30. april 1983.
 Højesteret lagde til grund, at udbetalingerne i henhold til  

 fratrædelsesaftalen for så vidt angår de første 3  

 måneder efter fratrædelsestidspunktet den 30. april 1983 skulle  

 anses for løn i en sædvanlig opsigelsesperiode, medens  

 fratrædelsesbetalingen for de sidste 9 måneder fra den 1. august  

 1983 til den 30. april 1984 blev anset for en  

 fratrædelsesgodtgørelse efter lov om særlig  

 indkomstskat.
Advokaten har tillige henvist til TfS 1999.576, som vedrører et  

 retsforlig ved Vestre Landsret.
Efter en tilkendegivelse i Vestre Landsret  

 blev sagen forligt i henhold til Landsskatterettens præmisser,  

 således at skatteyderen fik medhold i, at der efter den  

 dagældende bestemmelse om fratrædelsesgodtgørelse i  

 ligningslovens § 7, litra w, skulle foretages en lempeligere beskatning af  

 den del af fratrædelsesbetalingen inkl. løn i  

 opsigelsesperioden, som oversteg sædvanligt opsigelsesvarsel.
Sagen  

 vedrørte en bankansat, der opsagde sin stilling den 12. december 1991  

 pr. 31. januar 1992. Skatteyderen blev fritstillet den 12. december 1991 og  

 fik i forbindelse med sin fratræden udbetalt en  

 fratrædelsesgodtgørelse på 213.989 kr. svarende til 6  

 måneders løn.
Landsskatteretten accepterede, at der af  

 fratrædelsesgodtgørelsen alene kunne henføres en så  

 stor del til løn, som svarede til, hvad den ansatte ville have  

 oppebåret i indtægt af sin stilling for tiden efter  

 fratrædelsen og indtil det tidspunkt, han kunne være opsagt.
 Med støtte i Højesterets klare præmisser i TfS 1992.28  

 samt i retsforliget i TfS 1999.576 gør advokaten det derfor  

 gældende, at de ydelser, som klageren har modtaget i det  

 forlængede opsigelsesvarsel, må sidestilles med en  

 fratrædelsesgodtgørelse, som skal undergives en lempeligere  

 beskatning efter ligningslovens § 7 O, stk. 1, nr. 2. Forlængelse af  

 opsigelsesvarslet med 12 måneder må derfor reelt sidestilles med  

 en fratrædelsesgodtgørelse, da der er tale om "et gyldent  

 håndtryk", da der ikke var krav om en arbejdsforpligtelse fra klagerens  

 side i den forlængede opsigelsesperiode.
 Advokaten har anført, at skatteforvaltningen ikke har fundet, at  

 lønudbetalinger i den forlængede opsigelsesperiode kan anses for  

 fratrædelsesgodtgørelse, og har herved særligt lagt  

 vægt på, at lønudbetalingerne ville ophøre, dersom  

 klageren fik anden beskæftigelse inden for staten.
Advokaten har gjort gældende, at der forekommer vilkårligt, at  

 skatteforvaltningen tilsidesætter Højesterets dom i TfS 1992.28,  

 hvortil kommer Landsskatterettens tidligere afgørelse i TfS 1999.576,  

 som kan anvendes som helt generelle fortolkningsbidrag til forståelsen  

 af sondringen mellem løn og fratrædelsesgodtgørelser.
Der  

 er efter advokatens opfattelse intet sagligt belæg for at  

 indskrænke anvendelsesområdet for Højesterets og  

 Landsskatterettens tidligere fortolkning af bestemmelsen.
Advokaten har tillige henvist til en artikel af Bente Møll Pedersen  

 om beskatning af fratrædelsesgodtgørelser - særligt i  

 relation til direktører, jf.
UfR 1996B.508.
 Advokaten har vedrørende den subsidiære påstand om, at  

 den overvejende del af godtgørelsen på 25.000 kr. er skattefri  

 som kompensation for den manglende partshøring ved klagerens  

 overførsel til kontrollørkorpset henvist til  

 Ligningsrådets begrundelse, hvoraf bl.a. fremgår, at  

 Ligningsrådet ikke på det foreliggende grundlag fandt "at det  

 med fornøden sikkerhed kan antages, at beløbet er ydet  

alene som kompensation for den påståede krænkelse af  

 medarbejderne...".
 Advokaten har henvist til Landsskatterettens kendelse af 10. december 1999  

 (TfS 2000.326).
Advokaten har tillige gjort gældende, at lønudbetalingen fra  

 Told- og Skattestyrelsen efter den 1. februar 2000 og frem til udgangen af  

 juli 2000 skal anses for en skattepligtig  

 fratrædelsesgodtgørelse, jf. dagældende ligningslovs § 7  

 O, stk. 1, nr. 2, idet det følger af § 7 O, stk. 1, nr. 2, sidste  

 pkt., at alt hvad der udbetales i forbindelse med en fratrædelse ud  

 over et års løn undergives den lempelige beskatning efter § 7 O,  

 og at sædvanlig aflønning således ved lovbestemmelsen er  

 forudsat maksimalt at kunne andrage et års løn.
Dette  

 gælder, uanset om det kontraktligt eller lovmæssigt er bestemt,  

 at den ansatte har et opsigelsesvarsel, der overstiger et år.
 Told- og Skattestyrelsen har indstillet erstatningen for manglende  

 partshøring for en skattefri erstatning, idet bemærkes, at sagen  

 på ny har været forelagt Ligningsrådet, der imidlertid har  

 undladt at tage stilling til spørgsmålet.
 Styrelsen har for så vidt angår forventningsprincippet  

 anført, at klageren ikke kan antages at være bibragt en  

 forventning af retsbeskyttet karakter, hvorfor forventningsprincippet ikke  

 finder anvendelse i det foreliggende tilfælde.
Styrelsen har udtalt om de månedlige udbetalinger til klageren i  

 perioden 1. august 1999 - 31. juli 2000, at disse må anses for  

 løn bl.a. henset til, at de overenskomstansatte medarbejdere skulle  

 stilles som de tjenestemandansatte, der i nævnte periode fik  

 rådighedsløn.
Endvidere har de overenskomtansatte først  

 oppebåret ret til månedslønnen, når måneder  

 var gået.
 Styrelsen har anført, at det er opfattelsen, at den her  

 foreliggende sag adskiller sig fra højesteretsdommen om  

 kommunaldirektøren, der blev betalt for at holde sig væk fra  

 arbejdspladsen.
Landsskatteretten finder, at den mellem klagerens organisation og Told- og  

 Skattestyrelsen indgåede aftale om erstatning på 25.000 kr. for  

 manglende partshøring i forbindelse med udpegning til  

 kontrollørkorpset må anses for betaling for den krænkelse,  

 at klageren ikke blev partshørt forud for den 23. september 1997,  

 på hvilket tidspunkt hun fik meddelelse om, at hun pr. 1. januar 1998  

 ville blive overført til kontrollørkorpset.
Retten finder  

 således, at grundlaget for erstatningen hidrører fra 1997,  

 uanset at udbetalingen er sket i 1999. Det forhold, at erstatningen er  

 nævnt i den omhandlede aftale indgået mellem klagerens  

 organisation og Told- og Skattestyrelsen i forbindelse med klagerens  

 fratrædelse af sin stilling i styrelsen, medfører efter rettens  

 opfattelse ikke, at erstatningen kan anses for et led i  

 fratrædelsesordningen.
 Landsskatteretten finder endvidere, at erstatningen for den manglende  

 partshøring i forbindelse med udpegningen til kontrollørkorpset  

 ikke kan anses for kompensation for en skattepligtig indtægt eller  

 lignende, men derimod må anses for erstatning for tort, der efter  

 praksis er skattefri i medfør af statsskattelovens §§ 4 og 5. Den  

 påklagede ansættelse nedsættes derfor med 25.000 kr.
To retsmedlemmer, herunder retsformanden, finder vedrørende  

 perioden 1. august 1999 - 31. juli 2000, at denne periode må anses for  

 en forlænget opsigelsesperiode i forhold til den periode på 6  

 måneder, som klageren i medfør af de funktionærretlige  

 bestemmelser har krav på, således at hele perioden fra den 1.  

 februar 1999 - 31. juli 2000 må anses for opsigelsesperioden.
Disse  

 retsmedlemmer har herved lagt vægt på, at B og Told- og  

 Skattestyrelsen har indgået en aftale herom, og at ordlyden af aftalen  

 m.v. må forstås således, at parterne har været enige  

 om, at den enkelte medarbejder blev afskediget med et forlænget  

 opsigelsesvarsel.
Der er tillige lagt vægt på, at den enkelte  

 medarbejder havde mulighed for fritstilling i opsigelsesperioden, men at der  

 intet var til hinder for, at medarbejderen valgte at fortsætte med at  

 arbejde i hele opsigelsesperioden på 1 1/2 år.
Den  

 forlængede opsigelsesperiode må således bl.a. anses for  

 aftalt for at give medarbejderen bedre mulighed for at søge andet  

 arbejde.
Der er endvidere henset til, at medarbejderne fik udbetalt en  

 fratrædelsesgodtgørelse svarende til 3 måneders  

 løn, således at der ikke herudover er tale om  

 fratrædelsesgodtgørelse.
Retsmedlemmerne har endelig henset til  

 det i aftalen mellem B og Told- og Skattestyrelsen anførte om  

 regulering af lønnen i tilfælde af nyt  

 ansættelsesforhold.
 Disse retsmedlemmer finder herefter, at den månedsvise udbetaling  

 til en medarbejder må anses for løn i opsigelsesperioden, uanset  

 om den pågældende har valgt fritstilling eller ej.  

 Lønudbetalingerne skal herefter beskattes som almindelig skattepligtig  

 indkomst i medfør af statsskattelovens § 4, og at ingen del af disse  

 udbetalinger kan anses for fratrædelsesgodtgørelse i  

 medfør af ligningslovens § 7 O, stk. 1, nr. 2.
 Vedrørende advokatens anbringende om, at et års  

 begrænsningen i ligningslovens § 7O, stk. 1, nr. 2, må  

 føre til, at der højst kan udbetales løn til klageren i  

 en 1 års periode, således at alt hvad der udbetales efter den 1.  

 februar 2000 må anses for fratrædelsesgodtgørelse, finder  

 disse retsmedlemmer, at der er tale om en aftale om et forlænget  

 opsigelsesvarsel på i alt 18 måneder, hvorfor der i det  

 foreliggende tilfælde ikke skal ske begrænsning i medfør  

 af den nævnte bestemmelse i ligningsloven.
 Disse retsmedlemmer voterer derfor for, at den påklagede  

 ansættelse stadfæstes.
Ét retsmedlem finder, at de månedsvise udbetalinger, der  

 ligger ud over den periode, hvor en medarbejder har udført arbejde,  

 må anses for fratrædelsesgodtgørelse, således at der  

 til arbejdsperioden tillægges det opsigelsesvarsel, som den  

 pågældende medarbejder er berettiget til.
De resterende  

 månedsvise udbetalinger må herefter anses for  

 fratrædelsesgodtgørelse i medfør af ligningslovens § 7 O.  

 Dette retsmedlem voterer derfor for, at den påklagede ansættelse  

 nedsættes i overensstemmelse hermed.
 Der træffes afgørelse efter stemmeflertallet, og den  

 påklagede ansættelse stadfæstes derfor på dette  

 punkt.
