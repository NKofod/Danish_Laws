Nr BTL 198 Betænkning over Forslag til lov om ændring af lov om stempelafgift  

 (Lempelse af skødestempel ved salg af ejerboliger)   

 Nr L 198 1990-91, 2. samling Afgivet af Skatteudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Centrum-Demokraternes og Det Radikale  

 Venstres medlemmer af udvalget) lovforslaget til vedtagelse uændret.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.  

 Mindretallet kan ikke stemme for de stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
Et tredje mindretal (Kristeligt Folkepartis medlem af udvalget)  

 indstiller lovforslaget til vedtagelse.
Mindretallet vil redegøre for  

 sin stilling til de stillede ændringsforslag ved 2. behandling.
Ændringsforslag Til § 1 Af et mindretal (FP):
 1) I den under nr. 1 foreslåede affattelse af lovens §  

 34, stk. 1, affattes 1. pkt. således:
»Dokumenter om overdragelse af ejerboliger her i landet er  

 stempelfri.« 2) I det under nr. 2 foreslåede nye stykke i lovens §  

 34 affattes 1. pkt. således:
»For ejendomme, hvor vurderingsmyndighederne har foretaget en  

 fordeling af ejendomsværdien på den del af ejendommen, der tjener til bolig  

 for ejeren, og på resten af ejendommen efter vurderingslovens § 33, stk. 4-7,  

 er der kun stempelfrihed for den del af ejendommens værdi, som  

 forholdsmæssigt kan henføres til ejerens bolig.« 3) Nr. 5 affattes således:
»5. I § 57 B ændres »til helårsbeboelse som nævnt  

 i § 34 A,» til: »som nævnt i § 34, stk. 1, 1. pkt.,».« Bemærkninger Til nr. 1-3 Ændringsforslagene går ud på at gøre den nuværende stempelfritagelse for  

 salg af ejerboliger permanent.
Ved ikke at gøre stempelfritagelsen permanent  

 bryder regeringen sin aftale med bl.a.
Fremskridtspartiet om, at såfremt der  

 ikke blandt finanslovpartierne og Fremskridtspartiet blev opnået enighed om  

 en anden fordeling af de 2,1 mia. kr. inden 1. maj 1991, ville  

 stempelfritagelsen blive gjort permanent.
 Den 1. maj 1991 var der ikke indgået nogen aftale, og den aftale, der nu  

 er indgået i forbindelse med boligpakken, omfatter hverken Fremskridtspartiet  

 eller Det Radikale Venstre, som var blandt de oprindelige aftalepartier.
 Hvis ikke regeringen stemmer for Fremskridtspartiets ændringsforslag, er  

 der tale om et klart aftalebrud.
