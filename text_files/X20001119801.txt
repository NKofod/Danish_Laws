Bindende Forhåndsbesked ejendomsavancebeskatningslovens § 8, stk. 1 og 2 salg af helårshus, der benyttes som sommerbolig LR af 25. januar 2000 99/99-482-00043 Reference EBL § 8 LV 1999 E.J 1 Spørgsmål Kan spørgeren sælge et enfamilieshus  

 skattefrit i medfør af EBL § 8, stk. 2 ? Svar Ja.
Sagsfremstilling og begrundelse Der er tale om et fritidshus, der har status som  

 helårshus.
Ejendommen er beliggende på en grund på  

 1510m2. Der kan iflg. udtalelse fra amtet ikke forventes  

 udstykningstilladelse, da ejendommen  ligger i et særligt  

 beskyttelsesområde, ligesom udstykning vil være i strid med  

 planlovens formål.
 Der har i perioderne 30. sept.1993 - 1. april 1994 og  

 1.okt. 1994 - 1. april 1995 været tilmeldt personer på adressen.  

 Det er oplyst i anmodningen, at tilmeldingen var proforma, idet de  

 pågældende personer ikke beboede ejendommen, men et fritidshus i  

 området, hvor helårsbeboelse ikke var tilladt.
 Den lokale skattemyndighed har tidligere bedt om  

 redegørelse for huslejeindtægt og har efter det oplyste  

 accepteret, at der var tale om en proforma tilmelding.
 Det oplyses videre, at ejendommen ikke har været  

 benyttet af andre end af spørgeren og dennes husstand.
Ligningsmyndigheden har udtalt, at ejendommen ikke  

 på noget tidspunkt har tjent til bolig for spørgeren og dennes  

 husstand, men at spørgers afdøde ægtefælle  

 tidligere overfor forvaltningen har oplyst, at ejendommen har været  

 benyttet som sommerhus.
Ligningsmyndigheden finder ikke, at ejendommen kan  

 sælges skattefrit i medfør af EBL § 8, stk. 1, da den efter  

 ligningsmyndigheden ikke har tjent til bolig for spørgeren eller  

 dennes husstand.
Endvidere finder ligningsmyndigheden ikke, at der kan ske  

 salg i medfør af reglerne i EBL § 8, stk. 2, da der ikke er tale om et  

 sommerhus.
Der henvises i den forbindelse til, at ejendommen ikke kan anses  

 for at været købt og anvendt til sommerbolig som følge af  

 ejendommens beliggenhed i forhold til helårsboligen.
 Det fremgår af det fra ligningsmyndigheden  

 fremsendte materiale, at spørgeren i 1998 har anmodet udvalget for  

 Teknik og Miljø om, at få omklassificeret ejendommen til  

 sommerhus/fritidshus.
Det fremgår af BBR, at ejendommen består af et  

 fritliggende enfamilieshus på 43 m2 med fuld kælder og  

 med et udhus på 19 m2. Ejendommen ligger i landzone,  i et  

 sommerhusområde og er ikke tilsluttet offentlig kloak.
Endelig er det  

 oplyst, at en omklassificering som den begærede ikke kræver en  

 zonetilladelse fra amtet.
Forvaltningen anfører i sin indstilling til  

 udvalget, at den ansøgte ændring ikke kan anbefales, da "en  

 begyndende ændring af parcelhuse i landzonen til sommerhuse/fritidshuse  

 vurderes at kunne danne en uheldig præcedens." Udvalget har herefter givet afslag på  

 anmodningen.
Forholdene er blevet besigtiget af told- og  

 skatteregionen.  Spørgerens helårsbolig ligger i ca. 500 m's  

 køreafstand fra vandet, i bymæssig bebyggelse og er et  

 étplans gulstensparcelhus.
Boligen ligger ca. 3,5 km fra ejendommen.  

 Sidstnævnte ejendom ligger 20 m fra vandet som det sidste hus i en  

 række af huse langs vandkanten.
De øvrige huse er overvejende  

 sommerhuse.
Udhuset er indrettet med ekstra sengepladser.
Hele bebyggelsen  

 ligger langt fra indkøbsmuligheder, og regionen finder det  

 sandsynliggjort, at det  er benyttet som fritidshus.
Regionen udtaler: Da ejendommen i ejertiden kun har  

 været udlejet i to vinterhalvår, hvilket efter det oplyste  var  

 proforma, således at ejendommen i realiteten aldrig har været  

 udlejet, lægger regionen til grund, at ejendommen i øvrigt har  

 været til ejernes fri rådighed.
Da ejendommen endvidere er  

 beliggende meget tæt på  helårsbeboelsen og i et  

 sommerhusområde, samt da afslaget på anmodningen om  

 omklassificering fra helårshus til sommerhus udelukkende er begrundet  

 med, at man ville undgå en uheldig præcedens, er det regionens  

 opfattelse, at spørgeren har sandsynliggjort, jvf.
Skatteministeriets  

 kommentar trykt i TfS 1998.122, at ejendommen er anskaffet for at tjene til  

 sommerhus for spørgeren og dennes husstand.
Da der efter det oplyste  

 endvidere ikke kan ske udstykning, vil et salg kunne ske skattefrit i  

 medfør af EBL § 8, stk. 2.
 Ligningsrådet har den 1. juni 1999 afgivet bindende  

 forhåndsbesked, hvorefter ejendommen ikke kunne sælges skattefrit  

 efter EBL § 8, stk. 2. Der var herved lagt vægt på, at udvalget  

 for Teknik og Miljø havde afslået anmodningen om omkvalificering  

 af ejendommen fra helårshus til sommerhus.
 Told- og Skattestyrelsen har efterfølgende  rettet  

 henvendelse til By og Boligministeriet vedrørende fortolkningen af  

 boligreguleringslovens § 50, stk. 1. Af bestemmelsen fremgår det, at en  

 bolig, der indenfor de sidste 5 år har været benyttet til  

 helårsbeboelse, ikke uden kommunalbestyrelsens samtykke må tages  

 i brug til sommerbeboelse eller lignende midlertidig benyttelse, der er til  

 hinder for, at boligen fortsat benyttes til helårsbeboelse.
Ministeriet har svaret, at reglerne i  

 boligreguleringslovens kap. 7 om benyttelse af boliger, herunder kravet om  

 kommunalt samtykke, ikke kan bringes i anvendelse på en ejendom, som  

 ikke indenfor de seneste 5 år har været benyttet til  

 helårsbeboelse, med mindre ejendommen på ny tages i anvendelse  

 til helårsbeboelse.
Ministeriet anfører endvidere, at i det  

 omfang, der er tale om registrering af de faktiske forhold, kan ejeren efter  

 ministeriets opfattelse kræve omklassificering, når der ikke  

 længere er hindringer for den midlertidige benyttelse.
Styrelsen har overfor kommunens udvalg for Teknik og  

 Miljø gjort opmærksom på reglen i boligreguleringsloven,  

 der er gældende for kommunen.
Spørgsmålet om en eventuel  

 omklassificering af ejendommen har på ny været overvejet, men  

 kommunens udvalg for Teknik og Miljø har stadig ikke fundet anledning  

 til at imødekomme det ansøgte.
Der er herved lagt vægt  

 på, at der indenfor de seneste 5 år har været tilmeldt  

 personer på adressen.
At dette var proforma, har Teknik og  

 Miljøudvalget ikke fundet at kunne tillægge betydning.
Da ejendommen derfor reelt har været anvendt som  

 fritidsbolig i ca. 10 år, er det Ligningsrådets opfattelse, at  

 kommunens afslag på omklassificering ikke er korrekte, og at ejendommen  

 må anses for at have status af fritidsbolig.
Ligningsrådet  

 anerkender hermed i lighed med den kommunale skattemyndighed, at tilmelding  

 af personer til adressen har været proforma.Fortjeneste ved  

 afståelsen vil derfor være skattefri efter  

 ejendomsavancebeskatningslovens § 8, stk. 2.
