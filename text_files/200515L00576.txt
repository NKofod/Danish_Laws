Tillægsbetænkning afgivet af Uddannelsesudvalget den 30. maj  

 2006 Tillægsbetænkning over Forslag  

 til lov om uddannelsen til professionsbachelor som lærer i  

  

 folkeskolen [af  

 undervisningsministeren (Bertel Haarder)] 1. Ændringsforslag Socialistisk Folkepartis medlem af udvalget har, efter at  

 lovforslaget blev henvist til fornyet udvalgsbehandling, stillet 7  

 ændringsforslag til lovforslaget.
2. Udvalgsarbejdet Lovforslaget blev fremsat den 5. april 2006 og var til 1.  

 behandling den 2. maj 2006. Lovforslaget blev efter 1. behandling henvist til  

 behandling i Uddannelsesudvalget.
Udvalget afgav betænkning den 23. maj 2006.  

 Lovforslaget var til 2. behandling den 30. maj 2006, hvorefter det blev  

 henvist  

 til fornyet behandling i Uddannelsesudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Optryk af bilag Fire af udvalgets spørgsmål til undervisningsministeren og  

 dennes svar herpå er optrykt som bilag 2 til tillægsbetænkningen.
3. Indstillinger Et  

  

 flertal  

  

 i udvalget (udvalget med undtagelse af SF og EL) indstiller  

 lovforslaget til  

  

 vedtagelse uændret.  

  

 Flertallet vil stemme imod de stillede ændringsforslag.
Et  

  

 mindretal  

  

 i udvalget (SF og EL) indstiller lovforslaget til  

  

 forkastelse.
Mindretallet vil stemme for  

 de stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (EL):
Til § 2 1)  

  

 I  

  

 nr. 1  

  

 ændres »0,55« til: »0,75«.
[Forøgelse af de pædagogiske fag med 0,2 årsværk] 2)  

  

 I  

  

 nr. 3  

  

 ændres »2,4« til: »2,2«.
[Konsekvens af ændringsforslag nr. 4] Til § 3 3)  

  

 I  

  

 stk. 1  

  

 ændres »2,4« til: »2,2«.
[Konsekvens af ændringsforslag nr. 4] 4)  

  

 I  

  

 stk. 1, nr. 2, 1. pkt.,  

  

 ændres »1,2« til: »1,0«.
[Reduktion af linjefag med 0,2 årsværk] 5)  

  

 I  

  

 stk. 1, nr. 2,  

  

 udgår  

  

 3.  

  

 og  

  

 4. pkt.
[Krav om aldersspecialisering mod henholdsvis begynder- og  

 mellemtrin og mellem- og sluttrin udgår] 6)  


  

 Stk.  

 2  

  

 affattes således:
»Stk. 2.  

  

 Hvis en  

 studerende vælger to linjefag, der tilsammen udgør 2,0 årsværk, skal den  

 studerende  

 vælge et kursus, jf. § 7, stk. 1, for at opfylde linjefagsnormen på 2,2  

 årsværk.« [Opfyldelse af linjefagsnorm] Til § 7 7)  

  

 I  

  

 stk. 1  

  

 indsættes som  

  

 3. pkt.:
»Hvert kursus, jf. 1. og 2. pkt., har et omfang på 0,2 årsværk« [Præcisering af omfanget af årsværk] Bemærkninger Til nr. 1 Omfanget af de pædagogiske fag (almen didaktik, psykologi og  

 pædagogik) bliver forøget med 0,2 årsværk til 0,75 årsværk.
Til nr. 2 og 3 Ændringsforslagene er konsekvenser af ændringsforslag nr. 4.
Til nr. 4 Linjefagene dansk (aldersspecialiseret), engelsk, fysik/kemi,  

 historie, idræt, matematik (aldersspecialiseret) og natur/teknik reduceres  

 med  

 0,2 årsværk til 1,0 årsværk.
Til nr. 5 Krav om aldersspecialisering i linjefagene dansk og matematik  

 mod henholdsvis begynder- og mellemtrin og mellem- og sluttrin udgår.
Til nr. 6 Hvis en studerende vælger to linjefag, der tilsammen udgør 2,0  

 årsværk, opfyldes linjefagsnormen på 2,2 årsværk ved, at den studerende  

 vælger  

 et kursus inden for folkeskolens timeløse fag, et kursus inden for det  

 praktisk-musiske fagområde eller et kursus i skrivning og retorik, jf.  

 lovforslagets § 7, stk. 1. Et sådant kursus svarer til 0,2 årsværk, jf.  

 ændringsforslag nr. 7.
Til nr. 7 Ændringsforslaget betyder, at et kursus inden for folkeskolens  

 timeløse fag, et kursus inden for det praktisk-musiske fagområde og et kursus  

 i  

 skrivning og retorik hver får et omfang på 0,2 årsværk.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 220 omdelt  

 efter afgivelse af betænkning Bilagsnr.
Titel 14 Betænkning afgivet den 23. maj 2006 15 1. udkast til tillægsbetænkning Bilag 2 Fire af udvalgets spørgsmål til  

 undervisningsministeren og dennes svar herpå Spørgsmålene og svarene herpå er optrykt efter ønske fra V.
 Spørgsmål 9:
Hvilke initiativer vil ministeren tage, hvis det viser sig, at  

 ansøgertallet til lærerseminarierne i provinsen falder og seminarierne dermed  

 kan komme i økonomiske vanskeligheder? Svar:
 En væsentlig faktor for læreruddannelsens økonomi har været den  

 stigning i frafaldet af lærerstuderende, der har fundet sted siden ændringen  

 af  

 læreruddannelsen i 1997, hvor de studerende gik fra to til fire linjefag.  

 Ifølge tal fra Lærerseminariernes Rektorforsamling er der i dag kun ca. 68  

 pct.  

 af de lærerstuderende, der fuldfører uddannelsen, mod ca. 80 pct. på den  

 tidligere læreruddannelse.
Med forliget om en ny læreruddannelse skulle der gerne rettes op  

 på denne uheldige udvikling.
Med færre linjefag gives der plads til  

 fordybelse  

 og øget studietilfredshed.
Hertil kommer en række nye initiativer, der har  

 til  

 formål at give uddannelsen et fagligt løft.
Der skal for eksempel sikres et  

 ensartet højt niveau i undervisningen, skabes gode studievaner, udmeldes  

 klare  

 forventninger til de studerendes indsats, og uddannelsesinstitutionerne skal  

 give specifikke oplysninger om undervisningstilbuddet, så de studerende får  

 et  

 bedre grundlag for at vælge studiested.
Med læreruddannelsens fornyelse er der således ikke en  

 forventning om, at der vil ske et fald i ansøgertallet til lærerseminarierne  

 i  

 provinsen.
Det er derimod ambitionen at øge søgningen til læreruddannelsen  

 med  

 kvalificerede unge og reducere frafaldet, hvilket vil betyde bedre økonomi  

 for  

 seminarierne på grund af højere aktivitet.
 Spørgsmål 10:
Vil ministeren redegøre nærmere for begrebet »realkompetencevurdering«,  

 herunder hvordan det tænkes anvendt? Svar:
 Jeg har forstået spørgsmålet som vedrørende vurderingen af de  

 lærerstuderendes kvalifikationer i forbindelse med optagelse på linjefag.
Det faglige niveau i læreruddannelsen skal højnes.
For at styrke  

 fagligheden skal der strammes op på kravene til de studerendes  

 kvalifikationer  

 ved optagelse på linjefagene, og det skal som udgangspunkt kræves, at den  

 studerende kan dokumentere kundskaber på mindst gymnasialt B-niveau i det  

 pågældende fag.
Studerende uden de nødvendige kvalifikationer skal have gode  

 muligheder for faglig supplering umiddelbart før studiestart og undervejs i  

 studiet.
Uden krav om dokumentation af færdigheder risikeres det, at der  

 slækkes på niveauet i undervisningen for at få studerende uden de nødvendige  

 forudsætninger med.
Fastsættelse af formelle adgangskrav til linjefag om for  

 eksempel dokumentation af gymnasialt B-niveau må ikke udelukke studerende,  

 som  

 ikke har gymnasialt B-niveau i faget, hvis den studerende på anden vis   

 f.eks.  

 ved længere udenlandsophold, erhvervsarbejde m.v.  har erhvervet de  

 nødvendige  

 reelle kvalifikationer.
Ligeledes skal sådanne studerende ikke tvinges  

 igennem  

 et fagligt suppleringskursus blot for at opfylde et formalitetskrav.
Hvis  

 uddannelsesinstitutionen efter en konkret og individuel vurdering af den  

 studerendes realkompetence skønner, at den pågældende har kvalifikationer,  

 der  

 kan sidestilles med niveauet for det fastsatte adgangskrav til faget, og kan  

 gennemføre  

 linjefaget på det forventede niveau, skal den studerende kunne optages på  

 linjefaget.
 Efter en vedtagelse af lovforslaget vil jeg sammen med de  

 relevante rektorforsamlinger se på, hvordan reglerne om krav til den  

 studerendes kvalifikationer og dokumentation heraf skal udformes.
 Spørgsmål 11:
Ministeren bedes kommentere henvendelse modtaget den 22. maj  

 2006 fra Læreruddannelsens Pædagogiske Fag, jf.
UDU L 220  bilag 12.
 Svar:
Med reformen af læreruddannelsen skal relevante dele af de  

 nuværende pædagogiske fællesfag indgå i de obligatoriske linjefag med en vægt  

 svarende til 0,2 årsværk.
Det gælder bl.a. professionskvalifikationerne  

 viden,  

 begreber og teorier om børns og unges læring og udvikling på forskellige  

 alderstrin og dermed om differentiering og progression.
Som jeg forstår henvendelsen fra Læreruddannelsens Pædagogiske  

 Fag, støtter foreningen, at de nævnte professionskvalifikationer indgår i  

 linjefagene.
Samtidig finder foreningen det problematisk, hvis ikke de  

 pædagogiske fag i væsentligt omfang omfatter disse  

 professionskvalifikationer.  

 Baggrunden for bekymringen er, at de pågældende professionskvalifikationer  

 har  

 almen karakter, og at det er afgørende for skolens virksomhed, at alle lærere  

 besidder disse kvalifikationer.
 Forligspartiernes model, hvorefter relevante dele af de  

 nuværende pædagogiske fællesfag skal indgå i de linjefag, som alle studerende  

 skal vælge deres første linjefag iblandt, styrker undervisningen inden for  

 det  

 samlede pædagogiske fagområde og dermed alle sider af lærerfagligheden.  

 Muligheden  

 for at tilrettelægge undervisningen i de obligatoriske fag i et samarbejde  

 mellem undervisere fra forskellige faggrupper, således at de pædagogiske fags  

 lærere inddrages i linjefagsundervisningen vil indebære en væsentlig  

 styrkelse  

 af professionssigtet mod folkeskolen.
 Hvordan samarbejdet mellem de pædagogiske fagområder og de obligatoriske  

 linjefag nærmere skal tilrettelægges, så der ikke forekommer væsentlige  

 overlap  

 for studerende, der vælger to obligatoriske linjefag, vil indgå i det videre  

 arbejde med opfølgningen på reformen, som læreruddannelsens interessenter vil  

 blive inddraget i.
 Spørgsmål 12:
Ministeren bedes kommentere  

 henvendelsen af 21. maj 2006 fra Lærerseminariernes Rektorforsamling, jf.
L  

 220  

  bilag 13.
 Svar:
 Jeg er enig med Lærerseminariernes Rektorforsamling i, at det  

 foreliggende lovforslag medfører en række betydelige ændringer i  

 læreruddannelsen, og at implementeringen af lovens bestemmelser vil være en  

 udfordring for både Undervisningsministeriet og de enkelte  

 uddannelsesinstitutioner.
 Lærerseminariernes Rektorforsamling har udarbejdet et overslag  

 over de særlige områder, hvor de vurderer, at der vil være behov for  

 tilførsel  

 af ekstra ressourcer til primært kompetenceudvikling for seminarielærerne.
Jeg mener, at en del af kompetenceudviklingen kan ske inden for  

 de nuværende bevillingsrammer.
Som jeg allerede har tilkendegivet i  

 lovforslagets bemærkninger, skal en eventuel tilførsel af ekstra ressourcer  

 til  

 kompetenceudvikling af seminarielærerne ses i sammenhæng med de midler, som  

 regeringen allerede har afsat til bl.a. videncentre og kvalitetsudvikling af  

 de  

 videregående uddannelser.
En eventuel målretning af en del af disse midler  

 vil  

 skulle indgå i finanslovsforhandlingerne om finansloven for 2007.
