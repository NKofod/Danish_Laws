Bekendtgørelse  

 om varetagelse af naturgasforsyningssikkerheden I medfør af § 12, stk. 3, i lov om naturgasforsyning, jf.  

 bekendtgørelse nr. 287 af 20. april 2005, fastsættes:
Kapitel 1 Generelle bestemmelser § 1.  

  

 Bekendtgørelsen har til formål at fastlægge ansvar og opgaver for varetagelse  

 af landets naturgasforsyningssikkerhed, herunder fastsættelse af  

 minimumsstandarder for opretholdelse af forsyningssikkerheden.
 § 2.  

  

 Transmissionsselskaber, der er bevillingspligtige efter  

 naturgasforsyningslovens § 10, samt Energinet.dk og dennes helejede  

 datterselskaber, der varetager naturgastransmissionsvirksomhed i medfør af §  

 2,  

 stk. 2 og 3, i lov om Energinet Danmark, er ansvarlig for varetagelse af  

 naturgasforsyningssikkerheden i Danmark.
 Stk. 2.  

  

 Transmissionselskaberne skal ved varetagelse af naturgasforsyningssikkerheden  

 i  

 Danmark samarbejde med lager-, distributions- og LNG-selskaber samt  

 gasleverandører og transmissionsselskabernes transportkunder.
 Stk. 3.  

  

 Energinet.dk  

 varetager det overordnede planlægningsmæssige ansvar og de styrende opgaver i  

 forbindelse med varetagelsen af forsyningssikkerheden.
Kapitel 2 Forsyningssikkerhedsstandard § 3.  

  

 Selskaber, som er ansvarlige for forsyningssikkerheden i henhold til § 2,  

 skal  

 som minimum sikre, at naturgasforsyningen til naturgasforbrugere, som har  

 indgået kontrakter med naturgasselskaber om levering af naturgas på  

 ikke-afbrydelige vilkår i en nødforsyningssituation (ikke-nødafbrydelige  

 forbrugere), opretholdes i tilfælde af en hel eller delvis afbrydelse af  

 naturgasforsyningen til det danske naturgasmarked, jf. dog stk. 2-3.
 Stk. 2.  

  

 Ved en hel eller  

 delvis afbrydelse af naturgasforsyningen til det danske marked skal  

 forsyningen  

 af ikke-nødafbrydelige forbrugere som minimum kunne opretholdes i tre døgn i  

 særlig kolde perioder, der statistisk set forekommer hvert tyvende år.
 Stk. 3.  

  

 Ved en hel eller  

 delvis afbrydelse af naturgasforsyningen til det danske marked skal  

 forsyningen  

 af ikke-nødafbrydelige forbrugere som minimum kunne opretholdes i 60 døgn ved  

 en temperaturmæssig normal vinter.
Kapitel 3 Planlægning og tilsyn § 4.  

  

 Som  

 varetager af det overordnede planlægningsmæssige ansvar og de styrende  

 opgaver  

 i forbindelse med varetagelsen af naturgasforsyningssikkerheden, jf. § 2,  

 stk.  

 3, udarbejder og indsender Energinet.dk til Energistyrelsen hvert år en  

 forsyningssikkerhedsplan  

 for, hvorledes forsyningssikkerhedsstandarden i § 3 forudsættes opfyldt.
I  

 forsyningssikkerhedsplanen  

 skal endvidere indgå en beskrivelse af, hvorledes forsyningssikkerheden er  

 blevet opfyldt i den foregående periode.
Forsyningssikkerhedsplanen  

 udarbejdes  

 og indsendes første gang inden udgangen af 2007.
 Stk. 2.  

  

 Forsyningssikkerhedsplanen  

 efter stk. 1 skal bl.a. indeholde en beskrivelse af, hvilke instrumenter til  

 sikring af forsyningssikkerheden der forudsættes taget i anvendelse, samt med  

 hvilken vægt de enkelte instrumenter indgår i sikring af  

 forsyningssikkerheden.  

 Udover sikring af forsyningssikkerheden for den kommende 1-årige periode som  

 nævnt i stk. 1, skal forsyningssikkerhedsplanen udarbejdes med en  

 tidshorisont  

 på 10 år.
 Stk. 3.  

  

 Forsyningssikkerhedsplanen  

 efter stk. 1 kan indgå i den planlægning som gennemføres i medfør af  

 bekendtgørelse om anvendelse af naturgasforsyningsnettet og planer for det  

 fremtidige behov for gastransmissionskapacitet, og som udmøntes i en eller  

 flere årlige planer, som indsendes til Energistyrelsen, jf. denne  

 bekendtgørelses  

 § 7, stk. 3.
Kapitel 4 Ikrafttrædelsesbestemmelse § 5.  

  

 Bekendtgørelsen træder i kraft den 1. september 2006.
