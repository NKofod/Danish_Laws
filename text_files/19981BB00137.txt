Fremsat den 7. maj 1999 af  

 Christine Antorini (SF), Jes Lunde (SF),  

 Ole Sohn (SF), Anni Svanholt (SF) og Villy&nbsp  

 ;Søvndal (SF) Forslag til folketingsbeslutning om styrkede muligheder for at gennemføre positiv  

 særbehandling Folketinget opfordrer regeringen til inden den 1. januar  

 2000 at fremsætte forslag om ændring af ligebehandlingslovens  

 dispensationsbestemmelser, således at det i tilfælde, hvor det  

 ene køn er stærkt underrepræsenteret, f.eks. hvor det ene  

 køn kun er repræsenteret med 15 pct., bliver muligt at  

 gennemføre positiv særbehandling inden for fastlagte rammer uden  

 konkret ansøgning.
Bemærkninger til forslaget Positiv særbehandling er som  

 udgangspunkt ikke tilladt.
Dog er der i ligebehandlingsloven (Lov om  

 ligebehandling af mænd og kvinder med hensyn til beskæftigelse og  

 barselorlov m.v.) en dispensationsbestemmelse (§ 13), hvorefter  

 bestemmelserne i §§ 2-6 (om, at mænd og kvinder skal behandles lige)  

 kan fraviges, Ligestillingsrådet kan efter indhentet udtalelse fra  

 den minister, hvorunder spørgsmålet hører, tillade  

 foranstaltninger, der fraviger §§ 2-6 med henblik på at fremme lige  

 muligheder for mænd og kvinder.
Dispensationsbestemmelsen betyder, at  

 der kan gives tilladelse til positive særforanstaltninger for at fremme  

 ligestillingen mellem kvinder og mænd - navnlig ved at afhjælpe  

 de faktiske uligheder, som påvirker adgangen til beskæftigelse,  

 erhvervsuddannelse m.v.
Imidlertid forudsætter en sådan tilladelse  

 tilslutning fra arbejdsmarkedets parters repræsentanter i  

 Ligestillingsrådet, som på denne måde har haft vetoret i  

 spørgsmål om dispensation fra reglerne om positiv  

 særbehandling.
Dog kan arbejdsministeren efter indstilling fra  

 Ligestillingsrådet og efter forhandling med den pågældende  

 fagminister bestemme, at der inden for nærmere afgrænsede  

 områder kan iværksættes foranstaltninger til fremme af lige  

 muligheder for mænd og kvinder uden tilladelse.
Såvel vetoretten som fagministre har i de senere  

 år blokeret for initiativer og forsøg, der har haft til hensigt  

 at fremme lige muligheder for mænd og kvinder ved at afhjælpe  

 faktiske uligheder på et givent felt.
Eksempler herpå er medtaget  

 nedenfor.
Begrebet Det danske arbejdsmarked er meget kønsopdelt.  

 Halvdelen af arbejdsmarkedet er domineret af det ene køn, kun 15 pct.  

 af arbejdsmarkedet er helt kønsblandet, og de resterende 35 pct. har  

 en høj dominans af det ene køn.
Efter forslagsstillernes mening  

 er det nødvendigt med positive særforanstaltninger i  

 enkelttilfælde for at rette op på uligheder og sikre det  

 underrepræsenterede køn.
Forslagsstillerne har tidligere fremsat lovforslag om at  

 afskaffe arbejdsmarkedets parters vetoret (L 139 fra folketingsåret  

 1997-98, 1. samling, se Folketingstidende 1997-98, 1. samling, Tillæg A  

 s. 2762 og 2765). I øjeblikket er hele organiseringen af  

 ligestillingsarbejdet til debat, og Ligestillingsrådets skæbne  

 kendes ikke.
Dette forslag sigter derfor ikke mod at ændre den vetoret,  

 der eksisterer i dag, men mod, at der i den ny lovgivning, der måtte  

 følge beslutningen om det fremtidige ligestillingsarbejdes  

 organisering, gives mulighed for, at arbejdspladser, uddannelsesinstitutioner  

 m.fl., hvor der er en meget skæv kønsfordeling, kan  

 gennemføre positiv særbehandling inden for fastlagte rammer uden  

 konkret ansøgning.
For eksempel kunne man forestille sig, at der ved  

 en repræsentation af det ene køn på 15 pct. eller derunder  

 ikke skulle ansøges om at anvende positiv særbehandling.
I Amsterdamtraktatens artikel 119, stk. 4, er der  

 åbnet mulighed for, at medlemsstaterne kan opretholde eller  

 gennemføre bestemmelser om positiv særbehandling inden for  

 social- og arbejdsmarkedspolitikken.
Det blev desuden i november 1997  

 fastslået af EF-Domstolen i Marschall-sagen, at artikel 2, stk. 1 og 4,  

 i ligebehandlingsdirektivet ikke er til hinder for en national regel om  

 positiv særbehandling.
Den 11. november 1997 afsagde EF-Domstolen en dom, der  

 skaber klarhed over adgangen til at lave bestemmelser om positiv  

 særbehandling af kvinder (henholdsvis mænd) ved ansættelser  

 og forfremmelser.
Marschall-sagen vedrørte lovligheden af en  

 lovbestemmelse om positiv særbehandling af kvinder i forbindelse med  

 forfremmelse i offentlige stillinger i delstaten Nordrhein-Westfalen i  

 Tyskland.
Det drejede sig om en mandlig tjenestemandsansat lærer, H.  

 Marschall, som ikke blev forfremmet, da en lige så velkvalificeret  

 kvinde fik stillingen som følge af en lovbestemmelse i delstatens  

 tjenestemandslov med følgende indhold:
» Dommen fastslog, at artikel 2, stk. 1 og 4, i  

 ligebehandlingsdirektivet ikke er til hinder for en national regel som den  

 ovenfor citerede, hvorefter der inden for det offentlige, såfremt der i  

 den enkelte stillingsgruppe, hvortil forfremmelse kan ske, er  

 beskæftiget færre kvinder end mænd, skal gives kvinder en  

 fortrinsstilling, når ansøgere af forskelligt køn er lige  

 kvalificerede m.h.t. egnethed, kundskaber og faglig indsats, medmindre der er  

 forhold knyttet til en mandlig medansøgers person, der vejer tungere.
 Det forudsættes, at den nationale regel i hvert  

 konkret tilfælde garanterer de mandlige ansøgere, der er lige  

 så kvalificerede som de kvindelige ansøgere, at  

 ansøgningerne vurderes objektivt under hensyntagen til alle kriterier  

 vedrørende den enkelte ansøgers person.
Der skal ses bort fra de kvindelige ansøgeres  

 fortrinsstilling, såfremt en mandlig ansøger ud fra et eller  

 flere af disse kriterier bør foretrækkes.
Desuden må disse  

 kriterier ikke være diskriminerende over for de kvindelige  

 ansøgere.
EF-Domstolens dom går derfor imod sagsøger.
Det er således nu - under de nævnte  

 forudsætninger - afklaret, at det er acceptabelt at gennemføre  

 regler om positiv særbehandling af kvinder.
Siden Kalankedommen i 1995  

 fastslog, at en bestemmelse, som automatisk giver kvinder en absolut og  

 ubetinget fortrinsstilling ved ansættelse eller forfremmelse i  

 sektorer, hvor kvinder er underrepræsenteret og kvindens og mandens  

 kvalifikationer er lige, er i strid med ligebehandlingsdirektivet, har der  

 været uklarhed omkring retstilstanden.
I Kalanke-sagen mente Domstolen,  

 at den nationale ordning gik videre end til at fremme lige muligheder og  

 dermed overskred grænserne for den undtagelse, der er fastsat i  

 ligestillingsdirektivets artikel 2, stk. 4. Domstolen afviste således  

 kun kvotesystemer, som var usmidige og ikke gav mulighed for at se på  

 individuelle omstændigheder.
 Med afgørelsen i Marschall-sagen er det  

 således afklaret, at det er acceptabelt at gennemføre regler om  

 positiv særbehandling af kvinder.
 Nedenfor gennemgås nogle eksempler på  

 dispensationssager forelagt Ligestillingsrådet, hvor vetoretten er  

 blevet benyttet:
I december 1995 ansøgte Statens  

 Samfundsvidenskabelige Forskningsråd om dispensation fra  

 ligebehandlingslovens § 6 til at opslå fem 5-årige  

 forskningsadjunkturer/forskningslektorater til kvinder inden for det  

 samfundsvidenskabelige område.
Formålet var dels at sætte  

 ligestillingsproblemer i fokus inden for et af de områder på  

 arbejdsmarkedet, som er præget af store kønsskævheder, og  

 hvor udviklingen samtidig går langsomt, dels at give en række  

 kvindelige forskere inden for samfundsvidenskaberne mulighed for i de  

 kommende år at besætte faste stillinger og på længere  

 sigt professoraterne inden for området.
Forskningsrådet havde  

 oplyst, at man ville lægge vægt på, at de forskere, der  

 blev udvalgt til de opslåede stillinger, skulle gennemgå en  

 faglig vurdering efter de almindeligt gældende regler for  

 ansættelse i forskningsadjunkt/forskningslektorstillinger.
 Forskningsministeren udtalte, at ligebehandlingslovens  

 dispensationsbestemmelse i dette tilfælde kunne anvendes sådan,  

 at de fem forskerstillinger opslås til kvindelige forskere.
 Ligestillingsrådet kunne på sit møde i  

 august 1996 ikke imødekomme Forskningsrådets ansøgning,  

 idet FTF s og DA s repræsentanter i Ligestillingsrådets  

 arbejdsmarkedsudvalg ikke kunne tilslutte sig ansøgningen.
 I foråret 1997 benyttede arbejdsmarkedets parters  

 repræsentanter i Ligestillingsrådet vetoretten ved behandling af  

 en ansøgning fra Roskilde Universitetscenter om brug af positiv  

 særbehandling af kvindelige ansøgere ved tildeling af  

 forskeruddannelsesstipendiater og ved ansættelse af  

 kandidatstipendiater, adjunkter, undervisningsassistenter og eksterne  

 lektorer, idet Dansk Arbejdsgiverforenings repræsentant ikke kunne give  

 sin tilslutning til ansøgningen.
Roskilde Universitetscenter har udarbejdet en  

 handlingsplan for ligestilling med målsætningen om, at 50 pct. af  

 alle stipendier og nyansættelser inden for de nævnte  

 ansættelseskategorier sker med kvindelige ansøgere.
Da det i den  

 i handlingsplanens fastsatte 1. delperiode ikke havde været muligt at  

 opfylde det fastsatte mål efter de sædvanlige  

 udvælgelseskriterier, ønskede man i 2. delperiode at anvende  

 positiv særbehandling af kvindelige ansøgere.
Dette  

 medfører ifølge handlingsplanen at den/de bedst kvalificerede  

 kvindelige ansøgere ansættes, selv om der er bedre kvalificerede  

 mandlige ansøgere, forudsat at de pågældende kvindelige  

 ansøgere opfylder de nødvendige kvalifikationskrav.
Roskilde Universitetscenter ønskede at anvende  

 formuleringen I dette tilfælde medførte vetoretten, at  

 Roskilde Universitetscenter måtte opgive brugen af positiv  

 særbehandling for at rette op på kønsskævheden i  

 personalegruppen.
Danmarks Tekniske Universitet søgte i september  

 1997 om dispensation til at opslå 2 tidsbegrænsede  

 adjunktstillinger til kvalificerede kvindelige ansøgere.
Baggrunden  

 for anmodningen om dispensation til annoncering efter kvinder var, at den  

 lave andel af kvinder i den ordinære stillingsstruktur kun blev  

 øget meget langsomt.
Det var samtidig afgørende for DTU, at der  

 var tale om ordinære adjunktstillinger, idet disse stillinger var  

 kombinerede forsker/underviserstillinger.
Efter stillingernes udløb  

 efter tre år ville disse blive opslået som lektorstillinger.  

 Formålet med at forbeholde de to adjunktstillinger for kvinder var at  

 imødegå yderligere fald i antallet af kvindelige studerende,  

 idet DTU forventede, at de pågældende kvinder kunne være  

 med til at trække flere kvindelige studerende til datalogistudier.
Undervisningsministeren meddelte, at man ikke kunne  

 støtte en dispensation, idet ministeriet principielt var imod positiv  

 særbehandling.
Ligestillingsrådet gav i denne sag dispensation  

 for en 3-årig periode, idet man lagde vægt på, at adjunkter  

 ansat ved DTU efter endt stillingsudløb ikke automatisk blev ansat som  

 lektorer, men måtte søge på lige fod med andre  

 ansøgere, såfremt der blev opslået stillinger inden for  

 området.
Skriftlig fremsættelse Christine Antorini (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om styrkede muligheder  

 for at gennemføre positiv særbehandling.
(Beslutningsforslag nr.
B 137).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
