 Tennisalbue hos kartonnagearbejder anerkendt som arbejdsskade efter  

 beskrivelsen af arbejdsforholdene, herunder især oplysninger om antallet af  

 ensidige bevægelser (op til 12.000 pr. dag).
 REDEGØRELSE FOR SAGEN:
En kvinde K der var født i 1943, havde fra 14-årsalderen haft  

 fuldtidsarbejde som kartonnagearbejder.
Omkring 1965 begyndte hun at få  

 symptomer fra armene, i de første år i form af seneskedehindebetændelse,  

 senere som dobbeltsidig tennisalbue (epicondylitis lateralis). Der var  

 hyppige sygemeldinger, og i 1976 fik K en § 12-aftale.
 K blev i 1984 afskediget på grund af sygdom og fik senere tilkendt  

 mellemste førtidspension.
 K havde gennem årene haft flere forskellige arbejdsfunktioner, men det var  

 særligt arbejdet med stansemaskiner, som hun fandt belastende.
Det var oplyst, at der ikke blev arbejdet på akkord, men arbejdet ved en  

 maskine krævede, at personen fulgte det tempo, maskinen var indstillet til.
K  

 havde arbejdet ved digelstansemaskiner af forskellig størrelse.
Arbejdet ved  

 sådanne maskiner krævede, at der konstant blev foretaget en bevægelse med  

 samtidigt løft af underarmene og bagoverbøjning af håndleddene.
Under  

 udførelse af bevægelsen lå 2., 3., 4. og 5. fingrene ovenpå arket og  

 tommelfingrene på undersiden af arket.
Tommelfingrene skubbede opad og ind  

 imod operatøren.
Denne belastende bevægelse kunne operatøren i værste fald  

 komme til at foretage 12.000 gange på en dag.
 Sagen havde på Ankestyrelsens foranledning været forelagt for  

 erhvervssygdomsudvalget, jf. arbejdsskadeforsikringslovens § 11.
 Et flertal i udvalget havde ikke fundet arbejdet så belastende, at det  

 kunne anses som årsag til lidelsen, som derfor ikke kunne anerkendes efter  

 lovens § 10, stk. 2 og 3.
 AFGØRELSEN, DER KLAGES OVER:
 Sikringsstyrelsen traf herefter den afgørelse, at K's lidelse ikke kunne  

 anses for arbejdsbetinget.
 KLAGEN TIL ANKESTYRELSEN:
 Afgørelsen blev anket af K.
 LOVGRUNDLAG:
 Arbejdsskadeforsikringslovens § 10.
Sikringsstyrelsens bekendtgørelse nr. 276 af 23. maj 1986, § 1, pkt.
E 6  

 b, nr. 2. (Denne bestemmelse er pr. 1.2.89 afløst af § 2, gruppe E, nr. 6 b  

 2) ii) i Sikringsstyrelsens bekendtgørelse nr. 60 af 20. januar 1989).
 ANKESTYRELSENS AFGØRELSE:
 Ankestyrelsen fandt på grundlag af de foreliggende oplysninger om K's  

 arbejdsforhold, herunder især oplysningerne om antallet af ensidige  

 bevægelser, at der havde været tale om overbelastning i lovens forstand.
Ankestyrelsen fandt således, at den anmeldte lidelse ville kunne  

 anerkendes som en arbejdsskade, jf. § 1, pkt.
E 6 b, nr. 2, i  

 Sikringsstyrelsens fortegnelse over erhvervssygdomme.
 Ankestyrelsen ændrede således Sikringsstyrelsens afgørelse.
