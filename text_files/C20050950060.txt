Vejledning  

 om ansøgning om generelt tilskud til lægemidler Lovgrundlag I henhold til sygesikringslovens § 7  

 , kan den virksomhed, der  

 har bragt et lægemiddel på markedet i Danmark ansøge Lægemiddelstyrelsen om,  

 at  

 den offentlige sygesikring yder tilskud til det pågældende lægemiddel.
 En ansøgning om sygesikringstilskud til et lægemiddel skal  

 indeholde de oplysninger, som fremgår af ansøgningsskemaet "Ansøgning om  

 generelt tilskud til et lægemiddel" med tilhørende vejledning, jf.  

 Lægemiddelstyrelsens  

 bekendtgørelse om ansøgning om medicintilskud nr. 3 af 3. januar 2001, samt  

 ændringsbekendtgørelse nr. 199 af 21. marts 2005.
 Lægemiddelstyrelsens rammer og kriterier for vurderingen af,  

 hvorvidt der skal ydes generelt tilskud til et lægemiddel, fremgår af  

 Sundhedsministeriets  

 bekendtgørelse om medicintilskud nr. 180 af 17. marts 2005.
 Bemærk at med ændringen af sygesikringsloven, som trådte i kraft  

 den 1. april 2005, skal der ikke længere ansøges om generelt tilskud til  

 synonympræparater og parallelimporterede eller paralleldistribuerede  

 lægemidler.
Ansøgning De oplysninger og det dokumentationsmateriale,  

 Lægemiddelstyrelsen har brug for til behandling af ansøgningen, fremgår af  

 ansøgningsskemaets vejledning.
Ansøgningsskema med tilhørende vejledning  

 findes  

 på Lægemiddelstyrelsens netsted  

  

 www.laegemiddelstyrelsen.dk  

.
Sagsforløb Lægemiddelstyrelsens behandling af ansøgninger om medicintilskud  

 til lægemidler afhænger af, om der er tale om lægemidler med et helt nyt  

 indholdsstof eller nye lægemiddelformer til i forvejen tilskudsberettigede  

 lægemidler.
 Umiddelbart efter at Lægemiddelstyrelsen har modtaget en  

 ansøgning sendes kvitteringsbrev retur med oplysning om sagsforløb og  

 forventet  

 sagsbehandlingstid, med mindre ansøgningen forventes færdigbehandlet indenfor  

 1-2 uger.
Den virksomhed, der bringer et lægemiddel på markedet i Danmark,  

 har siden november 2003 kunnet søge om generelt tilskud til lægemidlet før  

 markedsføringstilladelsen foreligger.
Ansøgningstidspunktet er tilpasset de  

 forskellige typer godkendelsesprocedure, således at:
-  

 	  

 for lægemidler, der  

 behandles efter den centrale godkendelsesprocedure i EU, kan ansøgning om  

 generelt  

 tilskud indsendes, når CHMP har afgivet en positiv opinion -  

 	  

 for ansøgninger, der  

 behandles efter den gensidige godkendelsesprocedure, kan ansøgning om  

 generelt  

 tilskud indsendes, når dag 90 er passeret -  

 	  

 for ansøgninger, der  

 godkendes efter den nationale godkendelsesprocedure, kan ansøgning om  

 generelt  

 tilskud indsendes efter dag 210 -  

 	  

 for ansøgninger til  

 lægemidler i nye lægemiddelformer med samme administrationsvej kan ansøgning  

 om  

 generelt tilskud indsendes samtidig med ansøgningen om godkendelse.
Den maksimale sagsbehandlingstid på 90 dage bliver fortsat  

 regnet fra det tidspunkt, hvor markedsføringstilladelsen foreligger, som  

 anført  

 ovenfor.
Men den nye procedure betyder, at sagen kan blive behandlet af  

 Medicintilskudsnævnet,  

 inden markedsføringstilladelsen bliver udstedt.  

 Medicintilskudsnævnet  

 kan, hvis kriterierne for generelt tilskud er opfyldt, give en sindet  

 indstilling på betingelse af, at markedsføringstilladelsen efterfølgende  

 bliver  

 givet, og at udleveringsbestemmelsen ikke bliver begrænset til sygehuse  

 (BEGR).
Lægemidler med et helt nyt indholdsstof Alle ansøgninger om generelt sygesikringstilskud til lægemidler  

 med et helt nyt indholdsstof forelægges for  

 Medicintilskudsnævnet,  

 der er Lægemiddelstyrelsens lægefaglige rådgiver i spørgsmål om tilskud til  

 lægemidler, jf. sygesikringslovens § 7h, stk. 1. Inden sagen bliver forelagt,  

 udarbejder Lægemiddelstyrelsen en medicinsk votering - på baggrund af det af  

 firmaet indsendte dokumentationsmateriale og udvalgte dele af  

 Lægemiddelstyrelsens sag om markedsføringstilladelse - hvori der specielt  

 fokuseres på den kliniske effekt i forhold til andre lægemidler med samme  

 eller  

 nogenlunde samme indikation, samt på bivirkningsprofilen i forhold til disse  

 lægemidler, eller evt. på sammenlignelig ikke medikamentel behandling.  

 Endvidere belyses ved den medicinske votering graden af eventuelle  

 forbedringer  

 i den kliniske effekt og/eller bivirkningsprofil i relation til den  

 økonomiske  

 byrde ved det nye lægemiddel.
I forbindelse hermed foretager  

 Lægemiddelstyrelsen  

 en prissammenligning, jf. nedenstående afsnit.
Hvis en sundhedsøkonomisk  

 analyse er vedlagt ansøgningen, vurderes det om der skal udarbejdes en  

 tilsvarende sundhedsøkonomisk votering, jf. afsnittet om sundhedsøkonomiske  

 analyser.
 Medicintilskudsnævnet udarbejder - på baggrund af firmaets  

 ansøgning, den medicinske votering inkl. prissammenligninger og en eventuel  

 sundhedsøkonomisk votering - en skriftlig indstilling til  

 Lægemiddelstyrelsen.
 I tilfælde af at Medicintilskudsnævnet indstiller, at  

 ansøgningen ikke imødekommes, vil nævnets indstilling blive forelagt den  

 ansøgende  

 virksomhed til udtalelse, inden Lægemiddelstyrelsen træffer afgørelse i  

 sagen.
 Sagsbehandlingstiden for ansøgninger om sygesikringstilskud til  

 lægemidler med et helt nyt indholdsstof er normalt 1-2 måneder.
Nye lægemiddelformer til i forvejen tilskudsberettigede  

 lægemidler Ansøgninger om generelt tilskud til en ny lægemiddelform, men  

 med samme administrationsvej (fx salver/cremer/linimenter eller  

 tabletter/kapsler) vil i reglen blive imødekommet af Lægemiddelstyrelsen uden  

 forelæggelse for Medicintilskudsnævnet hvis prisen (AUP) ikke er højere end  

 de  

 allerede tilskudsberettigede markedsførte lægemiddelformer.
I modsat fald  

 anmodes ansøgeren om begrundelse for den højere pris.
 Sagsbehandlingstiden for disse sager er ca. 2 uger.
 Såfremt det drejer sig om en ny lægemiddelform med en anden  

 administrationsvej (f.eks. injektionsvæske kontra tabletter), vil ansøgningen  

 blive forelagt for Medicintilskudsnævnet og følge sagsforløbet for lægemidler  

 med et helt nyt indholdsstof.
Klagevejledning Lægemiddelstyrelsens afgørelse angående generelt tilskud til et  

 lægemiddel kan indbringes for Indenrigs- og Sundhedsministeriet,  

 Slotsholmsgade  

 10-12, 1216 København K, der dog ikke kan vurdere Lægemiddelstyrelsens  

 faglige  

 skøn.
Prissammenligninger for lægemidler med et nyt  

 indholdsstof og for nye lægemiddelformer (nye administrationsveje) For disse typer af lægemidler indgår i beslutningsgrundlaget som  

 nævnt også en prissammenligning, hvor lægemidlets pris sammenlignes med  

 priserne på øvrige sammenlignelige markedsførte lægemidler.
Denne  

 prissammenligning udarbejdes af Lægemiddelstyrelsen, som har fastsat  

 nedenstående administrative regler herfor.
Reglerne for prissammenligninger  

 er  

 udarbejdet med henblik på at afspejle markedet ved at stille lægemidlets  

 behandlingspris op overfor sammenlignelige lægemidlers behandlingspris.
I  

 beregningsgrundlaget, som udvælges af Lægemiddelstyrelsen, indgår følgende  

 parametre:
-  

 	  

 Lægemidler  

  

 Sammenligningsgrundlaget fastlægges i hvert enkelt tilfælde efter en konkret  

 vurdering.
Som udgangspunkt sammenlignes med hele den aktuelle ATC-gruppe på  

 3.  

 niveau.
Findes der lægemidler med identisk ATC-kode på 4. niveau, kan  

 sammenligningsgrundlaget dog som hovedregel indskrænkes til disse.
I ganske  

 særlige tilfælde kan sammenligning på tværs af ATC-grupper komme på tale.
-  

 	  

 Lægemiddelformer  

  

 Irrelevante lægemiddelformer medtages ikke.
Eksempelvis udelukkes  

 injektionspræparater, når det aktuelle lægemiddel er et tabletpræparat.
Men  

 også forskellige lægemiddelformer inden for samme administrationsvej vurderes  

 med henblik på eventuel udelukkelse.
-  

 	  

 Styrker  

  

 Også styrkerne vurderes.
Visse styrker anvendes på anden indikation end den,  

 det pågældende præparat anvendes på, og vil derfor ikke være relevante i den  

 aktuelle sammenligning.
-  

 	  

 Pakninger  

  

 Alle pakninger, som ikke er udelukket af ovennævnte grunde, medtages.
Det  

 gælder også samlepakninger, som sælges til enkeltpersoner.
Samlepakninger til  

 sygehusleverancer er ikke relevante i denne sammenhæng og medtages ikke.  

 Parallelimporterede pakninger indgår på lige fod med øvrige pakninger.
 -  

 	  

 Priser  

  

 Sammenligningen baseres på dagens AUP inkl. recepturgebyr og tilskudspriser.
-  

 	  

 DDD-værdier  

  

 Til fastsættelse af behandlingspris per dag anvendes som hovedregel de af WHO  

 fastsatte DDD-værdier, som er objektive.
Hvis en sådan ikke er fastsat,  

 fastsættes en relevant døgndosis.  

  

 For kurpræparater, eksempelvis antibiotika, gælder særlige forhold, idet  

 prissammenligningen ikke gælder behandlingspris pr. døgn, men derimod  

 behandlingspris pr. kurbehandling.
DDD-værdien er således ikke relevant i  

 disse  

 tilfælde.
-  

 	  

 Beregning  

  

 Når beregningsgrundlaget er fastsat efter ovennævnte kriterier, beregnes  

 lægemidlets pris pr.
DDD.
Sundhedsøkonomiske analyser Ved vurderingen af om et lægemiddel skal have generelt tilskud  

 lægger Lægemiddelstyrelsen bl.a. vægt på, om lægemidlets pris står i et  

 rimeligt  

 forhold til dets behandlingsmæssige værdi, jf. bekendtgørelse om  

 medicintilskud  

 § 1, stk. 2. Til dokumentation af lægemidlets omkostningseffektivitet kan  

 ansøgningen vedlægges en sundhedsøkonomisk analyse.
Sundhedsøkonomiske  

 analyser  

 kan eksempelvis tænkes anvendt i tilfælde, hvor et nyt behandlingsprincip  

 skal  

 vurderes overfor eksisterende behandling eller overfor ingen behandling.
Men  

 også i de tilfælde, hvor prisen på et lægemiddel med et helt nyt indholdsstof  

 ligger over behandlingsprisen for øvrige tilskudsberettigede lægemidler til  

 samme godkendte indikation, jf. afsnittet Prissammenligninger,  

 uden at der er  

 tale om et egentligt nyt behandlingsprincip.
Kravene til design, rapportering af omkostninger, relevant  

 sammenligningsgrundlag, tidshorisont, nødvendige følsomhedsanalyser etc. kan  

 ses på  

  

 www.laegemiddelstyrelsen.dk  

  

 under -  

 	  

 Rapport om  

 retningslinier for samfundsøkonomiske analyser af lægemidler, marts 1998.
-  

 	  

 Sundhedsøkonomiske  

 analyser i tilskudssammenhæng, oktober 2001, og -  

 	  

 Sundhedsøkonomiske  

 analyser i ansøgninger om generelt tilskud - Ophør af forsøgsordning -  

 Standardiseret  

 rapporteringsstruktur, november 2004.
Retningslinierne fra 1998 var første skridt på vejen til at  

 indføre krav til sundhedsøkonomiske analyser.
Notatet fra 2001 og den  

 standardiserede rapporteringsstruktur fra 2004 er en uddybning og præcisering  

 af de temmelig brede retningslinier baseret på erfaringerne fra de analyser,  

 som Lægemiddelstyrelsen har modtaget i den forløbne periode.
 Det er frivilligt for den ansøgende virksomhed at vedlægge  

 tilskudsansøgningen en sundhedsøkonomisk analyse, hvor det skønnes relevant.  

 Virksomheden er ansvarlig for analysens design og for at inkludere alle  

 relevante elementer og parametre i henhold til retningslinierne og  

 rapporteringsstrukturen.  

 Analysen vil, i de tilfælde, hvor den er relevant i tilskudsvurderingen,  

 blive  

 evalueret af personer med sundhedsøkonomisk ekspertise, og vil derefter indgå  

 i  

 beslutningsgrundlaget sammen med det øvrige fremsendte materiale, jf.  

 afsnittet  

 Lægemidler med et helt nyt indholdsstof og nedenstående afsnit.
Det skal understreges, at en sundhedsøkonomisk analyse ikke kan  

 stå alene i tilskudsvurderingen men kan være en del af beslutningsgrundlaget.  

 Lægemidlet skal have en "sikker og værdifuld terapeutisk effekt på en  

 velafgrænset indikation", og de øvrige regler i bekendtgørelse om  

 medicintilskud (§ 1, stk. 2 og 4) skal ligeledes være opfyldt.
Der vil  

 således  

 være tilfælde, hvor en sundhedsøkonomisk analyse er mindre eller slet ikke  

 relevant, uanset om den er udført i overensstemmelse med retningslinierne og  

 viser omkostningseffektivitet.
Revurdering af Lægemiddelstyrelsen påbegynder i sommeren 2005 den periodiske  

 revurdering af lægemidlers tilskudsstatus.
Samtlige lægemidler skal over en femårig periode vurderes for at  

 sikre, at de lægemidler, der har generelt tilskud, fortsat opfylder  

 kriterierne  

 for generelt tilskud, og at lægemidler uden generelt tilskud fortsat ikke  

 opfylder disse kriterier.
Yderligere information og vejledning herom kan ses  

 på  

 www.laegemiddelstyrelsen.dk.
Lægemiddelstyrelsen, den 13. juli  

 2005 Karen Kolenda § 7  

 Den offentlige sygesikring yder tilskud til køb af receptpligtige lægemidler,  

 som efter ansøgning fra den virksomhed, der bringer et lægemiddel på markedet  

 i  

 Danmark, er meddelt tilskud af Lægemiddelstyrelsen (generelt tilskud), jf.  

 dog  

 stk. 4.
 Stk. 2.  

 Lægemiddelstyrelsen kan ved behandlingen af en ansøgning om generelt tilskud  

 bestemme, at den offentlige sygesikrings tilskud er betinget af, at  

 lægemidlet  

 ordineres med henblik på behandling af bestemte sygdomme (generelt  

 klausuleret  

 tilskud).
 Stk. 3. Den  

 offentlige sygesikring yder tilskud til køb af håndkøbslægemidler, som er  

 meddelt tilskud af Lægemiddelstyrelsen, såfremt lægemidlet ordineres på  

 recept  

 med henblik på behandling af bestemte sygdomme (generelt klausuleret tilskud)  

 eller til personer, der modtager pension efter lov om social pension eller  

 lov  

 om højeste, mellemste, forhøjet almindelig og almindelig førtidspension m.v.
 Stk. 4. Der stilles  

 ikke krav om fremsendelse af ansøgning om generelt tilskud til lægemidler,  

 som  

 er synonyme med lægemidler, hvortil Lægemiddelstyrelsen allerede har meddelt  

 generelt tilskud.
 Stk. 5. Lægemiddelstyrelsen  

 kan herudover i særlige tilfælde meddele tilskud til et lægemiddel uden  

 ansøgning fra den virksomhed, der har bragt lægemidlet på markedet i Danmark.
 Stk. 6.  

 Lægemiddelstyrelsen offentliggør meddelelser om generelt, herunder generelt  

 klausuleret, tilskud på Lægemiddelstyrelsens netsted.
 Stk. 7. I særlige  

 tilfælde kan Lægemiddelstyrelsen efter ansøgning fra den behandlende læge  

 eller  

 tandlæge bestemme, at den offentlige sygesikring yder tilskud til køb af et  

 lægemiddel, der er ordineret til en bestemt patient (enkelttilskud), uanset  

 at  

 lægemidlet ikke er meddelt generelt tilskud efter stk. 1-5.
