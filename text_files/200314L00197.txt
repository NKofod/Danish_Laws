Tilføjelse til betænkning afgivet af Udvalget for  

 Udlændinge- og Integrationspolitik den 12. december 2003 Tilføjelse til betænkning over Forslag til lov om  

 ændring af udlændingeloven (Ændring af reglerne om tilknytningskrav ved  

 ægtefællesammenføring og styrket indsats mod ægteskaber, der indgås mod  

 eget ønske) [af  

 integrationsministeren (Bertel Haarder)] 1. Ændringsforslag Integrationsministeren har i udvalgets betænkning stillet 1  

 ændringsforslag til lovforslaget, mens Socialistisk Folkepartis og Det  

 Radikale  

 Venstres medlemmer af udvalget har stillet 1 ændringsforslag uden for  

 betænkningen.
Begge ændringsforslag opretholdes.
Integrationsministeren har den 12. december 2003 sendt uddybende  

 bemærkninger til sit ændringsforslag til udvalget.
Disse bemærkninger er  

 optrykt som bilag 2 til tilføjelsen til betænkningen.
2. Udvalgsarbejdet Lovforslaget blev fremsat den 8. oktober 2003 og var til 1.  

 behandling den 22. oktober 2003. Lovforslaget blev efter 1. behandling  

 henvist  

 til behandling i Udvalget for Udlændinge- og Integrationspolitik.
Udvalget  

 afgav betænkning den 9. december 2003. Lovforslaget var til 2. behandling den  

 11. december 2003, som blev afbrudt, hvorefter lovforslaget blev henvist til  

 fornyet udvalgsbehandling.
Møder Udvalget har, efter at 2. behandling af lovforslaget blev  

 afbrudt og det blev henvist til fornyet udvalgsbehandling, behandlet det i 1  

 møde.
Deputationer Adoption og Samfund og Sydslesvigsk Vælgerforening har mundtligt  

 over for udvalget redegjort for deres holdning til lovforslaget.
3. Indstillinger og politiske bemærkninger Et  

  

 flertal  

  

 i udvalget  

 (S, V, DF og KF) indstiller lovforslaget til  

  

 vedtagelse  

  

 med det af integrationsministeren under nr. 1 stillede  

 ændringsforslag.
Flertallet vil stemme imod ændringsforslag nr. 2.
 Et  

  

 mindretal  

  

 i udvalget (SF, RV, EL og KD) indstiller lovforslaget til  

  

 forkastelse  

  

 ved 3. behandling.  

 Mindretallet vil stemme imod ændringsforslag nr. 1 og for ændringsforslag nr.  

 2.
Det Radikale Venstres medlem af udvalget deler Adoption og  

 Samfunds opfattelse af, at integrationsministerens ændringsforslag bidrager  

 til  

 en yderligere diskrimination, nu mellem adopterede børn.
Det Radikale Venstre  

 skal derfor stærkt opfordre til, at regeringen og dens forligsparter tager  

 ændringsforslaget af bordet og tilslutter sig det af mindretallet stillede  

 ændringsforslag, som ligestiller biologiske børn og adoptivbørn.
Det Radikale  

 Venstre finder, at det er meget urimeligt at ødelægge Danmarks ry i forhold  

 til  

 afgiverlandene på adoptionsområdet.
Man kan frygte, at afgiverlande vil være  

 bekymrede for at sende adoptivbørn til Danmark, når de får at vide, at man i  

 Danmark forskelsbehandler »egne« og »adopterede« børn.
Vi finder det  

 endvidere  

 stærkt kritisabelt, at ingen foreninger med kendskab til området er blevet  

 hørt  

 vedrørende ændringsforslaget.
Ligeledes er vi i tvivl om, hvorvidt andre  

 ministerier med viden inden for adoptionsområdet er blevet hørt.
Vi tillader os at stille spørgsmål ved, om  

 integrationsministerens ændringsforslag er i overensstemmelse med Den  

 Europæiske Konvention om Statsborgerret, specielt artikel 5, stk. 2: »Enhver  

 kontraherende stat skal følge princippet om ikke at forskelsbehandle sine  

 statsborgere, uanset om de har erhvervet indfødsret ved fødslen eller  

 efterfølgende.« Det Radikale Venstre skal endvidere endnu en gang beklage, at  

 det danske mindretals stilling forringes med lovforslaget.
Sydslesvigsk  

 Vælgerforenings besøg i udvalget bekræftede den vurdering.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)  

    

  

 Irene Simonsen (V)  

    

  

 Bodil Kornbek (KD)  

    

  

 Marianne Pedersen (V)  

    

  

 Jørgen Winther (V)  

  

  fmd.  

  

    

  

 Peter Skaarup (DF)  

    

  

 Jesper Langballe (DF)  

    

  

 Else Theill Sørensen (KF)  

    

  

 Lars Barfoed (KF)  

    

  

 Lotte Bundsgaard (S)  

    

  

 Sophie Hæstorp Andersen (S)  

    

  

 Morten Bødskov (S)  

    

  

 Anne‑Marie Meldgaard (S)  

  

 nfmd.  

  

    

  

 Marie Daugaard (SF)  

    

  

 Elsebeth Gerner Nielsen (RV)  

    

  

 Søren Søndergaard (EL)  

    

  

 Karen J.
Klint (S) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 6 28 Betænkning afgivet den 9. december 2003 29 Ændringsforslag til 2. behandling stillet den 10.  

 december 2003 af Anne Baastrup (SF) og Elsebeth Gerner Nielsen (RV) 30 1. udkast til tilføjelse til betænkning 31 Besvarelser af spørgsmål nr.
U 36 og nr.
U 37 fra  

 spørgetimen 9/12-03 fra integrationsministeren 32 Uddybende bemærkninger til ændringsforslag, fra  

 integrationsministeren Bilag 2 Integrationsministerens uddybende bemærkninger til  

 sit ændringsforslag Ved brev af 2. december 2003 oversendte Integrationsministeriet  

 ændringsforslag til forslag nr.
L 6 af 8. oktober 2003 til Lov om ændring af  

 udlændingeloven (Ændring af reglerne om tilknytningskrav ved  

 ægtefællesammenføring og styrket indsats mod ægteskaber, der indgås mod eget  

 ønske). Efter ændringsforslaget anses herboende personer med dansk  

 indfødsret,  

 der er adopteret fra udlandet inden det fyldte 4. år, og som senest i  

 forbindelse med adoptionen har erhvervet dansk indfødsret, i relation til den  

 ved  

    

  

 lovforslag  

    

  

 nr.
L 6 foreslåede lempelse af  

 tilknytningskravet for at have haft dansk indfødsret fra fødslen og dermed  

 omfattes af fritagelsen for opfyldelse af tilknytningskravet ved  

 ægtefællesammenføring.
 I tilknytning hertil skal ministeriet  med henvisning til  

 Adoption og Samfunds tilkendegivelser over for  

    

  

 udvalget  understrege, at aldersgrænsen ved det 4. år ikke er sat for  

 på nogen måde at ramme adoptivbørn under den såkaldte anonyme  

 fremmedadoption,  

 men alene for at sikre, at der ikke kan spekuleres i at omgå  

 familiesammenføringsreglerne.
