Fremsat den 9. februar 1999 af Tom Behnke (FP),  

 Kim Behnke (FP), Thorkild B.
Fransgaard (FP) og  

  Christian Jensen (FP) Forslag til folketingsbeslutning om inddragelse af pension for alle domsanbragte  

 pensionsmæssig ligestilling af domsanbragte Folketinget opfordrer regeringen til snarest muligt at  

 fremsætte de nødvendige lovforslag og foretage de  

 fornødne ændringer af bekendtgørelser, cirkulærer  

 og andre administrative forskrifter med henblik på at sikre, at alle  

 domsanbragte får inddraget en eventuel pension, uanset hvor den  

 dømte anbringes.
Bemærkninger til forslaget Formålet med beslutningsforslaget er at  

 inddrage dømtes eventuelle pension, uanset hvilken afsoningsform de  

 dømmes til.
 Indtil den 1. juli 1998 blev en eventuel pension inddraget  

 for alle personer, der blev indsat til strafafsoning eller andre  

 frihedsberøvende foranstaltninger i form af dom til anbringelse  

 på psykiatrisk hospital eller i døgninstitutioner efter  

 bistandsloven.
Som led i bestræbelserne på at ligestille  

 forholdene for personer, der i øvrigt opholder sig i boformer efter  

 den sociale lovgivning, blev udbetalingsreglen i pensionslovens § 46  

 ændret med virkning fra den 1. juli 1998. Herefter inddrages en del af  

 pensionen (bistands- og plejetillægget) ved varigt ophold i boformer  

 efter §§ 92-94 eller § 140 i lov om social service.
Pensionen inddrages ikke  

 ved længere ophold i andre boformer efter serviceloven samt på  

 hospitaler, uanset baggrunden for opholdet.
Det betyder, at domsanbragte, der  

 skal afsone i fængsel, får inddraget pensionen under afsoningen,  

 hvorimod f.eks. sindssyge domsanbragte på lukkede psykiatriske  

 hospitaler får udbetalt en eventuel pension.
Ligeledes får  

 personer dømt til anbringelse i døgninstitutioner udbetalt  

 pension.
Uanset hvor den dømte anbringes, skal der ikke  

 betales for opholdet.
Det betyder, at personer anbragt i  

 døgninstitution eller lignende og sindssyge får en klar  

 økonomisk fordel i forhold til de personer, der anbringes i  

 fængsel.
Mange domsanbragte sindssyge skal opholde sig på  

 psykiatrisk hospital i adskillige år.
Otte til ti år er ikke  

 ualmindeligt, idet der er tale om personer dømt for drab, mordbrand,  

 voldtægt eller andre alvorlige forbrydelser.
Flere af de anbragte modtager i forvejen højeste  

 førtidspension og vil derfor få udbetalt omkring 10.000 kr. pr.  

 måned efter skat.
Det er ganske mange lommepenge, for de skal hverken  

 betale for opholdet eller kosten, og de har ikke udgifter til husleje og  

 sjældent andre faste udgifter.
 I bestræbelserne på at ligestille personer i  

 samme boform har Folketinget således indrettet lovgivningen på en  

 sådan måde, at dømte forskelsbehandles ganske alvorligt,  

 idet en normalt fungerende dømt, der skal sidde i fængsel, ikke  

 får udbetalt pension, hvorimod f.eks. en sindssyg massemorder  

 belønnes med kost og logi og 10.000 kr. hver måned i lommepenge.  

 Desuden er der stadig stigende problemer med narkotika på de  

 psykiatriske hospitaler, hvilket naturligvis forstærkes ganske  

 alvorligt, når de domsanbragte får omkring 10.000 kr. hver  

 måned i lommepenge.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om inddragelse af  

 pension for alle domsanbragte   pensionsmæssig ligestilling af  

 domsanbragte.
(Beslutningsforslag nr.
B 91).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
