REGULATIVETS OMRÅDE § 1.  Nærværende regulativ gælder for fiskeriet i  

 Gødstrup sø.
 Stk. 2.  Retten til fiskeri i denne sø tilkommer i  

 henhold til gældende lov om ferskvandsfiskeri og ifølge højesteretsdom af 25.  

 april 1911 udelukkende ejerne af søbredderne.
BESTEMMELSER OM FISKERIET § 2.  Enhver lodsejer har med de af den gældende  

 lovgivning og nærværende regulativ følgende indskrænkninger ret til personlig  

 og ved sin husstand at drive fiskeri på sin egen sølod.
Denne ret kan  

 lodsejeren lade overgå til en anden lodsejer efter forud derom til opsynet  

 given meddelelse, jfr. dog gældende lov om ferskvandsfiskeri.
Alle andre har  

 kun ret til at fiske inden for regulativets område, når de har løst  

 fiskekort.
Stk. 2.  Fiskekort kan udstedes med gyldighed for tiden  

 1. maj til 30. september eller en del af denne periode, og de giver kun ret  

 til fiskeri med medetøj, blink o.lign.
Prisen for dagkort, ugekort,  

 månedskort og sæsonkort fastsættes af generalforsamlingen.
Indtægten  

 tilfalder foreningens kasse.
OPSYN § 3.  På den årlige generalforsamling vælges en  

 opsynsmand, hvis valg forelægges fiskeriministeren til godkendelse,  

 opsynsmanden sorterer under fiskeriministeren, fra hvem han modtager instruks  

 for tilsynstjenesten og forsynes med legitimation.
Opsynsmanden kan kun  

 afskediges ved en generalforsamlingsbeslutning, jfr. dog gældende lov om  

 ferskvandsfiskeri.
Bestyrelsen kan suspendere opsynsmanden og konstituere en  

 anden i hans sted.
 § 4.  Opsynsmanden har inden for det i § 1 angivne  

 område nøje at påse overholdelsen af den til enhver tid gældende lov om  

 ferskvandsfiskeri og nærværende regulativ, og i henhold til den ham for dette  

 tilsyn meddelte instruks at påtale enhver til hans kundskab kommende  

 overtrædelse.
FORENINGENS INDRE FORHOLD § 5.  Den ved nærværende regulativs vedtagelse  

 opståede fiskeriforening benævnes Fiskeriforeningen for Gødstrup sø.
Stk. 2.  Medlem af foreningen er enhver lodsejer, der er  

 fiskeriberettiget i det i § 1 nævnte vandområde.
Ingen anden kan være medlem.
§ 6.  Foreningen ledes af en bestyrelse, bestående af  

 3 medlemmer af foreningen, disse vælges på den ordinære generalforsamling med  

 simpel majoritet for to år ad gangen, således at der de ulige år afgår et  

 bestyrelsesmedlem, de lige år to; hvem der afgår første gang afgøres ved  

 lodtrækning.
Genvalg kan finde sted.
Bestyrelsen bidrager sit til, at  

 nærværende regulativ efterkommes; den varetager foreningens tarv udadtil og  

 handler under ansvar for generalforsamlingen.
Bestyrelsen vælger af sin midte  

 for et år ad gangen en formand og kasserer.
 Stk. 2.  Når bestyrelsen er valgt, skal der ske  

 indberetning til Fiskeriministeriet, om hvem der er valgt til medlemmer af  

 bestyrelsen, ligesom der skal gøres indberetning til ministeriet om senere  

 stedfundne ændringer i bestyrelsens sammensætning.
 § 7.  På den ordinære generalforsamling vælges første  

 gang to revisorer, af hvilke efter lodtrækning den ene afgår efter et års  

 forløb; i øvrigt vælges der hvert år en revisor med en toårig funktionstid.  

 Genvalg kan finde sted.
§ 8.  Ordinær generalforsamling afholdes hvert år i  

 februar måned og sammenkaldes af formanden med 8 dages varsel skriftlig eller  

 ved annoncering.
Ekstraordinær generalforsamling bekendtgøres på samme måde  

 som den ordinære og sammenkaldes af formanden efter anledning.
Der tilstilles  

 Fiskeriministeriet meddelelse om indkaldelse til generalforsamling tillige  

 med dagsorden for mødet.
Fiskeriministeriet har ret til at lade en  

 repræsentant overvære generalforsamlingen og deltage i forhandlingerne, men  

 han har ingen stemmeret.
 § 9.  Enhver lovlig indvarslet generalforsamling er  

 beslutningsdygtig (skriftlig fuldmagt er gyldig) og tager sine beslutninger  

 med simpel majoritet.
§ 10.  Foreningens regnskab, der føres for  

 kalenderåret, skal afleveres til revision senest 14 dage før den ordinære  

 generalforsamling, og revisorerne skal inden denne meddele regnskabet deres  

 revisionspåtegning.
Regnskabet skal fremlægges til godkendelse på  

 generalforsamlingen.
§ 11.  Foreningens midler (bøder, fiskekort) forvaltes  

 af bestyrelsen, der er solidarisk ansvarlig for disse.
Foreningens medlemmer  

 er parthavere i midlerne i forhold til udstrækningen af deres bred eller, om  

 lodderne afmåles på en af fiskeriministeren godkendt måde, i forhold til  

 størrelsen af deres sølod.
En udbetaling til medlemmerne af foreningens  

 midler kan kun vedtages på en ordinær generalforsamling og kun efter et på  

 dagsordenen bekendtgjort forslag af bestyrelsen.
 § 12.  Overtrædelse af bestemmelserne i § 2 straffes  

 med bøde.
 § 13.  Foranstående i henhold til § 54 i lov nr. 66 af  

 23. marts 1965 om ferskvandsfiskeri ændrede regulativ godkendes herved og  

 træder med virkning fra den 1. december 1989 i stedet for regulativ for  

 fiskeriet i Gødstrup Sø i 5. august 1931.
Fiskeriministeriet den 12. oktober 1989 P.M.V.
 E.B.
