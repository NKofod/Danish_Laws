Resumé  



  

 En førtidspensionist med sukkersyge klagede over myndighedernes afslag på  

 hendes ansøgning om kosttilskud.
Førtidspensionistens ægtefælle som også  

 havde  

 sukkersyge, fik tilskud til diabeteskost.
Kommunen afslog ansøgningen under  

 henvisning til at der ikke var dokumentation for en merudgift til kost.
Det sociale ankenævn ændrede kommunens afgørelse, og kommunen  

 genoptog herefter sagen.
Kommunen mente ikke at ankenævnet havde taget  

 stilling  

 til om de økonomiske betingelser for tildeling af kosttilskud var opfyldt.  

 Efter den nye behandling af sagen gav kommunen et mundtligt afslag med  

 henvisning til at de økonomiske betingelser ikke var opfyldt.
Ankenævnet  

 stadfæstede  

 afgørelsen.
Ombudsmanden udtalte bl.a. at ankenævnets første afgørelse var  

 formuleret sådan at førtidspensionisten med rette fik indtryk af at  

 ankenævnet  

 også havde taget stilling til de økonomiske betingelser.
Førtidspensionisten  

 var således efter ombudsmandens opfattelse berettiget til at få udbetalt  

 kosttilskud indtil det ved ankenævnets anden afgørelse blev tilkendegivet  

 over  

 for pensionisten, hvordan nævnets første afgørelse skulle forstås.  

 Ombudsmanden udtalte endvidere at kommunens andet afslag fremtrådte som  

 uforståeligt.
Der var ikke anført nogen saglig grund til at forskelsbehandle  

 ægtefællerne, og det var uklart om myndighederne havde vurderet ansøgningen  

 efter den relevante bestemmelse.
På den baggrund henstillede ombudsmanden til  

 ankenævnet at genoptage sagen. (J.nr. 1997-715-049).
Afslag på kosttilskud efter pensionslovens § 17 om personligt  

 tillæg Det fremgik af sagens akter  

 at A modtog mellemste førtidspension, og at A's mand modtog almindelig  

 førtidspension.
Det var endvidere anført i kommunens journalark den 7. marts  

 1996 (journalark, s. 35) at betingelserne for at give personligt tillæg var  

 100%.
 Den 25. februar 1996 ansøgte  

 A Randers Kommune om et kosttilskud, med henvisning til at hun havde  

 sukkersyge  

 og som følge heraf skulle spise mange grøntsager.
 Det fremgik af journalnotat  

 af 7. marts 1996 (journalark, s. 34) at A's mand også havde søgt om tilskud  

 til  

 diabeteskost, og at han havde indsendt et oplysningsskema fra Randers  

 Centralsygehus hvoraf det fremgik at han havde en merudgift til kost på 328  

 kr.  

 pr. måned.
Det fremgik af journalnotat  

 af 8. marts 1996 (journalark, s. 35) at A's mand blev tilkendt et personligt  

 tillæg på 300 kr. pr. måned.
I notatet er der bl.a. anført:
"Da der af lægen er  

 påvist merudgifter i forbindelse med mandens sukkersyge, ydes der et  

 personligt  

 tillæg på 300 kr. mdl.
Vedrørende hustru kan der intet ydes, da behandlingen  

 af  

 denne ikke kræver special kost." I brev af 13. marts 1996  

 meddelte Randers Kommune A afslag på tilskud til betaling af merudgifter til  

 diætkost.
Afslaget var begrundet med at der ikke forelå dokumentation for at  

 A  

 havde en merudgift i forbindelse med sin diabetes, og at der ikke forelå  

 oplysninger om at hendes diabetes var forværret siden hun sidst havde talt  

 med  

 kommunen.
Den 12. juni 1996 ansøgte A  

 igen om kosttilskud.
A indsendte et brev af 13. juni 1996 fra sin læge B  

 hvori  

 han havde anført at A havde sukkersyge og blev tilrådet kost uden sukker.
I brev af 25. juni 1996  

 meddelte kommunen A at hun ikke kunne få hjælp til det ansøgte.
I brevet var  

 der anført:
 "...
Man skal herved meddele, at  

 der ikke kan ydes tilskud til det søgte.
Sagen har været forelagt Randers  

 kommunes lægekonsulent til udtalelse, og vurderingen er, at der er tale om en  

 ikke insulinkrævende sukkersyge.
Den af Deres egen læge foreslåede kostplan  

 er ikke væsentlig dyrere end almindelig kost.
..." Denne afgørelse klagede A den  

 28. juni 1996 over til Det Sociale Ankenævn for Århus Amt.
I klagen henviste  

 A  

 bl.a. til at hendes mand fik tilskud til diætkost.
 Kommunen sendte sagen,  

 herunder kommunens journalark s. 34-35, videre til det sociale ankenævn ved  

 brev af 7. august 1996. Det fremgik af oversendelsesbrevet at afslaget var  

 meddelt i henhold til pensionslovens § 17.
Ved brev af 14. oktober 1996  

 indsendte A et oplysningsskema fra klinisk diætist C, Randers Centralsygehus,  

 hvoraf det fremgik at A var ordineret diabeteskost på energitrin 7.000-8.999  

 kJ.
Det fremgik af skemaet at det svarede til en merudgift på 334 kr. pr.  

 måned.
A skrev i brevet at hun ligeledes havde afleveret skemaet til Randers  

 Kommune den 10. oktober 1996, og at hun regnede med at få beløbet fra den 1.  

 marts 1996, idet hun havde indgivet den første ansøgning den 25. februar  

 1996.
 Det fremgik af kommunens  

 journalark at kommunen efter at have modtaget oplysningsskemaet fra diætisten  

 besluttede at fastholde det meddelte afslag på personligt tillæg til  

 diætkost.  

 Dette blev meddelt A i brev af 6. november 1996 samtidig med at hun modtog  

 afslag på personligt tillæg til et blodsukkerapparat, termosokker og overtøj.  

 I  

 brevet var der bl.a. anført:
"Under henvisning til  

 Deres henvendelse af 14.10.1996 om hjælp til betaling af blodsukkerapparat og  

 henvendelse af 28.10.1996 om hjælp til betaling af termosokker og fodtøj,  

 skal  

 man meddele afslag, da man efter vurdering af det indsendte skema G.  

 økonomiske  

 forhold, ikke finder, at De er særlig vanskeligt stillet økonomisk.
Ligeledes  

 kan det meddeles, at afslag vedrørende tilskud til diæt, meddelt Dem den  

 25.06.1996 fastholdes.
Det skal oplyses, at der fra Randers Kommune,  

 pensionsafdelingen fremsendes de oplysninger der er kommet til ved sidste  

 henvendelse til Det Sociale Ankenævn.
..." A returnerede afslaget til  

 Randers Kommune og skrev på bagsiden at hun ikke forstod kommunens afslag  

 idet  

 A og hendes ægtefælle var pensionister begge to.
A skrev at hun ville have  

 sagen til ankenævnet.
Som sagen var oplyst for mig, var det uklart hvornår  

 kommunen sendte A's klage vedrørende termosokker og fodtøj videre til  

 ankenævnet.
Ankenævnet traf først ved afgørelsen af 31. januar 1997 afgørelse  

 vedrørende afslaget på termosokker og fodtøj.
Det fremgik at kommunen den  

 7. november 1996 sendte kommunens journalark, s. 36-38, til det sociale  

 ankenævn.
Disse journalark vedrørte perioden fra den 14. oktober 1996 til den  

 5. november 1996. Ankenævnet modtog disse journalark den 12. november 1996.
 I journalnotatet af 5.  

 november 1996 var A's økonomiske forhold omtalt i forbindelse med hendes  

  

 ansøgning om køb af termosokker og fodtøj.  

  

 I notatet var der bl.a. anført:
 "...
Ud fra g-skema ses, at mdl.  

 indtægt er kr. 12.194,00 og mdl. udgifter til alm. udgifter er kr. 5.644,00,  

 derudover er der udgifter til div. lån i bank og finanseringsselsskaber for  

 kr.  

 3.455,00 mdl.
Tilbage er der mdl. 3.395,00 til ægteparret.
Ud fra sidste  

 g-skema af 23.11.1995 ses, at lån i finansieringsselskaber er steget, hvilket  

 må anses for ikke at være løsningen når ægteparrets økonomi virker stram i  

 forvejen.
Indstilling:Nægtet da det  

 ikke anses, at ægteparret er særlig vanskelig stillet." Som sagen var oplyst for mig,  

 udleverede ankenævnet ikke kommunens journalark til A.
 I brev af 15. november 1996  

 meddelte ankenævnet A at nævnet havde ændret kommunens afgørelse, idet  

 ankenævnet  

 fandt at der var tale om en merudgift som kunne dækkes i henhold til  

 pensionslovens  

 § 17. I brevet var der bl.a. anført:
 "...
På grundlag af blandt andet  

 udtalelse fra kommunens lægekonsulent er det vurderet, at der ikke er tale om  

 en insulinkrævende sukkersyge.
Deres læges kostplan er ikke væsentlig dyrere  

 end almindelig kost.
 Da De ikke har fremsendt en  

 kostplan som forvaltningen har anmodet om er sagen vurderet af kommunens  

 lægekonsulent.
 Der findes således ikke  

 grundlag for at imødekomme Deres ansøgning, da det ikke findes godtgjort at  

 De  

 har væsentlige udgifter til kost udover hvad almindelig 'mad' koster.
 Af medsendte sagsakter  

 fremgår blandt andet, at Deres ægtefælle modtager personligt tillæg med kr.  

 300,00 månedlig vedrørende sin sukkersyge.
 De har modtaget kopi af  

 forvaltningens sagsredegørelse.
 Ved telefonisk henvendelse  

 til ankenævnets sekretariat den 21. august 1996 anfører Deres ægtefælle, at  

 Deres kost er dyrere end almindelig kost, idet De er tilrådet at spise blandt  

 andet masser af grøntsager.
De har sukkersyge, men skal  

 ikke tage insulin.
Dette mener Deres ægtefælle og De skulle være uden  

 betydning.
 Deres klagesag blev herefter  

 fremsendt til ankenævnets lægekonsulent.
 Under sagsbehandlingen ved  

 lægekonsulenten modtog ankenævnet fra Dem skrivelse af 14. oktober 1996.
De oplyser her at De har gået  

 på dagcenter for Deres sukkersyge, ligesom De har været på Randers  

 Centralsygehus.
De har til kommunen afleveret et diabetesskema.
På  

 diabetesskemaet anføres merudgifter pr. måned kr. 334,00.
 De anfører, at når De har  

 søgt om tilskuddet fra 1. marts 1996 forventer De at få tilskuddet fra denne  

 dato.
 De fremsendte kopi af  

 oplysningsskema vedrørende diabetes, og det anførtes heri, at klinisk diætist  

 på Randers Centralsygehus har anført, at De er ordineret diabeteskost på et  

 energitrin der svarer til en merudgift på kr. 334,00 pr. måned.
 Materialet blev fremsendt til  

 ankenævnets lægekonsulent.
 Ankenævnets lægekonsulent har  

 herefter afgivet følgende udtalelse:
'  

  

 Problemstilling (...) Vurdering  

  

 :
Ansøger har sukkersyge som  

 godt nok ikke kræver insulin, men ikke desto mindre sukkersygekost, som  

 anbefalet af egen læge og klinisk diætist.
Jeg finder dette velbegrundet.  

 Dermed finder jeg også at den pågældende vil få merudgifter som anført, som  

 bør  

 dækkes ved et personligt tillæg efter bistandslovens § 17.' Forvaltningen har til sagen  

 fremsendt supplerende journalark.
 Disse er indgået i  

 ankenævnets sekretariat den 12. november 1996 og blev fremlagt for ankenævnet  

 ved sagens behandling.
 Deres klage er behandlet i  

 ankenævnets møde den 13. november 1996.
 Vedrørende retsgrundlag  

 henvises til pensionslovens § 17, som tillige med uddrag af tilhørende  

 vejledning vedlægges til Deres orientering.
A F G Ø R E L S E Det sociale ankenævn  

  

 ændrer  

  

 kommunens afgørelse.
 På baggrund af det til sagen  

 oplyste fra ankenævnets lægekonsulent samt i øvrigt fra klinisk diætist på  

 Randers Centralsygehus finder ankenævnet det godtgjort, at De er ordineret en  

 diætkost, der er dyrere end almindelig kost.
 Ankenævnet finder at  

 merudgiften andrager kr. 334,00 pr. måned.
 Det er således ankenævnets  

 opfattelse, at De som personligt tillæg efter pensionslovens § 17 er  

 berettiget  

 til at få dækket dette beløb.
 Ankenævnet forudsætter dog  

 ved ovennævnte afgørelse, at De opfylder de økonomiske betingelser for  

 bevilling af personlige tillæg i henhold til pensionslovens § 17, stk. 1.  

 Dette  

 ses dog i det foreliggende materiale ikke anfægtet af forvaltningen.
 Ankenævnet finder, at  

 betingelserne for diabeteskost først ses opfyldt ved tilvejebringelse af  

 diætisterklæring af 9. oktober 1996. Ovennævnte merudgift bevilges derfor med  

 virkning fra 1. november 1996.
 Randers Kommune er orienteret  

 om ovenstående afgørelse.
..." I sagens akter ligger der et  

 brev fra A til Randers Kommune dateret den 22. november 1996. I brevet er der  

 bl.a. anført:
 "Klage over afslag på  

 tilskud til diætkost.
 Jeg vil hermed klage over  

 afgørelsen, som er ydet mig personligt ved henvendelse på kontoret ...
 Amtet har i afgørelsen af  

 15.11.96 bevilget tilskud - som jeg opfatter som en afgørelse, som kommunen  

 skal rette sig efter.
Jeg mener ikke at vi kan  

 afholde udgifter til diætkost med de kr. 300 som (min ægtefælle) modtager i  

 diætkosttilskud." I kommunens journalnotat af  

 10. december 1996 (journalark, s. 39) er der anført:
 "(A) og (A)'s ægtefælle  

 er den 22.11.96 orienteret om afslag på tilskud til sokker og strømper.
 Modtaget afgørelse fra amtsankenævnet,  

 som finder det godtgjort, at (A) har ekstraudgifter til diætkost, som  

 påtegnet  

 af diætist, kr. 334. Tilskud er ikke omfattet af tilskud via § 17, stk. 1, og  

 derfor fastholdes denne beslutning.
Der sendes klage til  

 ankenævnet d.d. til videre behandling." A har efter det oplyste ikke  

 modtaget en kopi af kommunens journalnotat.
I brev af 10. december 1996  

 sendte Randers Kommune sagen videre til det sociale ankenævn.
I kommunens  

 brev  

 var der bl.a. anført:
 "...
Afslag på diætkost har været  

 behandlet af amtsankenævnet den 15. november 1996 og ankenævnet fandt det  

 godtgjort, at klageren var ordineret en diætkost, der er dyrere end  

 almindelig  

 kost.
Merudgiften skønnede ankenævnet ville være kr. 334,- månedlig, lig med  

 udgiften ifølge diætistens opgørelse.
 Denne bevilling var ikke  

 vurderet hverken efter § 17, stk. 1 eller § 17, stk. 3, idet kommunens  

 lægekonsulent havde vurderet, at den ordinerede kost ikke var væsentlig  

 dyrere  

 end almindelig kost.
 Alle 3 klagepunkter,  

 diætkosttilskud, sokker og fodtøj og blodsukkerapperat er vurderet via  

 pensionslovens § 17, stk. 3, og på grundlag af rådighedsbeløbets størrelse,  

 finder man ikke klageren berettiget til tilskud.
 Rådighedsbeløbet for  

 ægteparret er opgjort til kr. 3.395 månedlig, heri er indregnet månedlige  

 ydelser  

 til finansieringsselskaber på kr. 2.255,00, hvilket der ses bort fra ved  

 vurderingen, da parret må fastsætte en afdragsordning, som står i forhold til  

 de økonomiske muligheder.
 På grundlag af denne  

 vurdering finder man, at en omlægning afdrag til løs gæld kan omlægges/afdrag  

 kan udskydes, så det månedlige rådighedsbeløb væsentlig vil overstige kr.  

 3.600 månedlig, som Randers kommune finder værende rimeligt.
Da klageren ikke findes  

 ganske særligt vanskeligt stillet, ydes der afslag på det ansøgte.
Hvorvidt  

 der  

 er ekstraudgifter til diætkost - er vi fortsat tvivlende overfor - udgiften  

 til  

 sokker/sko må være ordinære udgifter som skal afholdes via rådighedsbeløbet.  

 Endelig må køb af blodsukkerapperat til kr. 795,- ske ved at købe apparatet  

 via  

 afdragsordning.
..." Den 18. december 1996 sendte  

 ankenævnet en kopi af kommunens brev af 10. december 1996 til A med henblik  

 på  

 A's eventuelle bemærkninger til sagen.
 A skrev i brev af 21.  

 december 1996 til ankenævnet at hun havde ekstraudgifter til madlavning i  

 form  

 af grøntsager og fedtfattigt kød mv.
 Ankenævnet stadfæstede  

 kommunens afslag i brev af 31. januar 1997. I brevet var der bl.a. anført:
 "...
 Af medsendte sagsakter  

 fremgår under journalnotatet af 5. november, at Deres og Deres ægtefælles  

 indtægter er kr. 12.194,00. Deres almindelige udgifter er kr. 5.644,00.  

 (Efter  

 nævnssekretariatets beregninger er der herefter et restbeløb på kr.  

 6.550,00).
De har udgifter til diverse  

 lån i bank og finansieringsselskaber kr. 3.455,00, hvorefter der tilbage er  

 kr.  

 3.395,00 månedlig.
Ud fra seneste skema af 23. november 1995 ses at lån i  

 finansieringsselskaber er steget, hvilket må anses for ikke at være  

 løsningen,  

 når Deres økonomi virker stram i forvejen.
 De har modtaget kopi af  

 forvaltningens sagsredegørelse.
I brev indgået i ankenævnet  

 den 23. december 1996 oplyser De, at der er ekstra udgifter til madlavning i  

 form af grøntsager og fedtfattigt kød m.m.
Desuden også til  

 blodsukkerapparatet, hvor pinde til måling og nåle udgør 600,00 kr. pr.  

 måned,  

 og udgifter til fodtøj.
På grund af at De skal bruge termosokker skal Deres  

 fodtøj købes 2 numre større end normalt.
 Deres klage er behandlet i  

 ankenævnets møde den 29. januar 1997.
 Vedrørende retsgrundlaget  

 henvises til pensionslovens § 17, som tillige med uddrag af tilhørende  

 vejledning vedlægges til Deres orientering.
A F G Ø R E L S E Det sociale ankenævn  

  

 stadfæster  

  

 kommunens afgørelse.
Ved ankenævnets tidligere  

 afgørelse meddelt i brev af 15. november 1996 fandt ankenævnet det godtgjort  

 at  

 De  

  

 har  

  

 merudgifter til diabeteskost  

 med kr. 334,00 månedlig.
Ankenævnet finder at forvaltningen skal respektere  

 denne udgift.
 Ved ankenævnets tidligere  

 ændring forudsatte man at De opfyldt de økonomiske betingelser for bevilling  

 af  

 personlige tillæg.
 På den baggrund er det ankenævnets  

 opfattelse at forvaltningen  

  

 er  

  

 berettiget til at vurdere i hvilket omfang der konkret kan ske udbetaling som  

 følge af ankenævnets afgørelse.
 Når henses til det oplyste om  

 Deres økonomiske forhold, herunder indtægter og rimelige faste udgifter er  

 det  

 ankenævnets opfattelse, at De har økonomisk mulighed for selv at afholde de  

 omhandlede merudgifter til diætkost, ligesom ankenævnet finder, at De har  

 økonomisk  

 mulighed for selv at anskaffe det ansøgte blodsukkerapparat samt termosokker  

 og fodtøj.
 I ankenævnets vurdering af  

 Deres økonomiske forhold er vedrørende udgifterne indgået Deres almindelige  

 udgifter kr. 5.644,00. Tillige er indgået merudgifter til diabeteskost kr.  

 334,00, ligesom ankenævnet ved vurderingen har taget hensyn til udgifter til  

 teststrimler m.v.
 Ankenævnet har imidlertid  

 ikke fundet grundlag for at tilsidesætte det af forvaltningen udøvede skøn,  

 hvorefter banklån og udgift til finansieringsselskab ikke kan medregnes som  

 en  

 rimelig udgift, og har herunder blandt andet lagt vægt på det oplyste om at  

 lånene er forøget.
 Under henvisning til  

 ovenstående finder ankenævnet således ikke grundlag for at pålægge  

 forvaltningen at imødekomme Deres ansøgning.
..." I brev af 10. marts 1997  

 klagede A til mig over afslaget på kosttilskud.
 I brev af 3. april 1997 bad  

 jeg ankenævnet om en udtalelse både vedrørende afgørelsen af 15. november  

 1996  

 og afgørelsen af 31. januar 1997. Jeg bad samtidig ankenævnet om at indhente  

 en  

 udtalelse fra Randers Kommune.
Jeg bemærkede samtidig at min  

 undersøgelse ikke omfattede kommunens afslag af 13. marts 1996, idet denne  

 afgørelse, som sagen umiddelbart var oplyst for mig, ikke havde været  

 påklaget  

 til ankenævnet.
Jeg henviste til at ombudsmanden ikke kan behandle en klage  

 over forhold der kan indbringes for en højere forvaltningsmyndighed førend  

 denne myndighed har truffet afgørelse (§ 14 i lov nr. 473 af 12. juni 1996 om  

 Folketingets Ombudsmand).
 Randers Kommune og det  

 sociale ankenævn har henholdsvis i breve af 17. april 1997 og 30. april 1997  

 meddelt at myndighederne ikke havde yderligere kommentarer til sagen.
 A havde heller ikke  

 yderligere bemærkninger til sagen.
Ombudsmandens udtalelse "  

  

 Retsgrundlaget for afgørelsen om personligt tillæg Lov om social pension, § 17, stk. 1 og stk. 3, har følgende ordlyd:
 '§ 17. Personligt tillæg kan udbetales til pensionister, hvis økonomiske  

 forhold er særlig vanskelige.
 ...
Stk. 3.  

  

 Ud over personligt tillæg efter stk. 1 og 2 kan der undtagelsesvis ydes  

 personligt tillæg, hvis pensionistens økonomiske forhold er ganske særlig  

 vanskelige.' I forarbejderne til bestemmelsen er der ikke nærmere redegjort for hvilke  

 udgifter et personligt tillæg kan udbetales til.
Det fremgår dog at tillægget  

 både kan ydes som en løbende ydelse, f.eks. medicinudgifter, og som  

 enkeltydelse til dækning af pensionistens akut opståede behov.
I  

 Socialministeriets vejledning om social pension af 24. juni 1996, s. 101, er  

 det anført at tillægget kan ydes til at dække nødvendige og rimelige udgifter  

 som pensionisten vanskeligt kan afholde med sine almindelige indtægter,  

 f.eks. udgifter til medicin, bistand og pleje, tandbehandling, fodpleje,  

 briller mv.
 I den tidligere vejledning, Socialstyrelsens vejledning nr. 6 af 29. oktober  

 1990, som blev ophævet ved Socialministeriets vejledning af 14. juni 1996,  

 var der vedrørende § 17 i pensionsloven bl.a. anført følgende på s. 135, pkt.  

 191:
'Der kan ydes personligt tillæg til ekstraudgiften i forbindelse med  

 lægeordineret diætkost.
Ved diætkrævende sukkersyge kan der ydes hjælp til  

 merudgifter som følge af diæten med et månedligt beløb svarende til fx 9% af  

 pensionens grundbeløb for enlige den nærmeste forudgående 1. januar.
 ...
Tillæg beregnes efter pensionistens personlige tillægsprocent.
Det nævnte  

 maksimumsbeløb svarer til fuld ydelse.
Ved andre lidelser end sukkersyge bør  

 tilsvarende hjælp kun ydes efter forelæggelse af dokumentation for  

 merudgiftens størrelse.' Personkredsen der kan modtage  

 hjælp efter § 17, stk. 1, er større end § 17, stk. 3, idet § 17, stk. 1,  

 alene  

 stiller krav om at pensionistens forhold skal være særlig vanskelige, imens §  

 17, stk. 3, kun kan anvendes hvis der er tale om økonomiske forhold der er  

 'ganske særlig vanskelige'.
Et personligt tillæg tilkendt  

 efter § 17, stk. 1, indtægtsreguleres efter reglerne i pensionslovens § 29 og  

 §  

 31 således at beløbet i visse tilfælde nedsættes eller bortfalder, hvis  

 ægtefællernes samlede indtægt overstiger et bestemt fastsat beløb.
Jeg har  

 forstået  

 at størrelsen af Deres og Deres ægtefælles samlede indtægter den 7. marts  

 1996 var under minimum for indtægtsreguleringen, og at der således ikke  

 skulle  

 ske fradrag i et eventuelt tilkendt personligt tillæg efter § 17, stk. 1. Jeg  

 henviser til at Deres og Deres mands personlige tillægsprocent efter det  

 oplyste var 100.
 Det fremgår endvidere af  

 vejledning af 24. juni 1996, pkt. 77, at hvis der ydes personligt tillæg som  

 en  

 løbende ydelse, bør sagen tages op til vurdering med jævne mellemrum for at  

 sikre at pensionisten fortsat opfylder betingelserne for tillæg.
Kommunens afgørelse af 25. juni 1996 En afgørelse skal når den  

 meddeles skriftligt og parten ikke får fuldt ud medhold, være ledsaget af en  

 begrundelse, jf. forvaltningslovens § 22.
 De indholdsmæssige krav til  

 begrundelsen er fastsat i forvaltningslovens § 24. Forvaltningslovens § 24  

 har  

 følgende ordlyd:
'  

  

 § 24. En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15.' En begrundelse skal efter §  

 24 fremtræde som en forklaring på hvorfor afgørelsen har fået det pågældende  

 indhold, jf.
John Vogter, Forvaltningsloven med kommentarer (1992), s. 277ff.
 Den meddelte begrundelse  

 opfylder efter min opfattelse ikke kravene i forvaltningslovens § 24.
 Jeg finder det beklageligt at  

 kommunen i sin afgørelse af 25. juni 1996 ikke henviste til hvilken lov og  

 hvilken paragraf afgørelsen var truffet efter, jf. forvaltningslovens § 24,  

 stk. 1.
Det Sociale Ankenævn for Århus Amts afgørelse af 15. november 1996 I ankenævnets afgørelse af  

 15. november 1996 var der bl.a. anført:
 '...
 Det er således ankenævnets  

 opfattelse, at De som personligt tillæg efter pensionslovens § 17 er  

 berettiget  

 til at få dækket dette beløb.
 Ankenævnet forudsætter dog  

 ved ovennævnte afgørelse, at De opfylder de økonomiske betingelser for  

 bevilling af personlige tillæg i henhold til pensionslovens § 17, stk. 1.  

 Dette  

 ses dog i det foreliggende materiale ikke anfægtet af forvaltningen.
 Ankenævnet finder, at  

 betingelserne for diabeteskost først ses opfyldt ved tilvejebringelse af  

 diætisterklæring af 9. oktober 1996. Ovennævnte merudgift bevilges derfor med  

 virkning fra 1. november 1996.
...' I ankenævnets senere  

 afgørelse af 31. januar 1997 fremhævede nævnet at man ved afgørelsen af 15.  

 november 1996 havde  

  

 forudsat at de  

 økonomiske betingelser var opfyldt.  

  

 Jeg har forstået at nævnet mente at  

 dette forbehold medførte at kommunen var frit stillet med hensyn til at  

 foretage en vurdering af de økonomiske betingelser i pensionslovens § 17, og  

 af om der konkret skulle ske udbetaling af personligt tillæg fra den 1.  

 november 1996 som følge af ankenævnets afgørelse.
 Der gælder i den offentlige  

 forvaltning et official- eller undersøgelsesprincip ifølge hvilket  

 forvaltningen  

 har ansvaret for at de fornødne oplysninger til afgørelse af den foreliggende  

 sag er tilvejebragt, samt har pligt til at kontrollere at de oplysninger der  

 indgår i oplysningsgrundlaget, er korrekte.
 Ankenævnet havde således  

 pligt til at kontrollere at oplysningsgrundlaget i sagen var tilstrækkeligt  

 til  

 at træffe en afgørelse efter pensionslovens § 17. Hvis ankenævnet mente at  

 kommunen ikke havde vurderet de økonomiske betingelser i sagen, og ankenævnet  

 heller ikke selv havde grundlag for at foretage denne vurdering - eventuelt  

 efter indhentelse af yderligere oplysninger - måtte ankenævnet efter min  

 opfattelse vælge udtrykkeligt at hjemvise sagen til fornyet behandling med  

 henblik på en vurdering af om de økonomiske betingelser var opfyldt.
 Ankenævnet meddelte Dem i  

 brevet af 15. november 1996 at et journalnotat af 5. november 1996, hvori  

 kommunen  

 anfægtede Deres økonomiske forhold i forhold til ansøgningen om et personligt  

 tillæg til fodtøj og termosokker, indgik i ankenævnets behandling af sagen.  

 Disse oplysninger har nævnet senere - i afgørelsen af 31. januar 1997 - lagt  

 til grund i forbindelse med at nævnet ikke fandt grundlag for at kritisere at  

 kommunen ikke mente De opfyldte de økonomiske betingelser for at modtage  

 tillæg.
 Det er efter min mening  

 herefter tvivlsomt hvorledes nævnet i forbindelse med afgørelsen af 15.  

 november 1996 opfattede oplysningerne om de økonomiske betingelser.  

 Umiddelbart  

 ser det ud til at oplysningerne i kommunens notat af 5. november 1996 blev  

 overset  

 da nævnet skrev til Dem at kommunen ikke havde anfægtet at De opfyldte de  

 økonomiske betingelser.
Jeg anser dette forhold som  

 overordentligt uheldigt idet ankenævnets brev kunne give Dem det indtryk at  

 nævnet havde vurderet kommunens oplysninger om de økonomiske forhold og på  

 dette grundlag fundet at De opfyldte de økonomiske betingelser.
Jeg har gjort  

 nævnet bekendt med min opfattelse.
Den uheldige formulering i  

 nævnets brev kan efter min mening ikke tillægges den virkning at De anses for  

 berettiget til fremover på ubestemt tid at modtage et tillæg til dækning af  

 merudgifterne ved diætkost.
Derimod finder jeg at formuleringen kan have  

 givet  

 Dem en sådan berettiget forventning om at modtage tillægget at De i tiden  

 indtil De modtog ankenævnets brev af 31. januar 1997, bør have udgifterne  

 dækket.
 Jeg har gjort ankenævnet  

 bekendt med min opfattelse og henstillet at ankenævnet i forbindelse med at  

 nævnet genoptager sagen, træffer afgørelse herom.
Kommunens afgørelse truffet i slutningen af november 1996 Kommunen meddelte Dem i  

 perioden fra den 15. november 1996 til den 22. november 1996 et mundtligt  

 afslag på personligt tillæg til diætkost.
Det følger af rekursordningen  

 og den heri liggende kompetence for ankenævnene over for kommunen at kommunen  

 var forpligtet til at efterleve ankenævnets afgørelse medmindre ankenævnets  

 afgørelse var behæftet med åbenbare eller grove mangler.
Forpligtelsen til at  

 efterleve ankenævnets afgørelse eksisterer kun i det omfang nævnet rent  

 faktisk  

 har truffet afgørelse.
Som anført kunne ankenævnets  

 brev af 15. november 1996 give anledning til tvivl for så vidt angår nævnets  

 stillingtagen til om de økonomiske betingelser var opfyldt.
Nævnets  

 bemærkninger har givet Randers Kommune den opfattelse at kommunen kunne  

 underkaste  

 Deres begæring om tillæg en helt ny og selvstændig realitetsbehandling med  

 hensyn til de økonomiske betingelser.
Nævnet stadfæstede senere den 31.  

 januar  

 1997 denne opfattelse.
Efter min mening er der herefter ikke grundlag for at  

 kritisere at kommunen ikke blot udbetalte beløbet til Dem, men i stedet traf  

 en  

 ny selvstændig afgørelse i forhold til Dem.
 Kommunen burde imidlertid  

 have været opmærksom på at nævnets brev af 15. november 1996 fremstod som en  

 bevilling af tillægget fra 1. november 1996, og at en beslutning om alligevel  

 ikke at udbetale det i hvert fald for Dem måtte fremstå som en nægtelse af at  

 efterkomme afgørelsen.
 Kommunen burde derfor have  

 kontaktet ankenævnet inden kommunen besluttede sig for at se bort fra at  

 ankenævnet i sit brev havde meddelt Dem at De havde fået bevilget tillægget  

 fra  

 den 1. november 1996.
 Kommunen burde desuden have  

 gjort det klart for Dem at kommunen kun anså sig for bundet af nævnets  

 afgørelse for så vidt angik spørgsmålet om hvorvidt De havde en merudgift til  

 diætkost.  

 Taget i betragtning at der formelt forelå en regulær fravigelse af  

 nævnsafgørelsen,  

 finder jeg endvidere at det havde været bedst stemmende med god  

 forvaltningsskik  

 om kommunen havde skrevet til Dem i stedet for blot at give Dem et mundtligt  

 afslag.
 Jeg har gjort kommunen  

 bekendt med min opfattelse.
 I kommunens journalark af 10.  

 december 1996 er det anført at 'tilskud er ikke omfattet af tilskud via § 17,  

 stk. 1'. I kommunens redegørelse af 10. december 1996 til nævnet har kommunen  

 anført at udgiften er vurderet i henhold til § 17, stk. 3.
 Jeg finder det beklageligt at  

 der er opstået tvivl om hvorvidt kommunen har vurderet Deres ansøgning efter  

 §  

 17, stk. 1, eller om den alene er vurderet efter § 17, stk. 3. Som anført  

 ovenfor i afsnittet om retsgrundlaget er muligheden for at få hjælp efter §  

 17,  

 stk. 1, større end efter § 17, stk. 3, og ansøgningen skal derfor også  

 vurderes  

 efter denne bestemmelse.
Jeg bemærker samtidig at som  

 sagen er oplyst for mig, er kommunens afslag med hensyn til de økonomiske  

 betingelser uforståeligt.
Jeg henviser til at Deres ægtefælle efter det  

 oplyste  

 også har diabetes og får 300 kr. pr. måned i tilskud til særlig kost efter  

 pensionslovens § 17. Ved vurderingen af Deres og Deres ægtefælles ansøgning  

 om  

 diabeteskost er der med hensyn til de økonomiske betingelser i § 17 foretaget  

 en samlet vurdering af Deres og Deres ægtefælles økonomi.
Kommunen har ikke  

 over for Dem oplyst nogen saglig grund til at forskelsbehandle Deres  

 ansøgning  

 om tilskud til særlig kost i forhold til Deres ægtefælles.
Under hensyntagen til at De  

 ikke fik nogen forklaring på kommunens efterfølgende afslag, og at afslaget i  

 sig selv er uforståeligt, er det min opfattelse at De fortsat efter kommunens  

 afslag i november 1996 måtte have en berettiget forventning om at De havde  

 ret  

 til et personligt tillæg til tilskud til diætkost.
Jeg henviser til at det  

 først i forbindelse med ankenævnets brev af 31. januar 1997 blev  

 tilkendegivet  

 at ankenævnet ikke ved afgørelsen den 15. november 1996 havde taget stilling  

 til de økonomiske betingelser.
 Jeg har gjort kommunen  

 bekendt med min opfattelse.
Ankenævnets afgørelse af 31. januar 1997 Ankenævnet stadfæstede ved  

 denne afgørelse kommunens afgørelse af november 1996 om at afslå at yde Dem  

 tillæg som følge af at De ikke opfyldte de økonomiske betingelser.
Nævnet  

 lagde  

 herved vægt på at De og Deres ægtefælle havde en månedlig nettoindtægt på  

 12.194,00 kr., at Deres og Deres ægtefælles almindelige udgifter udgjorde  

 5.644  

 kr., og at der herefter var et restbeløb på 6.550 kr.
 Det fremgår imidlertid ikke  

 klart af ankenævnets afgørelse om ankenævnet har vurderet om De opfyldte  

 betingelserne i § 17, stk. 1, for at få tilkendt et personligt tillæg, eller  

 om  

 ankenævnet alene har stadfæstet kommunens afgørelse om at De ikke opfyldte  

 betingelserne i § 17, stk. 3.
 Der mangler endvidere en forklaring på hvorfor  

 Deres økonomiske situation efter det oplyste er blevet bedømt anderledes end  

 Deres ægtefælles.
Allerede af denne grund  

 finder jeg at nævnet bør genoptage sagen med henblik på at nævnet tager  

 stilling til disse forhold.
Jeg har derfor henstillet til ankenævnet at  

 genoptage sagen.
 Ankenævnet burde endvidere  

 efter min opfattelse i brev af 31. januar 1997 have redegjort for hvordan  

 ankenævnets afgørelse af 15. november 1996 skulle forstås, og tydeligt have  

 forklaret hvordan nævnet nu var kommet til et andet resultat.
 Som anført finder jeg at  

 nævnets brev af 15. november 1996 gav Dem en berettiget forventning om at få  

 det ansøgte tillæg fra 1. november 1996, og at De allerede som følge heraf  

 bør  

 have tillægget udbetalt i perioden 1. november 1996 til 31. januar 1997. Jeg  

 har henstillet til ankenævnet at nævnet træffer afgørelse herom i forbindelse  

 med at sagen genoptages.
 Jeg har bedt ankenævnet  

 underrette mig om nævnets fornyede afgørelse.
