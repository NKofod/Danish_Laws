Paa derom af Ministeriet for offentlige Arbejder nedlagt allerunderdanigst  

 Forestilling har det under 31te Juli 1911 allernaadigst behaget Hans Majestæt  

 Kongen at meddele D'Hrr.
Førstelærer, Sogneraadsformand Adolf Jørgen  

 Jørgensen, Boghandler Andreas Gjerluf Madsen og Gaardejer Søren Vestergaard,  

 alle af Tarm; Gaardejer Jens Peder Nielsen af Nedergaard i Lønborg: Gaardejer  

 Hans Christian Svendsen af Bandsbøl i Hemmet; Gaardejer Christen Ole  

 Christensen af Hemmet; Gaardejer Jens Christian Sørensen af Sønder Vium;  

 Gaardejer Jens Poul Christensen af Sønder Vium; Gaardejer Laurids Bernhard  

 Lauridsen af Nørre Bork; Gaardejer Niels Christian Nielsen af Nørre Bork;  

 Gaardejer Niels Christian Henningsen af Sønder Bork og Gaardejer Jens  

 Christensen af Sønder Bork følgende Eneretsbevilling til anlæg og Drift af en  

 Jernbane fra Nørre Nebel til Tarm i Fællesdrift med Jernbanen fra Varde til  

 Nørre Nebel:
Vi Frederik den Ottende, af Guds Naade Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: At Vi efter derom indgivet Andragende i  

 Overensstemmelse med Lov Nr. 156 af 27de Maj 1908 allernaadigst ville have  

 forundt og bevilget Førstelærer, Sogneraadsformand Adolf Jørgen Jørgensen,  

 Boghandler Andreas Gjerluf Madsen og Gaardejer Søren Vestergaard, alle af  

 Tarm; Gaardejer Jens Peder Nielsen af Nedergaard i Lønborg; Gaardejer Hans  

 Christian Svendsen af Bandsbøl i Hemmet; Gaardejer Christen Ole Christensen  

 af Hemmet; Gaardejer Jens Christian Sørensen af Sønder Vium; Gaardejer Jens  

 Poul Christensen af Sønder Vium; Gaardejer Laurids Bernhard Lauridsen af  

 Nørre Bork; Gaardejer Niels Christian Nielsen af Nørre Bork; Gaardejer Niels  

 Christian Henningsen af Sønder Bork og Gaardejer Jens Christensen af Sønder  

 Bork Eneret til at anlægge en Jernbane fra Nørre Nebel til Tarm samt til  

 indtil 1ste Januar 2008 at benytte denne i Fællesdrift med Jernbanen fra  

 Varde til Nørre Nebel til Befordring af Personer og Gods ved Hjælp af  

 Lokomotiver, idet Vi dog ville have Staten forbeholdt Eneret til  

 Jernbanetransporten mellem de Punkter paa Statsbanerne, med hvilke  

 førstnævnte Bane ved Forbindelse med andre Jernbaner maatte komme i Berøring.
 Bevillingen meddeles derhos paa følgende Betingelser:
I § 1 Banen kan bygges som let Lokomotivbane.
Indhegning af Banen og Anbringelse  

 af Led ved Vejoverkørsler vil i Reglen kunne bortfalde, undtagen paa enkelte  

 stærkt befærdede Punkter.
 Angaaende Banens Retningslinie og Bygningsmaade er Bevillingshaverne i  

 øvrigt underkastede Ministerens Bestemmelse paa Grundlag af de af  

 Bevillingshaverne forelagte fuldstændige Planer til Anlæget.
Endvidere skal Bevillingshaverne være underkastede Ministerens Bestemmelse  

 om Banens Forsyning med alt Tilbehør, derunder de til dens første Anlæg  

 fornødne Lokaler for Told-, Post- og Telegrafvæsen Vilkaarene for Banens Tilslutning til Statsbanernes Station ved Tarm og  

 til Varde -- Nørre Nebel Jernbanes Station ved Nørre Nebel eller for en  

 Medafbenyttelse af disse Stationer fastsættes af Ministeren.
§ 2 Bevillingshaverne er pligtige at meddele Ministeren alle af denne begærte  

 Oplysninger angaaende Tilvejebringelsen af den udover Statskassens Bidrag  

 (jfr.§ 14) fornødne Anlægskapital.
§ 3 Ekspropriationen af de til Baneanlæget fornødne Grunde m. m. foretages i  

 Henhold til Reglerne i Forordningen af 5te Marts 1845. For saa vidt der til  

 Anlæget maatte blive indtaget Grunde, der tilhører Staten, gives fuldt  

 Vederlag for disse.
Udbetalingen af Erstatninger til de skadelidende, af Diæter og  

 Befordringsudgifter til Medlemmerne af Besigtigelses-, Ekspropriations- og  

 Taksationskommissioner m. v. sker efter nærmere Bestemmelse af Ministeren.  

 Hvis det af denne forlanges, at Udbetalingen skal ske gennem Statskassen,  

 skal Bevillingshaverne være pligtige at stille et Beløb af indtil 4,000 Kr.  

 pr.
Kilometer af Banens Længde til Ministerens Raadighed samt desuden paa  

 Forlangende efter Haanden at udrede det Beløb, som Ministeren anser fornødent  

 til disse Udgifters Dækning, saaledes at Statskassen ingen Sinde kommer til  

 at staa i Forskud hertil for Bevillingshaverne.
Skulde disse ikke udrede de  

 saaledes forlangte Beløb inden Udløbet af de Tidsfrister, som Ministeren i  

 saa Henseende maatte fastsætte, skal Vor Regering være berettiget til herfor  

 at holde sig til den af Bevillingshaverne stillede Sikkerhed, jfr. § 11, og  

 til at standse Jernbaneanlæget.
§ 4 Alle Arbejder ved Bygningen af Banen med Tilbehør skal, for saa vidt ikke  

 anderledes af Ministeren bestemmes, udbydes i Licitation i Henhold til  

 Betingelser med tilhørende Overslag, der approberes af Regeringens tekniske  

 Kontrol, jfr.§ 7, Ligesom Valget mellem de ved Licitationen fremkomne Tilbud  

 skal approberes af samme.
Det bliver ved Gennemførelsen af disse Bestemmelser  

 at paase, at det foreløbige Overslag, som er lagt til Grund ved Tegningen af  

 Bidrag til Anlæget, ikke uden afgørende Grunde overskrides.
I Tilfælde af  

 Uoverensstemmelse herom mellem Bevillingshaverne og Kontrollen, bliver  

 Spørgsmaalet at indstille til Ministerens Afgørelse.
Bevillingshaverne er pligtige at drage Omsorg for, at der til Udførelse af  

 disse Arbejder ikkun anvendes indenlandsk Arbejdskraft.
Undtagelse herfra kan  

 kun finde Sted under særlige Forhold og med udtrykkeligt Samtykke af  

 fornævnte Kontrol.
 Uden tvingende Nødvendighed maa der ikke arbejdes ved anlæget paa Søn- og  

 Helligdage.
 Bevillingshaverne skal paase, at alle arbejderne ved anlæget af  

 vedkommende Entreprenør holdes forsikrede mod Ulykkestilfælde under arbejdet  

 i et i Medfør af Lov af 7de Januar 1898 anerkendt Forsikringsselskab.
 Bevillingshaverne er pligtige at underkaste sig samt er ansvarlige for  

 Overholdelsen af de Bestemmelser, som af Ministeren maatte blive trufne til  

 Sikkerhed for Udbetaling af tilgodehavende Løn til Arbejderne ved Banens  

 anlæg.
 Ved Anlægets Udførelse bliver særlig at iagttage:
at ingen af de Fortidsminder, Stendysser, Høje eller Borgpladser, som  

 ligger i den afstukne Jærnbanelinie, sløjfes eller afgraves, uden at der  

 forinden i betimelig Tid er givet Direktionen for Nationalmuseet Lejlighed  

 til at foranstalte en planmæssig Undersøgelse af vedkommende Oldtidsminde, at der saa vidt muligt drages Omsorg for, at ingen Materialier af Jord,  

 Sten eller Grus tages fra Fortidsminder af ovennævnte art, som ligge i større  

 eller mindre afstand fra Banelinien, uden at ovennævnte Direktion forinden  

 har afgivet Erklæring om, hvorvidt Mindesmærket fortjener at fredlyses, samt at alle de Oldsager, der under arbejdernes Udførelse maatte findes i  

 Jorden, enkeltvis eller samlede, afleveres til den tekniske Kontrol for af  

 denne at indsendes til Nationalmuseet, fra hvilket der, saafremt Sagerne  

 beholdes, vil blive udbetalt Finderen en passende Dusør.
 Overtrædelse af ovennævnte Forpligtelser vil medføre Bødestraf efter  

 nærmere Bestemmelse af Ministeren.
 §5.
 Til Overholdelse af Orden og Sikkerhed under Banens Bygning vil, saa vidt  

 saadant af Regeringen maatte anses fornødent, blive anordnet et eget  

 Politiopsyn, hvis Indretning nærmere fastsættes af Regeringen, efter at der  

 er givet Bevillingshaverne Lejlighed til at ytre sig herover.
 Dette Politis anordninger indenfor Grænserne af dets Omraade og Myndighed  

 skal Bevillingshaverne være pligtige at underkaste sig.
 Alle med dette Politi forbundne Udgifter udredes af Anlægskapitalen.
§ 6 Den almindelige Kontrol fra Regeringens Side med Hensyn til det hele Anlæg  

 og Overholdelsen af de derom gældende Bestemmelser vil blive ført af den af  

 Os beskikkede Kommissarius.
Alle Forhandlinger mellem Regeringen og Bevillingshaverne ske gennem denne  

 Embedsmand.
Til ham indsendes saaledes alle Skrivelser og andragender fra  

 Bevillingshaverne til Regeringen.
Kommissarius og de under ham fungerende  

 Medhjælpere skal til enhver Tid have fri adgang til alle Dele af anlæget, og  

 der skal af Bevillingshaverne meddeles Kommissarius alle de Oplysninger, som  

 han maatte fordre.
Han skal have Myndighed til at paatale og standse ethvert  

 Foretagende fra Bevillingshavernes Sider, som han anser stridende mod de  

 fastsatte Bestemmelser og gældende Love og anordninger eller uforeneligt med  

 den offentlige Sikkerhed.
Hans Paatale i saa Henseende skal uvægerlig tages  

 til Følge, indtil Sagen i fornødent Fald efter Bevillingshavernes Forlangende  

 er afgjort ved Ministerens Resolution.
§ 7 Udøvelsen af den specielle tekniske Kontrol med anlæget vil af Ministeren  

 blive overdragen til en Ingeniør.
Til denne har Bevillingshaverne at indsende  

 alle Planer, Tegninger m. v. til approbation, ligesom i almindelighed alt,  

 hvad der angaar Arbejdernes Udførelse, vil blive paaset af denne tekniske  

 Kontrol paa Regeringens Vegne i Overensstemmelse med den Instruktion, som af  

 Ministeren gives samme.
Alle Planer, Kort og Tegninger skal indsendes in  

 duplo, hvorefter det ene Eksemplar sendes tilbage til Bevillingshaverne med  

 Kontrollens Paategning.
Den kontrolerende Ingeniør og dennes Medhjælpere skal til enhver Tid have  

 fri adgang til alle Dele af anlæget og til de Steder, hvor der arbejdes, og  

 der skal af Bevillingshaverne gives dem alle de Oplysninger, som mundtlig  

 eller skriftlig maatte fordres med Hensyn til anlæget og arbejderne paa samme  

 m. v. kontrollen skal have Myndighed til at foretage alle de efter dens Skøn  

 nødvendige Undersøgelser og Prøver med de leverede Materialier, de udførte  

 Arbejder m. m. samt til i dette Øjemed at kræve den fornødne Bistand af  

 Bevillingshaverne.
Den kontrollerende Ingeniør er berettiget til at forkaste  

 de ved en Licitation fremkomne Tilbud og fordre ny Licitation afholdt paa  

 ændrede Betingelser; han kan forkaste de af Bevillingshaverne foreslaaede  

 Konstruktioner eller leverede Materialier, som han anser for uskikkede til  

 Øjemedet, ligesom han kan fordre enhver Del af arbejdet, som han anser for  

 ufyldestgørende, omgjort.
 Bevillingshaverne kan indanke de af den tekniske Kontrol givne Paalæg for  

 Ministeren, men er pligtige til, naar saadant forlanges af Kontrollen,  

 foreløbig at rette sig efter dennes Paalæg uden at kunne fordre nogen  

 Erstatning for det herved mulig paaførte Tab.
§ 8 Anlæget af Banen skal fremmes saaledes, at den i alt væsentligt er færdig  

 og under Iagttagelse af de nedenfor i § 9 givne Forskrifter i sin hele  

 Udstrækning kan aabnes for Fællesdriften med Jernbanen fra Varde til Nørre  

 Nebel efter en fuldstændig Driftsplan senest 4 aar efter denne Bevillings  

 Dato.
Saafremt denne Termin ikke iagttages, skal Bevillingen være forbrudt,  

 medmindre det godtgøres, at Terminens Overholdelse er bleven umuliggjort ved  

 Bevillingshaverne utilregnelige Omstændigheder, saasom Naturbegivenheder,  

 arbejdsstandsninger eller andet deslige.
§ 9 Banen maa ikke aabnes for nævnte Fællesdrift, forinden Tilladelse dertil  

 er meddelt af Ministeren, samt forinden der ved anstillede Prøver og  

 Undersøgelser er opnaaet Vished for, at Anlæget med Tilbehør samt det  

 fornødne Driftsmateriel er af god Beskaffenhed og det fornødne  

 Tjenestepersonale tilstrækkelig indøvet.
§ 10 De ved Førelsen af Regeringens Tilsyn med Banens anlæg foranledigede  

 Udgifter afholdes af anlægskapitalen.
 §11.
Førend nogen Del af anlæget paabegyndes, skal Bevillingshaverne suplere  

 det inden Bevillingens Udfærdigelse stillede Depositum af 10,000 Kr. til  

 40,000 Kr. i saadanne Effekter, som Ministeren vil tage for gode.
Det  

 saaledes stillede Depositum skal tjene Regeringen til Sikkerhed for de  

 ovenanførte Betingelsers Opfyldelse, og skulde Regeringen være nødsaget til  

 at gøre sig betalt i samme, skal Bevillingshaverne være forpligtede til under  

 Bevillingens Fortabelse uden Ophold at suplere Sikkerheden til det nævnte  

 Beløb.
Den stillede Sikkerhed bliver, for saa vidt den ikke benyttes til  

 Dækning af Statskassens Krav paa Bevillingshaverne, at tilbagebetale, naar  

 hele anlæget er fuldført og aabnet for Driften overensstemmende med de  

 foranførte Bestemmelser.
§ 12 Forbrydes Bevillingen, hjemfalde de af Bevillingshaverne deponerede Beløb,  

 jfr. § 11, til Statskassen.
 II.
§ 13 Senest 1 Aar efter Banens aabning for Fællesdriften bliver der af  

 Bevillingshaverne at forelægge Ministeren et fuldstændigt Regnskab over den  

 hele til anlæget anvendte anlægskapital, beregnet paa den i fornævnte Lov Nr.  

 156 af 27de Maj 1908 § 9 ommeldte Maade.
For saa vidt Udbetaling af  

 Erstatningsbeløb m. v. i Anledning af de til Baneanlæget fornødne Grunde har  

 fundet Sted gennem Statskassen, jfr. ovenfor § 3. 2det Stykke, bliver dog  

 Regnskabet herover at aflægge ved Kommissarius; imod dette Regnskab, i  

 hvilket der ikke bliver at beregne Bevillingshaverne nogen Rente af de af dem  

 indbetalte Summer, skal de ikke med Retsvirkning kunne fremsætte nogen  

 Indsigelse.
 Bevillingshaverne er forpligtede til at give den, der paa Ministerens  

 Vegne reviderer det af Bevillingshaverne aflagte anlægsregnskab, adgang til  

 at gennemgaa de ved anlæget førte Bøger, ligesom de uvægerlig har at meddele  

 alle af Ministeren eller Revisor iøvrigt begærte Oplysninger vedkommende  

 Regnskabet.
§ 14 Af Statskassen ydes til Baneanlæget et Bidrag, udgørende Halvdelen af den  

 hele til anlæget i Følge aflagt Regnskab bevislig anvendte anlægskapital  

 (jfr. § 13).
Forskud paa Statskassens Bidrag kan efter Ministerens nærmere Bestemmelse  

 ydes Bevillingshaverne paa disses Begæring, efterhaanden som Anlæget skrider  

 frem, og i Forhold til Størrelsen af de af Bevillingshaverne alt anvendte  

 Bekostninger paa Anlæget.
Endelig Afregning med Hensyn til Bidraget finder  

 Sted snarest mulig, efter at anlægsregnskabet ved Ministerens Foranstaltning  

 er revideret.
§ 15 For Statskassens Bidrag til Anlæget efter foranstaaende § 14 bliver der af  

 Bevillingshaverne at udstede særlig Forskrivning, i Følge hvilken Statskassen  

 for sit Bidrag nyder samme Ret som de almindelige Bidrag fra kommuner eller  

 private.
 Det er Bevillingshaverne forbudt at optage Laan mod Prioritet i  

 Baneanlæget med Tilbehør, ligesom der efter nærværende Bevillings  

 Overdragelse til et aktieselskab, jfr. § 35, ikke for nogen Del af  

 aktiekapitalen vil kunne udstedes Fortrinsaktier.
 III.
§ 16 Alle Medlemmerne af Bestyrelsen for Banen saavel som alle ved denne  

 ansatte skal have dansk Indfødsret og være danske Undersaatter.
 Ingen kan ansættes i en overordnet Stilling ved Banen, førend Ministerens  

 Samtykke til Ansættelsen er erhvervet.
 Alle ved Banens Drift ansatte skal være forsikrede mod Ulykkestilfælde  

 under deres arbejde i et i Medfør af Lov af 7de Januar 1898 anerkendt  

 Forsikringsselskab.
§ 17 Ministeren træffer nærmere Bestemmelse med Hensyn til det Tilsyn, som vil  

 være at føre med Banen efter dens Anlæg saavel i økonomisk som i teknisk  

 Henseende.
 De, der fører Tilsynet med Banen, skal have fri adgang til denne og dens  

 Tilbehør samt fri Befordring paa Banen, og Bevillingshaverne skal være  

 pligtige at meddele enhver af dem begært Oplysning vedkommende Banen og dens  

 Drift og rette sig efter de af dem givne Paalæg, dog under Rekurs til  

 Ministeren.
 Udgiften til det heromhandlede Tilsyn er Bevillingshaverne uvedkommende.
§ 18 Bevillingshaverne er underkastede Ministerens Bestemmelse om de fornødne  

 Foranstaltninger til at hindre Ildsvaade paa de til Banen stødende  

 brandfarlige Arealer.
 Iøvrigt vil der af Ministeren til Opretholdelse af Orden og Sikkerhed for  

 Færdslen paa Banen blive udfærdiget et Politireglement, som bliver uvægerlig  

 at følge under Banens Benyttelse.
§ 19 Der forbeholdes Ministerens Approbation paa Planen for de ordinære  

 Banetogs Anordning og Gang samt Ret til deri senere at bestemme saadanne  

 Forandringer, som han maatte anse nødvendige eller nyttige.
§ 20 Paa Banens Takster og Reglementer for Befordring af Personer, Gods og  

 kreaturer, Lønningsreglement og Uniformsreglement saavel som Instrukser og  

 øvrige Reglementer for Tjenesten paa Banen forbeholdes ligeledes Ministerens  

 approbation.
Samtlige Instrukser og øvrige Reglementer for Tjenesten paa Banen blive at  

 forelægge Ministeren, førend de træder i Kraft.
De Forandringer, han maatte  

 fordre foretagne i dem, har Bevillingshaverne at tage til Følge.
§ 21 Med Hensyn til Bevillingshavernes Erstatningspligt for Skade paa Personer  

 og Gods forholdes efter Lov om Erstatningsansvar for Skade ved Jernbanedrift  

 af 26de Marts 1898.
I Tilfælde af Overtrædelser fra Bevillingshavernes Side af de for Banens  

 Drift approberede Reglementer, Instrukser m. v., ligesom ogsaa, naar Ulykker  

 maatte indtræffe, der af Ministeren skønnes at være Bevillingshaverne  

 tilregnelige, uden at der dog findes anledning til offentlig Paatale, kan  

 Ministeren paalægge Bevillingshaverne en Mulkt, som bliver at udrede uden al  

 Rettergang.
Dette gælder ogsaa for Overtrædelser af nærværende Bevilling, for  

 saa vidt disse ikke efter Bevillingens eget Indhold maatte medføre yderligere  

 Virkninger.
§ 22 Bevillingshaverne er pligtige under en Mulkt, hvis Størrelse og anvendelse  

 bestemmes af Ministeren, stedse at holde Banen med alt Tilbehør i  

 uformindsket og forsvarlig Stand, overensstemmende med de for dens Anlæg og  

 Drift fastsatte Regler.
Naar Driften maatte kræve det, skal Ministeren kunne  

 paalægge Bevillingshaverne at udvide Banens Driftsmateriel og Inventar.
 For saadanne Forandringer eller Udvidelser af Post-, Telegraf- og  

 Toldvæsenets Lokaler, som efter disses første Indretning maatte blive  

 paalagte Bevillingshaverne, skal disse nyde en passende Godtgørelse efter  

 Ministerens Bestemmelse.
§ 23 Saavel ved Banens anlæg som senere under dens Drift skal Bevillingshaverne  

 underkaste sig Ministerens Fordringer med Hensyn til, hvad der skal iagttages  

 i Henseende til Undersøgelse og Transport af toldpligtigt Gods, samt med  

 Hensyn til afgivelse og Indretning af Vogne for Brev- og Pakkeposten.
 For Posternes Transport nyde Bevillingshaverne Godtgørelse efter en af  

 Ministeren fastsat Takst.
Bevillingshaverne skal, hvis saadant af Ministeren forlanges, til  

 Jernbanetelegraf anvende Stænger, præparerede efter en af Ministeren angiven  

 Metode og af saadanne Dimensioner, at Statstelegrafens Linier derpaa, om  

 ønskes, kan anbringes.
Hvis Stængerne saaledes af Statstelegrafen benyttes,  

 overtager denne Stængernes Vedligeholdelse for saa lang Tid, som den benytter  

 dem.
Telegrafapparaterne, der anvendes, skal, hvis det af Ministeren  

 forlanges, være af den Konstruktion, som benyttes ved Statstelegrafen, og de  

 dermed forsynede Jernbanestationer skal Paa Forlangende af Ministeren kunne  

 benyttes til offentlig Korrespondance paa Betingelser, der nærmere fastsættes  

 af ham. - Saafremt der til Banens Tjeneste med Ministerens Samtykke maatte  

 blive benyttet Telefonanlæg, skal Bevillingshaverne herved være underkastede  

 lignende Bestemmelser som foran fastsat med Hensyn til Telegrafanlæg.
§ 24 Det forbeholdes Regeringen under Mobilisering og i Krigstid at bestemme  

 Betingelserne for Banens Benyttelse til Befordring af Tropper eller til andet  

 militært Øjemed.
Regeringen bestemmer tillige, i hvilken Udstrækning Banen i  

 Fredstid skal tillade, at der træffes Foranstaltninger i anledning af denne  

 Benyttelse.
 For Beskadigelser af Banen m. v. i Krigstilfælde, hvad enten de ske ved  

 Fjenden, eller de foretages til Landets Forsvar, Paahviler der ikke  

 Statskassen nogen Erstatningspligt.
 De Bevillingshaverne tilkommende Rettigheder forblive iøvrigt i Krigstid  

 sikrede i deres fulde Omfang.
§ 25 Bevillingshaverne skal være pligtige at underkaste sig de Bestemmelser,  

 som af Ministeren maatte træffes med Hensyn til civile og militære  

 Myndigheders Adgang til under Udførelsen af deres Tjenesteforretninger at  

 betræde Banens Terræn.
§ 26 I det Tilfælde, at Regeringen skulde agte selv at anlægge eller at  

 tillægge andre Bevilling til anlæg af Jernbaner, der ønskes satte i  

 Forbindelse med den her omhandlede Jernbane, skal Bevillingshaverne være  

 underkastede de Bestemmelser, som i Betingelserne for den gensidige  

 Tilslutning og Drift fastsættes af Ministeren.
§ 27 Til Sikkerhed for Banens fortsatte og uforstyrrede Drift efter dens  

 Aabning for Færdslen skal Bevillingshaverne være forpligtede til at danne en  

 Reserve- og Fornyelsesfond, svarende til 10 pCt. af anlægskapitalen (jfr. §  

 13). Saalænge Fonden ikke er bragt op til 5 pCt. af anlægskapitalen, skal der  

 henlægges 40 pCt. af det aarlige Driftsoverskud, derefter 10 pCt. af samme,  

 indtil Fonden er bragt op til 10 pCt. af anlægskapitalen.
Fondens Midler kan  

 med Ministerens Billigelse anvendes til Fornyelser og Udvidelser af anlægene  

 med Tilbehør.
Ministeren bestemmer ligeledes, efter hvilke Regler de  

 forbrugte Beløb skal tilbagebetales Fonden.
 Reserve- og Fornyelsesfonden gøres rentebærende efter en Ministeren af  

 Bevillingshaverne forelagt Plan.
 Alle Fonden tilhørende Værdipapirer skal forsynes med Paategning af  

 Ministeren om deres Bestemmelse.
§ 28 Hvert aar inden en af Ministeren fastsat Frist skal til dennes approbation  

 indsendes af Bevillingshaverne et Overslag over Banens Drift i det  

 paafølgende Driftsaar, dette beregnet saaledes, som af Ministeren nærmere  

 bestemmes.
De Forandringer, som Ministeren foretager i Budgettet, er  

 Bevillingshaverne pligtige at tage til Følge, ligesom de er uberettigede til  

 uden Ministerens approbation at afholde Udgifter, som ikke har Hjemmel i det  

 approberede Budget, eller at overskride de deri opførte Summer.
§ 29 Senest 3 Maaneder efter Udgangen af hvert Driftsaar har Bevillingshaverne  

 at indsende til Ministeren et i Henhold til det approberede Budget affattet,  

 specificeret og dokumenteret Regnskab over Banens Indtægter og Udgifter i det  

 forløbne Driftsaar.
Forinden dette Regnskab ved Ministerens Foranstaltning er  

 revideret og befundet rigtigt, kan intet Udbytte udbetales.
 IV.
§ 30 Bevillingshaverne skal være uberettigede til uden Ministerens Samtykke:
a. at bortforpagte Banens Drift; b. at afhænde nogen til Banen hørende Grundejendom eller noget til Banen  

 hørende og til dens Øjemed brugeligt væsentligere Materiale; c. at købe ny Grundejendom for Banen; d. at afslutte Kontrakt med andre Befordringsanstalter om Tilslutning til  

 disse eller om fælles Benyttelse af Banen eller dens Tilbehør; § 31 Bevillingshaverne er forpligtede til at underkaste sig alle de almindelige  

 Love og Anordninger, som for Tiden er eller herefter maatte blive gældende  

 for Jernbaners anlæg og Drift i kongeriget Danmark.
 Bevillingshavernes Værneting er den kongelige Landsover- samt Hof- og  

 Stadsret i Kjøbenhavn.
 V.
§ 32 Der tilstaas Bevillingshaverne følgende Rettigheder og Begunstigelser med  

 Hensyn til det heromhandlede anlæg.
a.
De til Baneanlæget anvendte Grunde fritages, saalænge de benyttes i det  

 paagældende Øjemed, for alle paa samme hvilende afgifter og Byrder, og de paa  

 Grundene opførte, til anlæget henhørende Bygninger saavel i Købstæderne som  

 paa Landet, fritages indtil videre for alle ellers paa Bygninger hvilende  

 kongelige Skatter og Afgifter.
b.
Afslutning af Overenskomster i anledning af Banens første Anlæg som og  

 Udstedelse og Overdragelse af aktiebreve og Forskrivninger til Statskassen og  

 til Kommuner eller private, som have ydet Bidrag til anlæget, jfr. § 15,  

 kunne foregaa uden Brug af stemplet Papir.
c.
Der indrømmes Bevillingshaverne Godtgørelse for Indførselstold af de  

 Genstande, som anvendes til anlæget af Banen og dennes første Forsyning med  

 Driftstilbehør, dog at Bevillingshaverne i Henseende til Bevislighederne for  

 det indførtes Værdi og anvendelse efter Bestemmelsen saavel som til  

 kontrollen hermed vil have at underkaste sig de Forskrifter, som herom gives  

 af Ministeren.
§ 33 Af den Værdistigning, som ved Anlæget af den i nærværende Eneretsbevilling  

 omhandlede Jernbane tilføres bebyggede eller ubebyggede Ejendomme eller Dele  

 af saadanne, bliver der at svare Jernbaneskyld i Overensstemmelse med de i  

 Lov Nr. 105 af 18de April 1910 herom indeholdte Regler.
 VI .
§ 34 Efter 25 aars Forløb fra Banens aabning i hele sin Udstrækning skal Staten  

 være berettiget til at overtage Banen med Tilbehør og med derpaa hvilende  

 Forpligtelser enten mod Udredelsen af et Vederlag lig det tyvedobbelte af  

 Gennemsnittet af Banens Nettoudbytte i de sidste 3 Aar, der gaar forud for  

 det aar, i hvilket den forlanges overdragen til Staten, eller mod Udredelsen  

 af en Sum, der svarer til den Kapital, som bevislig er anvendt til anlæget af  

 Banen.
Der forbeholdes Staten Valget mellem disse to Overdragelsesmaader, og  

 kan der i begge Tilfælde efter uvillige Mænds Skøn fradrages i Vederlaget et  

 passende Beløb, saafremt Banen med Tilbehør ikke paa Overdragelsens Tid i  

 enhver Henseende findes i fuldstændig og vel vedligeholdt Stand.
Regeringen skal imidlertid være berettiget til inden det ovennævnte  

 Tidspunkt at fordre sig Banen overdraget efter de ovenanførte Bestemmelser,  

 saafremt Driften uden uafvendelig Nødvendighed og uden Regeringens Samtykke  

 afbrydes, ligesom Regeringen i et saadant Tilfælde ogsaa skal være berettiget  

 til at etablere en midlertidig Drift for Bevillingshavernes Regning og paa  

 deres Risiko og vedblive dermed, indtil Bevillingshaverne paa fyldestgørende  

 Maade godtgør at være i Stand til selv at fortsætte Driften.
Mod det af  

 Regeringen for den midlertidige Drift aflagte Regnskab kan der ikke med  

 Retsvirkning rejses nogen Indsigelse af Bevillingshaverne.
§ 35 I Tilfælde af Meningsulighed mellem Ministeren og Bevillingshaverne om,  

 hvorledes Banens Nettoudbytte skal beregnes, skal Sagen i Mangel af mindelig  

 Overenskomst afgøres ved Voldgift.
I dette Øjemed vælger hver af Parterne en  

 Voldgiftsmand.
Naar disse Mænd blive enige om en afgørelse, er denne  

 forbindende for begge Parter, men blive de ikke enige, tilkalder Ministeren  

 en i de paagældende Forhold særlig kyndig Mand, ved hvis afgørelse det da  

 skal have sit endelige Forblivende.
Denne skal ved sin afgørelse ikke være  

 bunden til at tage en af Parternes Paastande til Følge eller til at vælge  

 mellem de tvende Voldgiftsmænds Kendelser.
Ved Voldgiftskendelsen bestemmes  

 det tillige, hvilken af Parterne der skal bære Udgifterne ved Voldgiften.
 VII.
§ 36 Nærværende Bevilling skal, samtidig med at Banen aabnes for Fællesdriften  

 med Jernbanen fra Varde til Nørre Nebel, overdrages til et Selskab, der  

 repræsenterer andelshaverne i Banen, og som indtræder i alle de oprindelige  

 Bevillingshavere tilkommende Rettigheder og paahvilende Forpligtelser.
 Det forbeholdes Ministeren efter Forslag af Bevillingshaverne at fastsætte  

 de fornødne Bestemmelser for et saadant Selskab, derunder Regeringens Andel i  

 og Kontrol med Bestyrelsen af Selskabets anliggender, Banens og Driftens  

 Bestyrelse m. v.
Selskabets aktier skulle, naar de udstedes til andre end Stat og Kommune,  

 lyde paa Navn og noteres i Selskabets Bøger.
De maa ikke transporteres til  

 Ihændehaveren og kunne naar som helst indkaldes af Selskabet til Indløsning  

 med deres Paalydende.
§ 37 Med Hensyn til Bevillingens Fortolkning skal Bevillingshaverne være  

 underkastede Ministerens Kendelse.
 Hvorefter alle vedkommende sig allerunderdanigst have at rette.
 Givet paa Amalienborg, den 31te Juli  

 1911.
 Under Vor Kongelige Haand og Segl.
 Frederik R.
(L.
S.) Th.
Larsen.
 Hvilket herved bringes til almindelig Kundskab.
 Ministeriet for offentlige arbejder, den  

 10de August 1911.
Th.
Larsen.
P.
Nørgaard.
