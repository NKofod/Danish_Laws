Tendenser i ankenævnenes  

 afgørelser efter bistandsloven - hjælp til forsørgelse -  

 tilbagebetaling - modregning - kontanthjælp - fradrag - revalidering -  

 lov om social bistand § 25, § 26, § 27, § 37, § 37a, § 43 Hjælp til forsørgelse  

 (Artikel af ankechef Kirsten Hannibal, Den Sociale Ankestyrelse) Tilbagebetaling Ankestyrelsen har modtaget en række afgørelser  

 vedrørende reglerne i bistandslovens §§ 25, 26 og 27 om  

 tilbagebetaling af kontanthjælp.
Hovedparten af afgørelserne må anses for at være i  

 overensstemmelse med bistandslovens regler og Ankestyrelsens praksis på  

 området.
Disse afgørelser giver ikke anledning til  

 bemærkninger.
 Der er blandt afgørelserne nogle, som er meget konkrete og beror  

 på en konkret risikoafvejning af hvem er nærmest til at  

 bære risikoen for fejlagtig udbetaling i den situation, hvor der  

 også er sket fejl fra kommunens side.
* Ankestyrelsen har fået tilsendt en sag, hvor nævnet  

 pålagde kommunen at frafalde krav om tilbagebetaling, idet det forhold  

 at ansøger havde overtrukket sin konto i banken, når han  

 samtidig havde meddelt kommunen, at kontoen ikke skulle anvendes til  

 indbetaling af kontanthjælp, ikke var omfattet af ordlyden i  

 bistandslovens § 26, stk. 1, nr, 1, om uforsvarlig økonomi.  

 Ansøger havde overfor kommunen inden kontanthjælpens udbetaling  

 meddelt, at han ønskede at få ændret sit kontonummer,  

 således, at kontanthjælpen blev indsat på et nyt  

 kontonummer.
Kommunen indsatte imidlertid kontanthjælpen på den  

 gamle konto, hvorefter banken havde inddraget kontanthjælpen til  

 dækning af overtræk.
Ankestyrelsen har ikke behandlet en  

 sådan sag principielt, men afgørelsen må siges at  

 være i overensstemmelse med tidligere afgørelser om hvem, der er  

 nærmest til at bære risikoen for "fejludbetaling".
* I en sag fandt nævnet, at på grund af, at ansøger  

 på tidspunktet for udbetalingen af kontanthjælpen, ikke havde  

 mulighed for at kontrollere om kommunens beregning var korrekt, kunne han  

 ikke anses for at have modtaget hjælpen mod bedre vidende, da det  

 senere viste sig, at kommunen havde beregnet forkert.
Afgørelsen er  

 helt i tråd  med bistandslovens regler og Ankestyrelsens praksis  

 på området.
* Ankestyrelsen har modtaget en afgørelse, hvor nævnet  

 pålagde kommunen at frafalde tilbagebetalingskrav vedrørende  

 udbetalt hjælp i forbindelse med kompensation for tabt  

 arbejdsfortjeneste, idet hjælpen ikke var modtaget mod bedre vidende.  

 Hjælpen var ydet til en mor, hvis barn var alvorligt hjertesygt,  

 hvorfor moderen ikke kunne starte på arbejde efter endt barselsorlov.  

 Kommunen udbetalte fejlagtigt kompensationen svarende til ansøgers  

 bruttoløn og ikke  nettoindkomsten, som det rettelig skulle have  

 været.
Afgørelsen om, at der ikke kunne kræves  

 tilbagebetaling da fejlen ikke skyldtes ansøgers forhold, må  

 siges at være i overensstemmelse med Ankestyrelsens praksis.
* Nævnet har i en sag pålagt kommunen at frafalde et  

 tilbagebetalingskrav, idet en manglende skriftlig erklæring til  

 A-kassen om optagelse senest 2 uger efter uddannelsens afslutning efter  

 regler i § 41, stk. 1, i lov om arbejdsløshedsforsikring ikke i sig  

 selv kunne sidestilles med uforsvarlig økonomi.
Kommunen havde ikke  

 godtgjort, at ansøger havde modtaget særskilt underretning eller  

 vejledning om konsekvensen af ikke at indmelde sig i A-kasse.  

 Afgørelsen er konkret.
* I en sag fandt nævnet ikke, at kommunen kunne nægte  

 udbetaling af kontanthjælp til en flygtning og dennes  

 ægtefælle med henvisning til, at ansøger havde  

 nægtet at underskrive på en udvidet § 18-erklæring, hvori  

 kommunen nærmere redegjorde for reglerne om udrejse af Danmark i  

 forbindelse med modtagelse af kontanthjælp.
Nævnet lagde til  

 grund, at det ikke efter bistandslovens § 18 er en betingelse for udbetaling  

 af kontanthjælp, at det ved underskrift på den omhandlede  

 erklæring dokumenteres, at ansøger har forstået indholdet.  

 Hvis en lignende sag bliver indbragt for Ankestyrelsen, vil den blive antaget  

 til principiel behandling.
Modregning Der er indsendt 2 afgørelser vedrørende § 25, stk. 1, nr. 2  

 og modregning.
 * I et tilfælde, hvor der var fastsat en afdragsordning for  

 tilbagebetalingspligtig kontanthjælp, fandt nævnet, at kommunen  

 havde været berettiget til at foretage modregning i ansøgers  

 tilgodehavende vedrørende for meget indbetalt forbrugsafgift.  

 Ankestyrelsen har ikke behandlet spørgsmålet principielt, men  

 ville antage en lignende sag, hvis den blev indbragt med anmodning om  

 principiel behandling.
* Der er indsendt en  anden sag om modregning af krav på  

 efterregulering af boligydelse i kommunens krav på  

 tilbagebetalingspligtig kontanthjælp efter bistandslovens § 37a og ikke  

 i tilbagebetalingspligtig kontanthjælp efter § 46. Nævnet fandt,  

 at betingelsen for at foretage modregning efter dansk rets almindelige regler  

 var opfyldt.
Ankestyrelsen ville have antaget sagen, hvis den blev indbragt  

 med anmodning om principiel behandling.
Kontanthjælp Der er indsendt 4 sager, der vedrører bistandslovens §§ 37, og  

 37a.
* I en sag fandt nævnet ikke, at det forhold, at en 17-årig,  

 der var flyttet hjemmefra på grund af uoverensstemmelse med moderen var  

 sådan en ændring i pågældendes forhold, at det kunne  

 begrunde, at kommunen udbetalte kontanthjælp til ham.
Der blev lagt  

 vægt på, at moderen havde forsørgelsespligten overfor ham,  

 og at moderen havde tilkendegivet, at hun ville deltage i drengens  

 forsørgelse.
Afgørelsen er i overensstemmelse med  

 gældende regler og praksis.
* I en anden sag tiltrådte nævnet kommunens afslag på  

 supplerende kontanthjælp til arbejdsløshedsdagpenge, der var  

 søgt mere end 1 1/2 år efter, at ansøger var blevet  

 arbejdsløs.
Det forhold, at ansøger havde fået et barn og  

 at økonomien var blevet forværret som følge heraf kunne  

 ikke begrunde en ændret vurdering.
Afgørelsen er i  

 overensstemmelse med praksis.
* I en sag fandt nævnet ikke grundlag for at pålægge  

 kommunen at udbetale kontanthjælp efter reglerne om unge gravide, der  

 har passeret 12. svangerskabsuge, idet der ikke på  

 ansøgningstidspunktet var tale om et dokumenteret behov for  

 hjælp begrundet i graviditeten.
Afgørelsen er i overensstemmelse  

 med gældende regler.
Fradrag i kontanthjælp * Et nævn har truffet afgørelse om, at der kunne ske fradrag  

 i ansøgers kontanthjælp med det beløb på kr. 1.500,  

 som hendes søn betalte for kost.
Der blev herved lagt vægt  

 på, at kontanthjælpen beregnedes som forsørgelsesydelse.  

 Ankestyrelsen ville have antaget sagen, hvis den havde været indbragt  

 med anmodning om principiel behandling.
* Et nævn har truffet afgørelse om, at der ved beregningen af  

 supplerende kontant-hjælp yderligere skal ske fradrag af  

 ansøgers indtægt i den beregnede kontanthjælp for den  

 følgende måned.
Fradraget skal foretages, således at  

 eventuelt månedligt overskud set i forhold til ansøgers  

 kontanthjælpsniveau skal fradrages i de følgende måneders  

 kontanthjælp.
Afgørelsen er i overensstemmelse med praksis, jf.  

 SM O-31-97.
* Et nævn har truffet afgørelse om, at et udbetalt provenu  

 fra en kapitalpension medførte, at ansøgers økonomiske  

 behov var dækket i en vis periode.
Fradraget for provenuet ved  

 tilbagekøbet skulle foretages i den beregnede bruttokontanthjælp  

 og ikke sådan, som det var sket ved kommunens beregning i en beregnet  

 nettokontant-hjælp.
Afgørelsen er i overensstemmelse med  

 praksis.
Revalidering Om de indsendte afgørelser om revalidering efter bistandslovens §  

 43 bemærkes:
 Af de 19 indsendte sager giver 15 af dem ikke umiddelbart anledning til  

 bemærkninger ud fra det foreliggende konkrete indhold.
 Sager som har været indbragt for Ankestyrelsen, og hvori der er  

 truffet afgørelse:
* Afslag på ansøgning om at medtage bruttorevalideringsydelse  

 under praktikophold i Mexico.
Udsendt som SM-38-98 Sager som ikke ses indbragt for Ankestyrelsen, men som formentlig  

 ville/kunne have været antaget som principielle/generelle,  

 såfremt de havde været indbragt:
 * En sag drejede sig om, fra hvilket tidspunkt en ansøger havde  

 modtaget bruttorevalideringsydelse i 5 år.
En ansøger havde afbrudt to uddannelsesforløb til  

 henholdsvis socialrådgiver og pædagog af helbredsmæssige  

 årsager.
Var herefter påbegyndt en uddannelse til  

 folkeskolelærer.
 Nævnet fandt, at påbegyndelse af uddannelsen til  

 folkeskolelærer måtte anses for en ny erhvervsplan, hvilket  

 indebar, at en ny 5-års støtteperiode påbegyndte.
 Ankestyrelsen finder, at afgørelsen er forkert.
 Ankestyrelsen har for nylig truffet afgørelse i en lignende sag,  

 hvor Ankestyrelsen fandt, at et revalideringsforløb, der var  

 iværksat på grundlag af en bestemt helbredsmæssig eller  

 social situation, skulle betragtes som et samlet forløb, uanset der  

 undervejs skete ændringer i erhvervsplanen i form af uddannelsesskift.  

 Afgørelsen er udsendt som SM O-20-98.
 * Et nævn har indsendt en afgørelse om fastsættelse af  

 hidtidig arbejdsindtægt, når revalidenden modtager løbende  

 erhvervsevnetabserstatning efter arbejdsskade- forsikringsloven.
 Der var tale om en ansøger, som i perioden mellem arbejdsskaden og  

 revalideringen havde haft en større indkomst end før  

 skaden.
Kommunen mente, at den skulle kompensere ansøgeren for netop den  

 indtægt hun havde på skadestidspunktet.
Kommunen mente ikke, at  

 reglerne gav mulighed for at anvende den højere arbejdsindtægt,  

 ansøgeren havde, umiddelbart før hun påbegyndte  

 revalidering.
 Nævnet fandt ikke, at ansøgerens hidtidige  

 arbejdsindtægt skulle fastsættes til den af Arbejdsskadestyrelsen  

 fastsatte årsløn, jfr. § 41 og 42 i lov om forsikring mod  

 følger af arbejdsskade.
 Nævnet fandt, at en ansøgers "hidtidige  

 arbejdsindtægt", jfr. § 11. stk. 1 i Socialministeriets  

 bekendtgørelse nr. 517 af 2. juli 1990 om den faste  

 bruttorevalideringsydelse m.v. efter bistandslovens  § 43, skulle  

 forstås som indtægten umiddelbart forud for overgangen til  

 revalidering med udgangspunkt i den gennemsnitlige månedlige indtjening  

 gennem en længere periode.
 Nævnet fandt, at dette - såfremt der var gået lang tid  

 mellem skaden og revalideringens påbegyndelse - var udgangspunktet,  

 uanset om ansøgerens indkomst var højere eller lavere, end den  

 af Arbejdsskadestyrelsen fastsatte årsløn.
 Nævnet pålagde på denne baggrund kommunen at foretage en  

 ny beregning.
Sagen er ikke indbragt for Ankestyrelsen.
Sagen ville være blevet  

 antaget til principiel behandling, hvis den havde været indbragt.
 * En nævnsafgørelse som ville have været udsendt som SM  

 til supplement af SM O-75-89, såfremt Ankestyrelsen fortsat udsendte  

 SM'er på sager vedrørende tilbagebetaling af  

 uddannelseslån ydet efter dagældende bistandslovs § 42.
Nævnet havde besluttet at anse ansøgerens to uddannelser som  

 et sammenhængende uddannelsesforløb, jfr.
SM O-75-89,  

 således at kravet mod ansøgeren ikke kunne anses for bortfaldet  

 efter den 5-årige bortfaldsfrist i dagældende § 42, stk. 7.
 Sagen blev indbragt for Folketingets Ombudsmand, som fandt det  

 betænkeligt, at betragte bortfaldsreglen for su-spenderet,  

 således at den først begyndte at løbe fra januar 1992,  

 hvor den 2. uddannelse var gennemført.
 Den omstændighed, at studieophøret i realiteten havde varet i  

 tre år talte for ikke at betragte de to studieperioder som et samlet  

 forløb.
 Efter anmodning fra Ombudsmanden genoptog nævnet sagen og  

 ændrede afgørelsen i overensstemmelse med det af Ombudsmanden  

 anførte.
