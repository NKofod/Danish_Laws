Efter skattekontrollovens § 20, stk. 1 kna ministeren for skatter og  

 afgifter, eller den, han bemyndiger dertil, tilkendegive en skatteyder, at en  

 sag om overtrædelse af skattekontrolloven kan afgøres uden retsforfølgning,  

 hvis ligningsrådet skønner, at overtrædelsen ikke vil medføre højere straf  

 end bøde, og skatteyderen erkender sig skyldig i overtrædelsen samt erklærer  

 sig rede til at betale en nærmere angivet bøde.
Ministeren for skatter og  

 afgifters beføjelse efter skattekontrollovens § 20, stk. 1 er delegeret til  

 ligningsrådet.
 Ligningsrådet har i medfør af § 12, jf. § 28 i forretningsordenen for  

 ligningsrådet og statsskattedirektoratet bemyndiget statsskattedirektoratet  

 til at træffe afgørelser på rådets vegne i skattestraffesager.
 Følgende sager foreligges dog fortsat for ligningsrådet:
 1. Sager som ligningsrådet kræver forelagt.
 2. Sager vedrørende medlemmer af folkevalgte råd eller  

 nævn.
 3. Sager der har været genstand for betydelig  

 offentlig interesse.
 4. Sager som statsskattedirektoratet skønner det  

 hensigtsmæssigt at forelægge, fordi de frembyder tvivlsomme eller  

 kontroversielle spørgsmål.
 5. Sager hvori skatteyderen ønsker personligt  

 foretræde for ligningsrådet.
 6. Ansøgninger om eftergivelse eller nedsættelse af  

 bøder, tillægsskat og dødsbotillæg.
 7. Sager vedrørende opstilling af generelle  

 retningslinier for skattemyndighedernes behandling af skattestraffesager.
 8. Bødeforelæg med bøder på 200.000 kr. og derover.
 Sager, hvori statsskattedirektoratet har kompetencen i henhold til  

 delegationen, forelægges efterfølgende ligningsrådet på lister til  

 orientering.
Punkt 4 omfatter tillige sager, som statsskattedirektoratet indstiller  

 henlagt.
Punkt 7 omfatter også sagskomplekser, dvs. større grupper af  

 ensartede sager.
 Efter ligningsrådets delegation har statsskattedirektoratet herefter  

 kompetencen til at skønne, om en skattestraffesag kan afgøres udenretligt  

 samt til i givet fald at forelægge en bøde for den pågældende skatteyder.
