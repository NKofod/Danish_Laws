 Denne meddelelse indeholder følgende:
 1. Sager mod børn under 15 år.
 1.1. Generelt.
Børn under 15 år kan ikke straffes.
Politiet kan dog efterforske sådanne  

 sager, bl.a. for at klarlægge omfanget af kriminaliteten, for at konstatere,  

 om andre personer kan mistænkes, og for at få eventuelle koster tilbagegivet.
 1.2. Tilbageholdelse.
 1.2.1. Generelle betingelser for tilbageholdelse.
 Tilbageholdelse af børn under 15 år, der mistænkes for strafbart forhold,  

 forudsætter, at betingelserne for anholdelse er til stede, og at hensynet til  

 sagens opklaring og barnets tarv gør tilbageholdelsen nødvendig.  

 Tilbageholdelsen skal bringes til ophør snarest muligt og må ikke udstrækkes  

 ud over, hvad der er strengt nødvendigt af hensyn til efterforskningen og for  

 at sikre, at barnet overgives til rette vedkommende.
 1.2.2. Magtmidler.
Tilbageholdte børn under 15 år skal anbringes i almindeligt kontor,  

 vagtlokale eller lignende.
Anbringelse i venterum eller detentionslokale må  

 kun ske, såfremt anden anbringelse ikke er mulig.
Anbringelse i arresthus må  

 ikke finde sted.
Håndjern og lignende magtmidler må ikke benyttes.
 1.3. Underretning om afhøring eller tilbageholdelse.
Tilbageholdes barnet eller skal barnet afhøres, tilkaldes en repræsentant  

 for de stedlige sociale myndigheder.
Barnets forældre (forældremyndighedens  

 indehaver) underrettes også i disse tilfælde.
Underretning kan udsættes i det  

 omfang efterforskningen nødvendiggør dette.
Der henvises i øvrigt til pkt.  

 2.2. om fremgangsmåden.
 1.4. Underretning til de sociale myndigheder.
Senest når efterforskningen er afsluttet, orienteres de sociale  

 myndigheder i den kommune, hvor barnet har bopæl, hvis kriminaliteten eller  

 andre oplysninger i sagen giver formodning om, at barnet har behov for social  

 bistand.
Sagens akter kan vedlægges i fornødent omfang.
Reglerne herom findes  

 i bekendtgørelse nr. 875 af 27. november 1997 om underretningspligt over for  

 kommunen efter lov om social service, jf. bilag 1.
 2. Sager mod unge mellem 15 og 18 år.
 2.1. Sanktionsvalget.
 2.1.1. Bøde eller advarsel.
 Består kriminaliteten i butikstyveri eller andre former for  

 berigelseskriminalitet omfattet af straffelovens § 287, søges sagen afgjort  

 med bøde eller advarsel efter de retningslinier, der er fastsat i  

 "Vejledning om bødetakster i politisager".
 Det samme gælder ved 1. eller 2. gangs forseelser vedrørende brugstyveri.
 Sager vedrørende mindre alvorlige dokumentfalskforhold, jf. straffelovens  

 § 172, stk. 2, bør også søges afgjort med bøde.
Andre sager, der over for personer over 18 år som hovedregel afgøres med  

 bøde eller advarsel, søges også over for unge under 18 år afgjort på denne  

 måde.
Dette gælder f.eks. ved overtrædelse af lov om euforiserende stoffer,  

 hvor førstegangsovertrædelser i form af besiddelse til eget brug normalt vil  

 skulle afgøres med advarsel, jf.
RAC 144 af 15.7.1969.
 2.1.2. Tiltalefrafald med vilkår om ungdomskontrakt eller andre 
hjælpeforanstaltninger.
 2.1.2.1. Generelt.
Kan en sag, der i det væsentlige vedrører berigelseskriminalitet og  

 brugstyverier, ikke afgøres med bøde, søges sagen afgjort med et  

 tiltalefrafald med vilkår om ungdomskontrakt.
Hjemmelen hertil er  

 retsplejelovens § 722, stk. 1, nr. 2 og 3, jf. § 723, stk. 1, og lov om  

 social service § 40 (tidligere bistandslovens § 33).
Ungdomskontrakten er en aftale, hvorved den unge med samtykke fra  

 indehaveren af forældremyndigheden forpligter sig til at deltage i nærmere  

 opregnede aktiviteter m.v., mod at anklagemyndigheden afstår fra yderligere  

 retsforfølgning.
Den unge kan herved opnå, at lovovertrædelsen anføres på  

 straffeattesten i kortere tid (1 år, hvis det er første gang den unge  

 modtager en afgørelse for overtrædelse af straffeloven eller lov om  

 euforiserende stoffer), ligesom den unge normalt ikke vil blive pålagt vilkår  

 om bøde.
 Tiltalefrafald uden ungdomskontrakt, men med vilkår om  

 hjælpeforanstaltninger efter lov om social service, anvendes kun  

 undtagelsesvis efter indstilling fra de sociale myndigheder, jf. pkt.  

 2.1.2.4. Sådanne tiltalefrafald anføres på straffeattesten i 2 år.
 Om tiltalefrafald uden særlige vilkår henvises til pkt. 2.1.3.
 2.1.2.2. Anvendelsesområde.
Ungdomskontrakten kan især tilbydes 15-17-årige, der ikke er kommet ind i  

 et mere fast kriminalitetsmønster.
Det er unge, som efter hidtil gældende  

 retspraksis skulle have tiltalefrafald med vilkår om tilsyn af de sociale  

 myndigheder m.v. eller eventuelt den første betingede dom.
Der vil således typisk være tale om unge, der har begået indbrudstyveri  

 eller andet tyveri, visse hærværksforhold eller brugstyveri af cykler eller  

 knallerter eller helt enkeltstående brugstyverier af biler uden samtidig  

 forvoldelse af konkret fare for skade på personer eller ting.
Det er  

 udelukket at anvende ungdomskontrakt ved de under pkt. 2.1.6. og 2.1.7.  

 nævnte former for kriminalitet.
 2.1.2.3. Ungdomskontraktens indhold.
Et tiltalefrafald med vilkår om ungdomskontrakt skal i alle tilfælde  

 indeholde vilkår om sociale foranstaltninger, tilsyn med overholdelse af  

 disse foranstaltninger, vilkår om straffri vandel i en prøvetid og oplysning  

 om virkningen af, at kontrakten ikke overholdes.
Der kan fastsættes  

 yderligere vilkår, jf. nedenfor.
Kontrakten skal udarbejdes således, at der (konkret) tages hensyn til den  

 unges særlige forhold.
Kontrakten skal indeholde en plan, som detaljeret  

 fastlægger de initiativer, som inden for et bestemt tidsrum skal udgøre en  

 samlet indsats over for den unge og udgøre en forpligtelse for den unge.
Der  

 skal også fastsættes bestemmelser om tilsynet med overholdelsen af disse  

 vilkår.
 De sociale foranstaltninger i ungdomskontrakter kan efter lov om social  

 service § 40, stk. 2, være konsulentbistand, praktisk eller pædagogisk støtte  

 i hjemmet, familiebehandling, døgnophold for familien, aflastningsordning,  

 udpegning af personlig rådgiver, udpegning af en fast kontaktperson for den  

 unge, økonomisk støtte, herunder til ophold på kost- eller efterskole, samt  

 anbringelse uden for hjemmet på en døgninstitution, i en plejefamilie eller  

 andet godkendt opholdssted, som må anses for egnet til at imødekomme barnets  

 eller den unges særlige behov.
Der bør især fokuseres på de områder, hvor der er behov for at få den unge  

 til at arbejde med at ændre holdning og adfærd, og hvor der er behov for at  

 støtte den unge i udvikling af et positivt forløb.
Den sociale indsats bør  

 derfor være fremadrettet og behøver ikke at relatere sig til den begåede  

 kriminalitet.
Kontrakten kan f.eks. indeholde en forpligtelse for den unge til at søge  

 skole eller andet uddannelsessted, en ungdomsklub eller andre  

 foreningsaktiviteter, f.eks. sportsforeninger.
Endvidere kan kontrakten  

 indeholde vilkår om, hvor den unge skal bo, herunder hos familie eller på et  

 sted, der er anvist af de sociale myndigheder, eventuelt i forbindelse med  

 anbringelse uden for hjemmet.
Der kan også i særlige tilfælde fastsættes  

 vilkår om behandling mod alkohol- eller narkotikamisbrug.
En ungdomskontrakt skal altid gøres betinget af straffri vandel i  

 prøvetiden.
Prøvetiden fastsættes i reglen til 1 år.
I en ungdomskontrakt vil der kunne indgå vilkår om betaling af erstatning  

 og konfiskation.
Der bør normalt ikke fastsættes vilkår om bødebetaling.
Hvis  

 ungdomskontrakten kun indeholder mindre forpligtelser for den unge, f.eks.  

 krav om at fastholde et påbegyndt skole- eller uddannelsesforløb, kan der  

 være behov for at fastsætte vilkår om bøde.
Kontrakten skal indeholde oplysninger om virkningen af, at kontrakten ikke  

 overholdes af den unge.
Betydningen af ny kriminalitet i prøvetiden skal også  

 anføres.
Ungdomskontraktens vilkår om hjælpeforanstaltninger bør normalt ikke løbe  

 i over et år og ikke i kortere tid end tre måneder.
Ungdomskontrakten og  

 dermed de fastsatte hjælpeforanstaltninger kan normalt ikke forlænges ud over  

 det fyldte 18. år, jf. pkt. 2.1.8.
 2.1.2.4. Indgåelse af ungdomskontrakt.
Foreligger der en bestyrket tilståelse fra den unge, skønner politiet  

 umiddelbart, om sagen egner sig til at blive afgjort med et tiltalefrafald  

 med vilkår om ungdomskontrakt.
Politiet underretter i givet fald snarest  

 muligt de sociale myndigheder i den unges opholdskommune.
Kommunen  

 iværksætter en undersøgelse af den unges forhold og af mulighederne for at  

 anvende en ungdomskontrakt eller eventuelt hjælpeforanstaltninger uden  

 ungdomskontrakt.
Sagens akter medsendes i fornødent omfang.
 Såfremt de sociale myndigheder skønner, at en ungdomskontrakt kan  

 anvendes, udarbejdes der i fællesskab med den unge og dennes forældre et  

 udkast til de sociale vilkår i en ungdomskontrakt.
Finder de sociale myndigheder ud fra deres kendskab til den unge og  

 forældrene, at der ikke er grundlag for at etablere en ungdomskontrakt, eller  

 vil den unge ikke indgå en ungdomskontrakt, kan sagen søges afgjort ved dom  

 eventuelt med vilkår om hjælpeforanstaltninger.
Hvis der ikke foreligger en  

 bestyrket tilståelse, må sagen ligeledes afgøres ved dom.
Tiltalefrafald uden  

 ungdomskontrakt, men med vilkår om hjælpeforanstaltninger efter lov om social  

 service § 40, kan undtagelsesvis anvendes.
 2.1.2.5. Politiets godkendelse.
 Det udkast til ungdomskontraktens vilkår om hjælpeforanstaltninger, der er  

 udarbejdet af de sociale myndigheder sammen med den unge og dennes forældre,  

 forelægges politiet til godkendelse og med henblik på, at politiet kan  

 fastsætte de yderligere vilkår om straffri vandel m.v., der skal indgå i  

 ungdomskontrakten.
Herefter underskrives kontrakten af de sociale myndigheder, den unge,  

 indehaveren af forældremyndigheden og af politimesteren eller en repræsentant  

 for denne.
Underskrivelsen bør tilstræbes at ske på et møde med deltagelse af  

 de nævnte personer og myndigheder, hvor indholdet af kontrakten og  

 betydningen af dens overholdelse gennemgås.
Har den unge bopæl i en anden politikreds end den kreds, der behandler  

 sagen, kan afholdelse af mødet undlades, hvis praktiske hensyn, herunder  

 afstande og lignende gør det vanskeligt.
Kontrakten underskrives i så fald af  

 den unge, forældrene og de sociale myndigheder og sendes til politikredsen på  

 gerningsstedet til underskrift.
Sagen sendes herefter snarest muligt til  

 bopælskredsen med henblik på rettens godkendelse, medmindre rettens  

 godkendelse mest hensigtsmæssigt sker ved gerningsstedets værneting.
 2.1.2.6. Rettens godkendelse.
Ifølge retsplejelovens § 723, stk. 2, kan vilkår i tiltalefrafald kun  

 fastsættes, såfremt den sigtede i retten har afgivet en uforbeholden  

 tilståelse, hvis rigtighed bestyrkes ved de i øvrigt foreliggende  

 omstændigheder.
Vilkåret om ungdomskontrakt og dermed selve indholdet af  

 kontrakten skal godkendes af retten, jf. retsplejelovens § 723, stk. 3. Det  

 samme gælder andre vilkår.
 Med henblik på at sikre, at kontrakten godkendes af retten så hurtigt som  

 muligt, bør politikredsene søge etableret ordninger med de stedlige retter,  

 der medfører, at behandlingen af disse sager kan ske så snart kontrakten er  

 underskrevet.
 Det kan være af såvel pædagogisk som praktisk betydning, at rettens  

 behandling af kontrakten sker samme dag, som kontrakten er gennemgået og  

 underskrevet på mødet mellem repræsentanter for myndighederne, den unge og  

 forældrene.
 2.1.2.7. Gennemførelse af kontrakten.
 Straks efter rettens godkendelse underretter politiet de sociale  

 myndigheder, således at de initiativer, som er fastsat i kontrakten, kan  

 iværksættes snarest muligt.
De sociale myndigheder fører tilsyn med, at de aktiviteter, der er fastsat  

 i kontrakten, overholdes.
Skifter den unge i kontraktens løbetid  

 opholdskommune, ophører fraflytningskommunens forpligtelser i henhold til  

 kontrakten.
I disse tilfælde forudsættes det, at fraflytningskommunen straks  

 kontakter tilflytningskommunen med henblik på, at denne kan vurdere  

 spørgsmålet om den fortsatte opfyldelse af kontrakten.
Fraflytningskommunen  

 skal samtidig underrette politiet om flytningen.
Tilflytningskommunen giver  

 politiet meddelelse om sin stillingtagen.
De sociale myndigheder underretter politiet i bopælskredsen - i tilfælde,  

 hvor retten på gerningsstedet har godkendt vilkåret, dog politiet i  

 gerningsstedskredsen - om eventuelle væsentlige tilsidesættelser af vilkår i  

 kontrakten og om eventuelle behov for ændringer i kontrakten.
Politiet afgør,  

 om sagen skal indbringes for retten.
Det er endvidere politiet, der påser  

 overholdelsen af vilkår om straffri vandel.
 2.1.3. Tiltalefrafald uden særlige vilkår.
 2.1.3.1. Generelt.
Er den unge personligt, socialt og arbejds- eller uddannelsesmæssigt  

 veltilpasset, kan sagen eventuelt afgøres med et tiltalefrafald i medfør af  

 retsplejelovens § 722, stk. 1, nr. 3, jf. § 723, stk. 1, uden vilkår om  

 ungdomskontrakt eller andre hjælpeforanstaltninger.
Der bør som hovedregel fastsættes vilkår om  

 bødebetaling eventuelt tillige om konfiskation og erstatning.
Bødens  

 størrelse skal fastsættes under hensyn til den unges betalingsevne.
Denne sanktion bør navnlig anvendes ved mindre alvorlig  

 berigelseskriminalitet, som ikke kan afgøres med bøde.
Det gælder f.eks. ved  

 et eller nogle få indbrud eller ved brugstyverier af biler.
Det er en  

 forudsætning, at kriminaliteten ikke kan ses som begyndelsen på en egentlig  

 kriminel løbebane.
Sanktionen bør normalt ikke anvendes, hvis den unge  

 tidligere har modtaget tiltalefrafald.
 Tiltalefrafald uden særlige vilkår fremgår af straffeattesten i 2 år.
 2.1.3.2. Prøvetid.
Prøvetiden fastsættes i reglen til 1 år.
I sjældne gentagelsestilfælde kan  

 prøvetiden eventuelt fastsættes til 2 år.
 2.1.3.3. Godkendelse og tilståelse.
 Eventuelle vilkår skal godkendes af retten.
Anvendelse af tiltalefrafald forudsætter, at den unge har tilstået  

 kriminaliteten.
Tilstår den unge ikke, må sagen søges afgjort ved dom,  

 eventuelt med en betinget dom på tilsvarende vilkår som det tiltalefrafald,  

 der ikke kunne gives.
 2.1.4. Genoptagelse af sager, hvori der er meddelt tiltalefrafald.
 De tiltalefrafald, der er nævnt i pkt. 2.1.2. og 2.1.3., meddeles som  

 betingede tiltalefrafald.
 Hvis den unge, der har fået et betinget tiltalefrafald, i prøvetiden gør  

 sig skyldig i nyt strafbart forhold eller begår en væsentlig overtrædelse af  

 vilkårene, vil der være mulighed for at genoptage sagen, jf. retsplejelovens  

 § 723, stk. 4.
 Har den unge i forbindelse med tiltalefrafaldet været anbragt i  

 institution, træffes der i almindelighed ikke bestemmelse om genoptagelse.
 Tiltalefrafaldet vil, selv om sagen ikke genoptages, kunne dokumenteres  

 under den senere straffesag til belysning af sigtedes kriminelle aktivitet.
 Ved ny kriminalitet i prøvetiden bedømmes sanktionsvalget efter  

 retningslinierne i afsnit 2.1.5.
 2.1.5. Sanktionsvalget ved ny kriminalitet begået efter der tidligere  

 er meddelt tiltalefrafald.
 2.1.5.1.Seneste afgørelse: Tiltalefrafald med ungdomskontrakt eller  

 andre hjælpeforanstaltninger (jf. pkt. 2.1.2.).
 Der bør normalt kun meddeles ét tiltalefrafald med vilkår om  

 ungdomskontrakt.
Ny kriminalitet, der ikke kan afgøres med bøde eller advarsel, bør  

 medføre, at sagen søges afgjort ved dom.
Der vil til en betinget dom kunne  

 knyttes vilkår om hjælpeforanstaltninger.
 2.1.5.2. Seneste afgørelse: Tiltalefrafald uden særlige vilkår (jf.  

 pkt. 2.1.3.).
 Kan sagen ikke afgøres med bøde eller advarsel, jf. pkt. 2.1.1., må det  

 overvejes, om sagen kan afgøres med tiltalefrafald med ungdomskontrakt eller  

 andre hjælpeforanstaltninger, jf. pkt. 2.1.2.
 2.1.6. Sager, hvor tiltalefrafald ikke bør anvendes.
2.1.6.1. Har den unge gjort sig skyldig i vold, eller indgår vold  

 i kriminaliteten, kan tiltalefrafald ikke anvendes.
Det samme gælder ved  

 røveri, groft hærværk og narkotikakriminalitet, der ikke isoleret set kunne  

 afgøres med advarsel eller bøde.
Sagen bør indbringes for retten med henblik  

 på idømmelse af ubetinget eller betinget straf, eventuelt med vilkår om  

 samfundstjeneste, eller eventuelt kombinationsdom.
 2.1.6.2. Medfører den aktuelle kriminalitet eller tidligere  

 tiltalefrafald, at sagen alene kan afgøres ved betinget dom eller delvis  

 betinget dom, bør politiet i samarbejde med de sociale myndigheder og  

 eventuelt kriminalforsorgen overveje, om der kan udarbejdes en konkret  

 handlingsplan og knyttes en kontaktperson til den unge som vilkår for en  

 betinget dom.
 2.1.7. Sager vedrørende spiritus- og promillekørsel.
 Disse sager behandles som sager mod personer over 18 år.
 2.1.8. Udstrækning af foranstaltningen udover det 18. år.
Foranstaltninger efter lov om social service kan iværksættes over for unge  

 under 18 år, der har ophold her i landet.
De sociale foranstaltninger i en  

 ungdomskontrakt ophører således normalt ved det fyldte 18. år.
Dog kan  

 foranstaltninger i form af en personlig rådgiver, en fast kontaktperson eller  

 døgnophold i institution, plejefamilie eller andet egnet opholdssted  

 opretholdes, indtil den unge fylder 20 år, hvis den unge er indforstået  

 hermed, jf. lov om social service § 46, stk. 2.
 2.2. Efterforskningen.
Når sigtede - eller mistænkte, jf. pkt. 1 - er under 18 år, tilkaldes en  

 repræsentant for de sociale myndigheder til at overvære afhøringen, jf.
RA  

 bekendtgørelse nr. 786 af 21.9.1992.
Det beror på politiets bestemmelse, om barnets eller den unges forældre  

 kan være til stede under afhøringen.
Tilbageholdes eller anholdes et barn  

 eller en ung, der bor hjemme, skal forældrene snarest underrettes om  

 anholdelsen/tilbageholdelsen.
Underretning kan udsættes i det omfang  

 efterforskningen nødvendiggør det.
 2.3. Oplysninger om personlige forhold, orientering af 
kriminalforsorgen m.v.
 2.3.1. Generelt.
Oplysninger om sigtedes personlige forhold indhentes hos de sociale  

 myndigheder i sigtedes opholdskommune.
Oplysningerne bør normalt indhentes på  

 et så tidligt tidspunkt som muligt.
De bør dog ikke indhentes før det er  

 muligt i det væsentlige at overskue sagens nærmere karakter og omfang.
 2.3.2. Sagstyper og behovet for oplysninger fra de sociale 
myndigheder.
Oplysninger om personlige forhold bør normalt indhentes i alle sager.  

 Undtaget er dog - sager, der må forventes at ende med påtaleopgivelse, - sager, der kan afgøres med bøde eller advarsel, - sager, der forventes sluttet efter bekendtgørelse nr. 784 af 21.9.1992  

 om politimestrenes og statsadvokaternes adgang til at frafalde tiltale, - sager, der med altovervejende sandsynlighed vil medføre en ubetinget  

 frihedsstraf, og hvor der ikke er noget nærliggende behov for personlige  

 oplysninger.
 2.3.3. Fremgangsmåde.
Henvendelser til de sociale myndigheder skal vedlægges kopi af  

 forholdsfortegnelse eller kopi af retsmødebegæring eller anklageskrift, hvis  

 disse foreligger.
Sagens akter medsendes kun, hvor der skønnes at være et  

 særligt behov for, at de sociale myndigheder kender detaljerne i sagen.
2.3.4. Personundersøgelser ved kriminalforsorgen.
Retsplejelovens §  

 808.
Sådanne undersøgelser indhentes normalt ikke i sager mod unge.
De  

 oplysninger, der indhentes fra de sociale myndigheder, må antages at være  

 tilstrækkelige i de fleste tilfælde.
Hvis det overvejes at knytte tilsyn af  

 kriminalforsorgen som vilkår til en helt eller delvist betinget dom, eller  

 der kan blive tale om samfundstjeneste, skal der dog tilvejebringes en  

 personundersøgelse.
Det samme gælder, hvis der i øvrigt er behov for  

 personlige oplysninger, som ikke kan skaffes gennem de sociale myndigheder.
 Der henvises i øvrigt til RM nr. 4/1992.
 2.3.5. Orientering af kriminalforsorgen om sager, der forventes at  

 medføre ubetinget frihedsstraf.
 I sager, der forventes at medføre ubetinget frihedsstraf, underrettes den  

 lokale afdeling af kriminalforsorgen om sagen, således at den unges afsoning  

 kan planlægges og iværksættes hurtigst muligt.
 Underretningen bør ske ved kopi af forholdsfortegnelse, retsmødebegæring  

 eller anklageskrift og så tidligt som muligt, når det står klart, at  

 ubetinget frihedsstraf kan forventes.
 2.4. Sagernes behandling i retten.
 2.4.1. Generelt.
Skal der ikke ske forelæggelse for statsadvokaten, sender politimesteren  

 umiddelbart efter, at efterforskningen er afsluttet, sagen til retten med de  

 nødvendige dokumenter.
Ved tiltalefrafald medsendes det underskrevne  

 tiltalefrafald, en eventuel ungdomskontrakt samt retsmødebegæring.
 Søges sagen afgjort med tiltalefrafald, betinges tilkendegivelsen  

 (resolutionen) af, at sigtede erkender sig skyldig i retten, og at retten  

 godkender vilkårene.
 2.4.2. Underretning om retsmøder.
 Indehaveren af forældremyndigheden, de sociale myndigheder og eventuelt  

 kriminalforsorgen underrettes om retsmøder i sagen.
 2.5.Varetægtsfængsling.
 2.5.1. Varetægtssurrogater.
 Er det påkrævet at frihedsberøve en ung under 18 år, bør denne søges  

 undergivet varetægtssurrogat efter retsplejelovens § 765. Varetægtssurrogatet  

 vil navnlig være anbringelse i sikrede institutioner beregnet til døgnophold  

 for børn og unge.
 Justitsministeriet har i cirkulæreskrivelse af 10.4.1984 anmodet om, at  

 der i alle tilfælde, hvor spørgsmålet om varetægtsfængsling eller opretholdt  

 anholdelse af 15-17-årige er aktuelt, forholdes således fra  

 anklagemyndighedens side:
"1. Hvis den sigtede samtykker i anbringelse på sikret  

 døgninstitution, jf. retsplejelovens § 765, nedlægges der fra  

 anklagemyndighedens side påstand om sådan anbringelse.
Der kan eventuelt  

 nedlægges en subsidiær påstand om anbringelse i varetægtsfængsel.
 2. Reglen under 1. kan fraviges, hvis sigtelsen angår  

 særlig grov eller farlig kriminalitet.
 3. Justitsministeriet skal pege på muligheden for i  

 særlige tilfælde, hvor dette må anses for forsvarligt, at overveje  

 anbringelse på åben institution for børn og unge, eventuelt med skærpet  

 overvågning.
4. Hvis de sociale myndigheder af andre grunde end  

 pladsmangel ikke ønsker at modtage den sigtede på institutionen, bør der i  

 retten nøje redegøres for baggrunden for denne vægring.
For  

 anklagemyndigheden bør det være udgangspunktet, at en sådan benægtelse kun  

 rent undtagelsesvis kan tages i betragtning, således at spørgsmålet om  

 betydningen af de sociale myndigheders holdning om fornødent afgøres i  

 retten." Anklagemyndighedens påstand bør udformes som en påstand om anbringelse på  

 egnet hjem eller institution, jf. retsplejelovens § 765, stk. 2, nr. 3,  

 fremfor som en påstand om anbringelse på en konkret institution.
Herved kan  

 man undgå nye forelæggelser for retten i tilfælde, hvor det viser sig  

 nødvendigt at flytte den unge fra en institution til en anden.
 2.5.2. Fremgangsmåde.
Varetægtssurrogater kan kun anvendes med samtykke fra sigtede.
Selv om  

 sigtede er under 18 år, må samtykke fra ham anses for tilstrækkeligt.  

 Samtykke fra forældremyndighedens indehaver er således ikke fornødent.
Pladser på sikrede døgninstitutioner er ikke uden videre til rådighed som  

 varetægtssurrogater.
Inden grundlovsforhøret bør anbringelsesmulighederne  

 drøftes med vedkommende forvaltning.
Indtil placering i døgninstitution kan  

 finde sted, anbringes den unge i varetægt i arresthus.
 Socialministeriets bekendtgørelse nr. 308 af 28. maj 1998 om  

 magtanvendelse m.v. i døgninstitutioner for børn og unge m.v. indeholder  

 nærmere regler om bl.a. besøgskontrol, brevkontrol, isolation og  

 udgangstilladelse vedrørende unge, der er anbragt i sikrede afdelinger i  

 stedet for varetægtsfængsling.
 2.6. Underretning om sagens udfald.
De sociale myndigheder underrettes normalt om udfaldet af sagen.
Dette  

 gælder dog ikke i de sager, hvor myndigheden ikke tidligere er underrettet om  

 sagen.
 Hvis kriminaliteten eller andre oplysninger i sagen giver formodning om,  

 at den unge har behov for social bistand, skal de sociale myndigheder dog  

 altid underrettes herom.
 Hvis kriminalforsorgen har foretaget en personundersøgelse, jf. pkt.  

 2.3.4., eller i øvrigt er underrettet om sagen, jf. pkt. 2.3.5., sker der  

 ligeledes underretning til den pågældende afdeling om sagens udfald.
 Har sagen været forelagt for statsadvokaten, underrettes denne.
 3. Cirkulære nr. 174 af 4. august 1966 om behandlingen  

 af sager mod unge lovovertrædere ophæves.
På rigsadvokatens vegne Hanne Schmidt.
BILAG 1 Bekendtgørelse om underretningspligt over for kommunen efter lov om social  

 service I medfør af § 35, stk. 1 og 2, i lov nr. 454 af 10. juni 1997 om social  

 service fastsættes herved følgende regler om underretning:
 § 1.  Personer, der udøver offentlig tjeneste eller  

 hverv, skal underrette kommunen , når de i deres virksomhed bliver  

 bekendt med forhold for børn eller unge under 18 år, der må give formodning  

 om, at barnet eller den unge har behov for særlig støtte .
§ 2.  Pligten foreligger, når barnet eller den unge  

 har vanskeligheder i forhold til sine daglige omgivelser, skolen eller  

 samfundet, eller når barnet eller den unge i øvrigt lever under  

 utilfredsstillende forhold.
Tilsvarende gælder, når barnet eller den unge har  

 behov for hjælpeforstaltninger på grund af nedsat fysisk eller psykisk  

 funktionsevne.
 Stk. 2.  Hvis det må antages, at de pågældende ikke  

 gennem deres egen virksomhed i tjenesten eller hvervet har rimelig mulighed  

 for i tide at afhjælpe vanskelighederne, skal de unge eller børnenes forældre  

 så vidt muligt orienteres om hjælpemulighederne i lovgivningen, inden  

 kommunen underrettes.
 Stk. 3.  Ved vurderingen af, om der skal foretages  

 underretning, må det bl.a. tages i betragtning, at kommunerne skal yde  

 forældremyndighedsindehaveren eller andre, der faktisk sørger for et barn  

 eller en ung, rådgivning samt yde støtte, hvis barnet eller den unge har  

 behov herfor, jf. lovens §§ 5 og 40 .
 § 3.  Enhver læge samt enhver medarbejder ved  

 puljeordninger oprettet efter § 11 og ved private dagpasningsordninger  

 oprettet efter § 63 i lov om social service samt ved de frie grundskoler og  

 frie kostskoler skal rette henvendelse til kommunen, når de i deres  

 virksomhed bliver bekendt med forhold for børn og unge under 18 år, herunder  

 børn og unge med nedsat fysisk eller psykisk funktionsevne, der må give  

 formodning om, at barnet eller den unge har behov for særlig støtte, herunder  

 med henblik på støtte til udvikling eller genoprettelse af arbejdsevnen i  

 tilfælde af lidelser eller forhold, der skønnes at have medført eller at  

 ville medføre en væsentlig og ikke forbigående begrænsning i arbejdsevnen.
 § 4.  Bekendtgørelsen træder i kraft den 1. juli 1998.
