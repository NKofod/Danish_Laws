Nr LSF 206 Forslag til Lov om ændring af lov om statstilskud til dækning af udgifter  

 til kuldioxidafgift i visse virksomheder med et stort energiforbrug (Aftaler  

 om energieffektivisering m.v.) Fremsat af miljø- og energiministeren (Svend Auken) den 6. april 1995 Vedtaget ved tredjebehandling den 2. juni 1995 Lov nr. 405 af 14/06/1995 § 1 I lov nr. 1 af 3. januar 1992 om statstilskud til dækning af udgifter til  

 kuldioxidafgift i visse virksomheder med et stort energiforbrug, som ændret  

 ved § 3 i lov nr. 143 af 3. marts 1992, § 2 i lov nr. 1018 af 19. december  

 1992 og § 28 i lov nr. 376 af 18. maj 1994, foretages følgende ændringer:
 1. § 1 affattes således:
»§ 1. Der kan gives statstilskud til delvis dækning af  

 udgifter til kuldioxidafgift i virksomheder, der er registreret efter  

 merværdiafgiftsloven, og som indgår aftale med Energistyrelsen om at  

 gennemføre energieffektiviseringer, hvis 1) virksomheden udfører en energiintensiv proces, der er optaget på det  

 til enhver tid gældende bilag til lov om kuldioxidafgift af visse  

 energiprodukter, eller 2) virksomhedens ikketilbagebetalte kuldioxid- samt korrigerede  

 rumopvarmnings- og svovldioxidafgifter efter fradrag af eventuelle tilskud,  

 jf. nr. 1, samlet udgør over 3 pct. af dens refusionsgrundlag, beregnet ud  

 fra værdien af virksomhedens salg m.v. med fradrag af værdien af  

 virksomhedens indkøb m.v., dog mindst 10 pct. af virksomhedens salg m.v.
Stk. 2 . Aftaler efter stk. 1 skal omhandle energisyn,  

 energihandlingsplan og gennemførelse af energieffektivisering i  

 overensstemmelse med handlingsplanen.
Aftaler kan indgås med  

 brancheorganisationer, med grupper af virksomheder eller med enkelte  

 virksomheder.
Aftaler, der indgås med brancheorganisationer eller grupper af  

 virksomheder, skal tiltrædes af den enkelte virksomhed for at udløse tilskud.
 Stk. 3. De statslige told- og skattemyndigheder yder Miljø- og  

 Energiministeriet bistand ved gennemførelsen af kontrol af oplysninger om  

 refusionsgrundlag m.v., jf. stk. 1, nr. 2. Skatteministeren kan efter  

 forhandling med miljø- og energiministeren fastsætte nærmere regler herom.
Stk. 4 . Energistyrelsen kan fastsætte nærmere regler om  

 tilskudsordningens gennemførelse, herunder om opgørelse af  

 refusionsgrundlaget m.v. efter stk.1, nr. 2, om indgåelse af aftale og om  

 energisyn, udarbejdelse og godkendelse af energihandlingsplan, om tilsagn om  

 betinget tilskud samt om godkendelse af energisynskonsulenter.« 2. Efter § 1 indsættes:
»§ 1 a . Tilskud, der er omfattet af § 1, stk. 1, nr. 1,  

 gives til dækning af udgifter til kuldioxidafgift af det energiforbrug, der  

 er omfattet af § 9, stk. 2, i lov om kuldioxidafgift af visse  

 energiprodukter.
Tilskuddet udgør 22 pct. af afgiften.
For fuelolie og gas-  

 og dieselolie, der anvendes til varmefremstilling, udgør tilskuddet dog  

 henholdsvis 0 øre pr. kg og 1,75 øre pr. l bortset fra olie vedrørende  

 aktiviteter omfattet af § 66, stk. 1, i merværdiafgiftsloven eller olie  

 forbrugt i olieraffinaderier.
 Stk. 2. I det omfang afgiften på fuelolie efter lov om afgift af  

 svovl er større end det fradrag i godtgørelsen i lov om kuldioxidafgift af  

 visse energiprodukter, der gælder specielt for fuelolie, jf. § 9, stk. 2, i  

 lov om kuldioxidafgift af visse energiprodukter, kan der ydes yderligere  

 tilskud for fuelolie bortset fra fuelolie vedrørende aktiviteter omfattet af  

 § 66, stk. 1, i merværdiafgiftsloven eller olie forbrugt i olieraffinaderier.  

 Tilskuddet kan dog højst udgøre 8 øre pr. kg fuelolie.
§ 1 b.
Tilskud, der er omfattet af § 1, stk. 1, nr. 2, gives til  

 dækning af kuldioxidafgift omfattet af § 9, stk. 1, i lov om kuldioxidafgift  

 af visse energiprodukter.
Tilskuddet udgør 22 pct. af afgiften vedrørende det  

 energiforbrug, der ikke er ydet tilskud til efter § 1 a.
§ 1 c.
Tilskuddet opgjort efter §§ 1 a og 1 b udbetales med det  

 beløb, der overstiger 20.000 kr., bortset fra væksthusgartnerier, jf. nr. 1 i  

 det i § 1, stk. 1, nr. 1, nævnte bilag, hvor tilskuddet udbetales med det  

 beløb, der overstiger 10.000 kr.« 3. I § 2, stk. 1, 1. pkt., indsættes efter »Ansøgning  

 om«: »indgåelse eller tiltrædelse af aftale samt om tilsagn  

 om«, i § 2, stk. 3, 2. pkt., ændres »§ 2, stk. 2,» til:  

 »§ 2, stk. 1,», og i § 2, stk. 4, 1. pkt., indsættes  

 efter »til stede«: », herunder ved at aftalen ikke  

 overholdes«.
 4. I § 5, 1. pkt., indsættes efter »lov«: »,  

 herunder om betaling af gebyr ved klage«, og i § 5, 2. pkt .,  

 indsættes efter »myndighed«: », jf. dog stk. 3«.
 5. I § 5 indsættes som stk. 2-4 :
»Stk. 2. Miljø- og energiministeren nedsætter et ankenævn  

 bestående af op til 7 medlemmer, der skal repræsentere et alsidigt kendskab  

 til erhvervs- og energimæssige forhold samt besidde teknisk og juridisk  

 sagkundskab.
Nævnets formand udpeges af ministeren.
 Stk. 3. Afgørelser om, hvorvidt en virksomhed er omfattet af § 1,  

 stk. 1, nr. 2, og efter § 2, stk. 4, om bortfald af tilskud samt om  

 tilbagebetaling af tilskud, kan indbringes for nævnet til endelig  

 administrativ afgørelse.
Stk. 4 . Nævnets forretningsorden fastsættes af ministeren.« 6. I § 8, stk. 1, ændres »han« til: »den  

 pågældende«.
 7. § 8, stk. 2, affattes således:
» Stk. 2 . Med hensyn til den i stk. 1 nævnte tilkendegivelse  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.« 8. § 8, stk. 4, affattes således:
»Stk. 4. Ransagning i sager om overtrædelse af bestemmelserne  

 i denne lov kan ske i overensstemmelse med retsplejelovens regler om  

 ransagning i sager, som efter loven kan medføre frihedsstraf.« § 2 Stk. 1. Miljø- og energiministeren fastsætter tidspunktet for  

 lovens ikrafttræden, dog tidligst den 1. januar 1996.
Stk. 2. Tilskud efter § 1 a, stk. 1, som affattet ved denne lovs §  

 1, nr. 2, ydes med følgende procenter af afgiften: I 1996 2 pct., i 1997 7  

 pct., i 1998 12 pct. og i 1999 17 pct.
Tilskud vedrørende gas- og dieselolie  

 anvendt til varmefremstilling udgør dog i 1996-98 0 øre pr. l og i 1999 0,4  

 øre pr. l.
Tilskuddet til fuelolie, jf. § 1 a, stk. 2, som affattet ved denne  

 lovs § 1, nr. 2, kan dog højst udgøre 1,6 øre pr. kg i 1996, 3,2 øre pr. kg i  

 1997, 4,8 øre pr. kg i 1998 og 6,4 øre pr. kg i 1999.
 Stk. 3. Tilskud efter § 1 b som affattet ved denne lovs § 1, nr.  

 2, ydes med følgende procenter af afgiften: I 1996 0 pct., i 1997 10 pct. og  

 i 1998 20 pct.
 Stk. 4. Tilskuddet opgjort efter §§ 1 a og 1 b, som affattet ved  

 denne lovs § 1, nr. 2, udbetales med det beløb, som overstiger 10.000 kr. i  

 1996-97 og 15.000 kr. i 1998-99, jf. dog § 1 c, for så vidt angår  

 væksthusgartnerier.
 Stk. 5. Virksomheder, der har fået tilsagn om statstilskud til  

 dækning af udgifter til kuldioxidafgift efter de hidtil gældende regler, jf.  

 lov om kuldioxidafgift af visse energiprodukter §§ 9 og 9 a, og som ikke er  

 omfattet af det i § 1, stk. 1, nr. 1, som affattet ved denne lovs § 1, nr. 1,  

 nævnte bilag, kan dog oppebære tilskuddet tilsagnsperioden ud.
Oprindeligt fremsat forslag § 1 I lov nr. 1 af 3. januar 1992 om statstilskud til dækning af udgifter til  

 kuldioxidafgift i visse virksomheder med et stort energiforbrug, som ændret  

 ved § 3 i lov nr. 143 af 3. marts 1992, § 2 i lov nr. 1018 af 19. december  

 1992 og § 28 i lov nr. 376 af 18. maj 1994, foretages følgende ændringer:
 1. § 1 affattes således:
» § 1. Der kan gives statstilskud til delvis dækning af  

 udgifter til kuldioxidafgift i virksomheder, der er registreret efter  

 merværdiafgiftsloven, og som indgår aftale med Energistyrelsen om at  

 gennemføre energieffektiviseringer, hvis virksomheden 1) udfører en energiintensiv proces, der er optaget på det til enhver tid  

 gældende bilag til lov om kuldioxidafgift af visse energiprodukter, eller 2) ikke er omfattet af nr. 1 og virksomhedens ikke-tilbagebetalte CO2-  

 samt korrigerede rumopvarmnings- og SO2-afgifter samlet udgør over 3 pct. af  

 dens refusionsgrundlag, beregnet udfra værdien af virksomhedens salg m.v. med  

 fradrag af værdien af virksomhedens indkøb m.v., dog mindst 10 pct. af  

 virksomhedens salg m.v.
Stk. 2. Aftaler efter stk. 1 skal omhandle energisyn,  

 energihandlingsplan og gennemførelse af energieffektivisering i  

 overensstemmelse med handlingsplanen.
Aftaler kan indgås med  

 brancheorganisationer, med grupper af virksomheder eller med enkelte  

 virksomheder.
Aftaler, der indgås med brancheorganisationer eller grupper af  

 virksomheder, skal tiltrædes af den enkelte virksomhed for at udløse tilskud.
 Stk. 3. De statslige told- og skattemyndigheder yder Miljø- og  

 Energiministeriet bistand ved gennemførelsen af kontrol af oplysninger om  

 refusionsgrundlag m.v., jf. stk. 1, nr. 2. Skatteministeren kan efter  

 forhandling med miljø- og energiministeren fastsætte nærmere regler herom.
 Stk. 4. Energistyrelsen kan fastsætte nærmere regler om  

 tilskudsordningens gennemførelse, herunder om opgørelse af  

 refusionsgrundlaget m.v. efter stk. 1, nr. 2, om indgåelse af aftale og om  

 energisyn, udarbejdelse og godkendelse af energihandlingsplan, om tilsagn om  

 betinget tilskud samt om godkendelse af energisynskonsulenter.«.
 2. Efter § 1 indsættes:
» § 1 a.
Tilskud til virksomheder, der er omfattet af § 1,  

 stk. 1, nr. 1, gives til dækning af udgifter til kuldioxidafgift af det  

 energiforbrug, der er omfattet af § 9, stk. 2, i lov om kuldioxidafgift af  

 visse energiprodukter (kuldioxidafgiftsloven). Tilskuddet udgør 22 pct. af  

 afgiften.
For fuelolie og gas- og dieselolie, der anvendes til  

 varmefremstilling, udgør tilskuddet dog henholdsvis 0 øre pr. kg og 1,75 øre  

 pr. liter bortset fra olie vedrørende aktiviteter omfattet af § 66, stk. 1, i  

 merværdiafgiftsloven eller olie forbrugt i olieraffinaderier.
Stk. 2. I det omfang afgiften på fuelolie efter lov om afgift af  

 svovl er større end det fradrag i godtgørelsen i kuldioxidafgiftsloven, der  

 gælder specielt for fuelolie, jf. § 9, stk. 2, i kuldioxidafgiftsloven, kan  

 der ydes yderligere tilskud for fuelolie bortset fra fuelolie vedrørende  

 aktiviteter omfattet af § 66, stk. 1, i merværdiafgiftsloven eller olie  

 forbrugt i olieraffinaderier.
Tilskuddet kan dog højst udgøre 8 øre pr. kg  

 fuelolie.
§ 1 b.
Tilskud til virksomheder, der er omfattet af § 1, stk. 1,  

 nr. 2, gives til dækning af kuldioxidafgift omfattet af § 9, stk. 1, i lov om  

 kuldioxidafgift af visse energiprodukter.
Tilskuddet udgør 22 pct. af  

 afgiften.
§ 1 c.
Tilskuddet opgjort efter §§ 1 a og 1 b udbetales med det  

 beløb, der overstiger 20.000 kr.«.
 3. I § 2, stk. 1, 1. pkt., indsættes efter »Ansøgning  

 om«: »indgåelse eller tiltrædelse af aftale samt om tilsagn  

 om«, og i § 2, stk. 4, 1. pkt., indsættes efter »til  

 stede«: », herunder ved at aftalen ikke overholdes«.
 4. I § 5, 1. pkt., indsættes efter »lov«: »,  

 herunder om betaling af gebyr ved klage« og i § 5, 2. pkt.,  

 indsættes efter »myndighed«: », jf. dog stk. 3«.
 5. I § 5 indsættes som stk. 2-4:
»Stk. 2. Miljø- og energiministeren nedsætter et ankenævn  

 bestående af op til 7 medlemmer, der skal repræsentere et alsidigt kendskab  

 til erhvervs- og energimæssige forhold samt besidde teknisk og juridisk  

 sagkundskab.
Nævnets formand udpeges af ministeren.
 Stk. 3. Afgørelser om, hvorvidt en virksomhed er omfattet af § 1,  

 stk. 1, nr. 2, og efter § 2, stk. 4, om bortfald af tilskud samt om  

 tilbagebetaling af tilskud, kan indbringes for nævnet til endelig  

 administrativ afgørelse.
 Stk. 4. Nævnets forretningsorden fastsættes af ministeren.«.
 6. I § 8, stk. 1, ændres »han« til: »den  

 pågældende«.
 7. § 8, stk. 2, affattes således:
 »Stk. 2. Med hensyn til den i stk. 1 nævnte tilkendegivelse  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.«.
 8. § 8, stk. 4, affattes således:
 »Stk. 4. Ransagning i sager om overtrædelse af bestemmelserne  

 i denne lov kan ske i overensstemmelse med retsplejelovens regler om  

 ransagning i sager, som efter loven kan medføre frihedsstraf.«.
§ 2 Stk. 1. Miljø- og energiministeren fastsætter tidspunktet for  

 lovens ikrafttræden, dog tidligst den 1. januar 1996.
Stk. 2. Tilskud efter § 1 a, stk. 1, som affattet ved denne lovs §  

 1, nr. 2, ydes med følgende procenter af afgiften: I 1996 2 pct., 1997 7  

 pct., 1998 12 pct. og 1999 17 pct.
Tilskud vedrørende gas- og dieselolie  

 anvendt til varmefremstilling udgør dog i 1996-98 0 øre pr. liter og i 1999  

 0,4 øre pr. liter.
Tilskuddet til fuelolie, jf. § 1 a, stk. 2, som affattet  

 ved denne lovs § 1, nr. 2, kan dog højst udgøre 1,6 øre pr. kg i 1996, 3,2  

 øre pr. kg i 1997, 4,8 øre pr. kg i 1998 og 6,4 øre pr. kg i 1999.
 Stk. 3. Tilskud efter § 1 b, som affattet ved denne lovs § 1, nr.  

 2, ydes med følgende procenter af afgiften: I 1996 0 pct. og i 1997 10 pct.  

 og 1998 20 pct.
 Stk. 4. Tilskuddet opgjort efter §§ 1 a og 1 b, som affattet ved  

 denne lovs § 1, nr. 2, udbetales med det beløb, som overstiger 10.000 kr. i  

 1996-97 og 15.000 kr. i 1998-99.
 Stk. 5. Virksomheder, der har fået tilsagn om statstilskud til  

 dækning af udgifter til kuldioxidafgift efter de hidtil gældende regler, jf.  

 kuldioxidafgiftslovens §§ 9 og 9a, og som ikke er omfattet af det i § 1, stk.  

 1, nr. 1, som affattet ved denne lovs § 1, nr. 1, nævnte bilag, kan dog  

 oppebære tilskuddet tilsagnsperioden ud.
Bemærkninger til lovforslaget Almindelige bemærkninger Lovforslaget er en del af afgifts- og aftaleinitiativerne over for  

 erhvervene på energiområdet.
Der henvises til bemærkningerne i forslag til  

 lov om ændring af lov om kuldioxidafgift af visse energiprodukter (ændring af  

 reglerne for tilbagebetaling).
Den ny ordning, der gennemføres med forslaget, består i, at der nu  

 etableres to muligheder for at opnå tilskud til dækning af udgifter til  

 CO2-afgiften, afhængigt af intensiteten i virksomhedens energiforbrug.
Ifølge  

 forslaget kan tilskuddet til kuldioxidafgiften knyttes direkte sammen med de  

 energiintensive processer.
Denne ordning vil gælde for de mest  

 energiintensive virksomheder, der efter forslaget vil kunne indgå aftale med  

 Energistyrelsen om at gennemføre energieffektivisering som betingelse for at  

 modtage tilskud til kuldioxidafgiften.
De pågældende energiintensive  

 virksomheder udfører processer, der er optaget på bilaget til lov om  

 kuldioxidafgift af visse energiprodukter (»proceslisten«).  

 Tilskuddet bevirker, at afgiften på energiforbruget til de energiintensive  

 processer nedsættes til 3 kr. pr. ton CO2.
Forsåvidt angår virksomheder, der ikke er berettiget til tilskud ved at  

 udføre processer fra proceslisten, kan der indgås aftale om  

 energieffektivisering med de virksomheder, som dog har et relativt stort  

 energiforbrug.
For sådanne virksomheder vil principperne i den hidtil  

 gældende ordning, hvorefter afgiften set i forhold til værditilvæksten  

 (promsgrundlaget) har været afgørende for, om virksomheden var  

 tilskudsberettiget, i hovedtræk blive videreført.
Det vil dog fremover ske  

 således, at udover CO2-afgiften skal korrigerede afgifter for SO2 og  

 rumopvarmning indgå ved beregningen af afgiftsgrundlaget.
Dette skal fortsat  

 udgøre over 3 pct. af virksomhedens refusionsgrundlag, jf. den hidtil  

 gældende § 9 i lov om kuldioxidafgift af visse energiprodukter.  

 Virksomhederne, der omfattes af ordningen på dette grundlag, kan opnå tilskud  

 til den sædvanlige afgiftssats på procesforbruget, således at afgiften  

 nedsættes til 50 kr. pr. ton CO2 i 1996 og 1997, stigende til 68 kr. pr. ton  

 i 2000.
Den eksisterende hjemmel til at indgå særlig aftale med væksthusgartnerier  

 foreslås ændret, således at Energistyrelsen generelt kan indgå aftaler med  

 samtlige omfattede virksomheder om, hvilke energieffektiviseringer der skal  

 gennemføres, for at tilskuddet udløses.
Med baggrund i erfaringerne med de  

 hidtidige energisyn og -effektiviseringer samt ud fra målsætningerne om  

 reduktion af CO2-emissionerne vil reglerne for energisyn og betingelserne om  

 tilskud blive revideret.
Det er hensigten at lade konsulenterne indtage en  

 mere central rolle end hidtil, og der vil med en revideret ordning blive  

 stillet øgede krav til kvaliteten af energisynene.
På denne baggrund foreslås  

 det, at der etableres en ny godkendelsesordning for energisynskonsulenterne.
Aftaler med virksomhederne vil blive forhandlet branchevis eller gruppevis  

 i det omfang, det er muligt.
Med store enkeltstående energiintensive  

 virksomheder ventes forhandlingerne dog at ske individuelt.
 Indgåelsen af en aftale kan ske, ved at en virksomhed, der kan indgå  

 aftale, undertegner en hensigtserklæring om at indgå en aftale om  

 energieffektivisering.
På grundlag heraf kan virksomheden opnå betinget tilsagn om tilskud for en  

 nærmere angiven periode, i hvilken den skal udarbejde oplæg til en  

 handlingsplan for energieffektivisering.
For virksomheder, der udgør en del  

 af en branche, og som har fællestræk hvad angår energiforbrug, vil det være  

 hensigtsmæssigt at lade brancheforeningen eller en gruppe af virksomheder i  

 fællesskab opstille et oplæg til handlingsplan for branchens virksomheder.  

 Handlingsplanen udarbejdes på grundlag af fastlagte retningslinier og  

 omfatter bl.a. identificering af de energibesparende foranstaltninger, der  

 med fordel kan gennemføres i branchen, udpegning af nye energieffektive  

 teknologier, som kan indkøbes i forbindelse med nyinvesteringer m.v.
Oplægget til handlingsplan danner grundlag for forhandling om aftalen med  

 Energistyrelsen.
I aftalen kan indgå forskellige vilkår, eksempelvis om at  

 energibesparelser, som er identificeret i handlingsplanen og/eller ved  

 efterfølgende analyser af særlige procesafsnit, skal gennemføres indenfor en  

 given tidsfrist, når de har en tilbagebetalingstid under 4 år incl. afgifter  

 for proceslistevirksomheder, 6 år for de øvrige.
Endvidere vil det være  

 naturligt at aftale, at virksomhederne i forbindelse med nyinvesteringer kun  

 indkøber anlæg og komponenter, der opfylder visse effektivitetskrav m.v.
Hvis der opnås enighed om handlingsplanen, meddeler styrelsen et tilsagn  

 om tilskud for en periode på maksimalt 3 år, hvorved handlingsplanen bliver  

 obligatorisk for virksomheden.
Ved aftaler forhandlet med en branche eller en  

 gruppe af virksomheder skal aftalen tiltrædes af de enkelte virksomheder.  

 Realiseringen af planen bliver dermed en forudsætning for, at virksomheden  

 kan oppebære tilskuddet.
Senest et år efter at aftalen er indgået og tilsagn  

 om tilskud dermed er givet, indsender virksomheden en rapport om  

 realiseringen af handlingsplanen.
Hvis virksomheden afviger fra  

 handlingsplanen, uden at der foreligger en gyldig grund hertil,  

 tilbagebetales tilskuddet for den pågældende periode.
Afsluttende gives en  

 indberetning, som indeholder en mere grundig vurdering af virkningen af  

 planen på energieffektiviseringen.
 Af retssikkerhedsmæssige årsager er det fundet rigtigt at etablere et  

 ankenævn, der som 2. instans kan behandle afgørelser om, hvorvidt  

 virksomheder opfylder betingelserne for indgåelse af aftale efter  

 promskriteriet efter § 1, stk. 1, nr. 2, samt afgørelser om bortfald af  

 tilskud og tilbagebetaling af tilskud efter § 2, stk. 4.
Økonomiske og administrative konsekvenser Ordningen administreres som hidtil dels af Miljø- og Energiministeriet,  

 dels af Told- og Skattestyrelsen.
Hertil kommer oprettelse af et ankenævn,  

 der skal træffe endelige administrative afgørelser om visse af  

 Energistyrelsens afgørelser.
Energistyrelsens arbejde i forbindelse med den nye ordning vil kræve en  

 betydelig mere individualiseret indsats i forhold til de enkelte virksomheder  

 og brancher end den hidtidige ordning, bl.a. ved godkendelse og opfølgning af  

 handlingsplanerne.
Den årlige opfølgning på handlingsplanerne vil medføre, at  

 ressourceforbruget forventes at blive nogenlunde ensartet fra år til år.
 Der vil fortsat i betydeligt omfang blive anvendt eksterne konsulenter til  

 at etablere overblik over de enkelte virksomheders og branchers  

 energisparepotentiale.
Det forudsættes, at der fra ordningens start vil være cirka 600  

 virksomheder omfattet af ordningen, stigende til mindst 700. Heraf er ca. 40  

 store energitunge enkeltvirksomheder, mens de resterende hovedsagelig vil  

 være virksomheder, der kan omfattes af brancheaftaler.
I 1996 anvendes et  

 meget begrænset beløb til et lille antal virksomheder, som ikke er omfattet  

 af proceslisten, og hvis energisyn - og tilsagn om tilskud - ikke er udløbet  

 ved overgangen til de nye regler.
 Da kuldioxid-afgiften (og dermed tilskuddets størrelse) stiger i perioden  

 frem til 1998 forventes tilskuddet at stige jævnt i perioden op til ca. 170  

 mill. kr. årligt i 2000.
Energistyrelsen skønner, at administration af denne nye ordning i alt  

 omfatter godt 25 årsværk - heraf en chef - svarende til 8 mio. kr. i lønsum  

 og 6 mio. kr. til øvrig drift.
Hertil kommer konsulentudgifter på 10 mill.  

 kr. årligt.
 Ligeledes forudsættes det ved loven oprettede ankenævn bemandet med et  

 sekretariat med op til 7 årsværk, heriblandt to chefer, svarende til 2,5 mio.  

 kr. i lønsum og 2 mio. kr. til øvrig drift samt 0,5 mio. kr. til  

 konsulentudgifter.
For Told og Skat skønnes forslaget at medføre engangsudgifter på 0,5 mill.  

 kr.
Udgifterne vil formentlig skulle afholdes i 1995.
 De årlige driftsomkostninger for Told og Skat skønnes at medføre et  

 forbrug af 4 årsværk, svarende til en lønsumsudgift på 1,2 mill. kr.
 Den endelige udmøntning af nyordningens økonomiske og administrative  

 konsekvenser vil finde sted ved et aktstykke forsåvidt angår forberedelser i  

 1995 samt på Finansloven for 1996.
Erhvervsøkonomiske konsekvenser Som anført er det forudsat, at lovforslaget vil komme til at omfatte  

 mindst 700 virksomheder, hvoraf cirka 40 er enkeltvirksomheder og den  

 resterende del typisk branchevirksomheder.
I forhold til den gældende ordning  

 forudsættes det, at hovedparten af de virksomheder, som modtager tilskud til  

 dækning af CO2-afgiften i dag, også vil blive berettiget efter forslaget.
For  

 disse virksomheder vil afgiftsniveauet stige i et vist begrænset omfang.
De erhvervsøkonomiske konsekvenser for de enkelte virksomheder vil i  

 første omgang angå udgifter til iværksættelse af energisyn.
Udgifterne til  

 energisynene vil være stærkt varierende, afhængig af virksomhedens størrelse  

 og karakter, produktionsprocessens kompleksitet, hvorvidt der er tale om en  

 enkeltstående virksomhed eller en branchevirksomhed m.v.
Angivelse af en  

 gennemsnitlig pris vil derfor være af begrænset værdi.
Det kan imidlertid  

 ikke udelukkes, at udgifterne til energisyn i visse tilfælde vil kunne være  

 af en størrelsesorden, der kan afholde virksomheder fra at søge at indgå  

 aftale.
Samtidig har de hidtidige erfaringer vist, at gennemførelse af et  

 energisyn på en virksomhed medfører energibesparelser i størrelsesordenen på  

 mindst 1, 5 %, hvilket forventes at stige yderligere med en revideret  

 ordning.
 Ordningen forventes i øvrigt at intensivere den teknologiudvikling, der  

 generelt pågår, hvilket vil få virkning for de berørte producentvirksomheder.
Miljømæssige konsekvenser Der henvises til bemærkningerne om de miljømæssige virkninger af den  

 samlede lovforslagspakke i det samtidige forslag til ændring af lov om  

 kuldioxidafgift af visse energiprodukter.
Sammenlagt med afgifterne og  

 investeringstilskudsordningen forventes aftalerne, der indgås efter denne lov  

 at medføre en miljømæssig effekt, ved at CO2-emissionerne reduceres med 2,6 %  

 i år 2005 under forudsætning af, at ordningen videreføres efter 1998.
Forholdet til EU-retten Forslaget er en del af det samlede kompleks af lovforslag om grønne  

 afgifter, som i sin helhed notificeres for EU-Kommissionen i medfør af EU's  

 statsstøtteregler.
Kommissionens godkendelse skal foreligge, før de  

 notificerede lovforslag sættes i kraft.
Bemærkninger til lovforslagets enkelte bestemmelser Til § 1 Til nr. 1.
 Med bestemmelsen indføres hjemmel til at indgå aftaler med virksomheder om  

 energieffektiviseringer som betingelse for ydelse af tilskud til udgifter til  

 delvis dækning af kuldioxidafgiften.
Ifølge forslaget gives ved stk. 1, nr. 1, mulighed for at yde statstilskud  

 til de særligt energiintensive processer, der er anført på den liste, der er  

 medtaget som bilag til Skatteministeriets lov om kuldioxidafgift af visse  

 energiprodukter, den såkaldte »procesliste«.
Tilskuddet til disse  

 virksomheder beregnes alene på basis af energiforbruget og afgiften heraf i  

 selve den energiintensive proces, ligesom tilskuddet kun ydes til dette.
 Efter de hidtil gældende regler skulle alle virksomheder, der modtog  

 tilskud, opfylde visse krav til det såkaldte »promsgrundlag«.  

 Ifølge stk. 1, nr. 2, kan virksomheder, der ikke er tilskudsberettigede via  

 proceslisten, opnå tilskud, såfremt afgiften for disse virksomheder udgør  

 mere end 3 pct. af refusionsgrundlaget, idet dette efter forslaget i forhold  

 til det hidtil gældende beregnes udfra en sammenlægning med CO2-afgiften af  

 et korrigeret udtryk for de øvrige, samtidigt indførte afgifter vedrørende  

 SO2 og rumopvarmning.
I den bemyndigelse, der foreslås i stk. 4, indgår en bemyndigelse til, at  

 Energistyrelsen udfærdiger nærmere regler om beregningen af  

 refusionsgrundlaget.
Baggrunden herfor er, at disse regler, som er af meget  

 teknisk karakter, hidtil har indgået i den gældende lov om kuldioxidafgift af  

 visse energiprodukter.
Imidlertid ophæves kuldioxidafgiftslovens regler om  

 beregning af promsgrundlaget i de samtidige ændringer i denne lovgivning.  

 Opgørelsen af refusionsgrundlaget skal derfor fremover ske i henhold til  

 Miljø- og Energiministeriets lovgivning.
Det er således hensigten at  

 videreføre de relevante bestemmelser i §§ 9 samt 9 a i den hidtil gældende  

 lov om kuldioxidafgift af visse energiprodukter i en bekendtgørelse udstedt i  

 medfør af bemyndigelsen i stk. 4. Som anført under de almindelige  

 bemærkninger vil det i den sammenhæng blive præciseret, hvorledes afgifterne  

 af SO2 samt rumopvarmning indgår i afgiftsgrundlaget.
Afgiftsgrundlaget  

 defineres som summen af kuldioxidafgiften til energilette processer og et  

 korrigeret udtryk for SO2-afgiften og rumvarmeafgiften, som beregnes ved at  

 multiplicere brændsels- og elforbruget til rumvarme med de gældende satser  

 for kuldioxidafgifter til energilette processer efter fradrag efter  

 kuldioxidafgiftsloven.
Det svarer til, at energiforbruget til rumvarme indgår  

 i afgiftsgrundlaget, som om dette var belagt med en kuldioxidafgift som de  

 energilette processer.
De statslige told- og skattemyndigheder varetager administrationen af  

 tilskudsudbetalingerne.
Derudover yder de statslige told- og  

 skattemyndigheder bistand ved gennemførelsen af kontrollen vedrørende  

 refusionsgrundlaget.
Der er tale om, at det nuværende kriterium for særlig  

 refusion og residualafgiftstilskud videreføres i tillempet form.
Bestemmelsen  

 giver hjemmel til, at Told- og Skattestyrelsens kontrol af virksomhedernes  

 oplysninger om refusionsgrundlaget kan videreføres.
Med stk. 2 præciseres, hvilke forhold der fastlægges nærmere bestemmelser  

 om i aftalen.
Med hjemlen er der taget stilling til, hvilke elementer der  

 skal indgå i en aftale, og således ikke til, hvad der på forhånd skal være  

 afklaret.
Det vil således formentlig være typisk, at en virksomhed udfører et  

 energisyn ved en godkendt konsulent, som derefter i fællesskab med  

 virksomheden opstiller et forslag til handlingsplan samt til  

 effektiviseringstiltag.
Forhandlingerne kan derefter angå, hvilke  

 effektiviseringstiltag der skal realiseres.
Det er imidlertid fundet  

 hensigtsmæssigt at lade muligheder for andre løsninger stå åbne for at bevare  

 den størst mulige fleksibilitet for de involverede parter så længe som muligt  

 i forløbet, og derfor rummer bestemmelsen alene en præcisering af de  

 elementer, aftalen skal indeholde.
Der henvises i øvrigt til de almindelige  

 bemærkninger om den praktiske gennemførelse af aftaleforløb.
Derudover åbnes med bestemmelsen i stk. 2 mulighed for at indgå  

 overordnede aftaler med brancheorganisationer, som efterfølgende kan  

 tiltrædes af medlemsvirksomhederne.
Såfremt en virksomhed ikke er medlem af  

 en brancheorganisation, kan aftalegrundlaget forhandles med flere  

 virksomheder gruppevis.
Er dette ikke muligt, må forhandlingen ske  

 individuelt.
Dette forventes dog kun at blive aktuelt for de store  

 enkeltstående virksomheder, hvis processer er omfattet af proceslisten.
Med forslagets stk. 4 bemyndiges Energistyrelsen udover det ovennævnte til  

 at fastsætte nærmere regler om ordningens gennemførelse, herunder om tilsagn  

 om betinget tilskud.
Dette skyldes, at det må forudses, at der vil hengå en  

 vis periode med udarbejdelse af energisyn, forhandling af aftalegrundlag  

 m.v., hvor virksomhedernes afgiftspligt er indtrådt, men hvor grundlaget for  

 udbetaling af tilskud således endnu ikke er kendt.
Det er hensigten med  

 bestemmelsen om det betingede tilskud at skabe mulighed for, at virksomheder,  

 som er omfattet af § 1, stk. 1, foreløbigt kan få udbetalt tilskud ved at  

 underskrive en hensigtserklæring om at ville indgå aftale om  

 energieffektivisering.
Resulterer forhandlingerne med virksomheden derefter  

 ikke i en aftale, vil det betingede tilskud skulle tilbagebetales.
 Den nærmere regelfastsættelse vil ske efter høring af de berørte parter,  

 herunder udover myndigheder af erhvervsorganisationer.
Derudover rummer bemyndigelsen hjemmel til etablering af en  

 godkendelsesordning for energisynskonsulenter.
Efter den foreslåede ordning  

 vil energisynskonsulenternes gennemgang af virksomhederne blive en afgørende  

 faktor for gennemførelse af hensigtsmæssige effektiviseringer og dermed den  

 samlede kvalitet af ordningen.
Det foreslås derfor, at der gives hjemmel til  

 at etablere en godkendelsesordning for konsulenterne, som kan sikre  

 kvalitetsniveauet ved energisynene.
 Bemyndigelsen svarer i øvrigt til, hvad der allerede gælder vedrørende  

 energisyn, tilsagnsbetingelser m.v.
 Til nr. 2.
Bestemmelserne afspejler det forhold, at der nu gælder to forskellige  

 satser afhængigt af, på hvilket grundlag - jf. ovenfor om § 1, stk. 1, nr. 1  

 og nr. 2, - virksomheden modtager tilskud.
Virksomheder, der modtager tilskud  

 ved at være berettiget via proceslisten, får tilskud alene til  

 afgiftsbetalingen vedrørende den energiintensive proces.
Afgiftstilskuddet  

 bevirker, at nettoafgiften på dette energiforbrug andrager 3 kr. pr. ton  

 udledt CO2 over hele perioden.
Med bestemmelserne i § 1 a sikres  

 overholdelsen af EU-minimumssatserne for fuelolie.
Bestemmelserne vedrørende virksomheder, hvis tilskudsberettigelse hviler  

 på promsgrundlaget, jf. § 1, stk. 1, nr. 2, medfører, at deres nettoafgift på  

 energiforbruget til energilette processer bliver på 50 kr. pr. ton CO2 i 1996  

 og 1997 stigende til 68 kr. pr. ton i år 2000. Den stigende afgiftsbetaling  

 indebærer imidlertid, at et stigende antal virksomheder vil blive berettiget  

 til at modtage tilskud efter promsgrundlaget.
Den hidtil gældende  

 minimumssats for tilskuddet til afgiftsbetalingen reguleres samtidig, jf. § 1  

 c.
Ved opgørelsen heraf tages alene hensyn til betaling af kuldioxidafgift og  

 dermed ikke de øvrige afgifter.
 Til nr. 3.
 Ændringen er en teknisk følge af, at aftalegrundlaget skal indgå i loven.
 Til nr. 4.
 Udover en teknisk-redaktionel ændring som følge af, at der oprettes et  

 ankenævn, sikres samtidig hjemmel til at fastsætte gebyr ved klage hertil,  

 jf. nr. 5 nedenfor, hvortil der henvises.
 Til nr. 5.
Bestemmelsen indeholder hjemmel til at nedsætte et uafhængigt, sagkyndigt  

 klageorgan, der er 2. instans for afgørelser om, hvorvidt betingelserne for,  

 at en virksomhed er omfattet af § 1, stk. 1, nr. 2, er til stede, samt  

 afgørelser om bortfald af tilskud og tilbagebetaling af tilskud efter lovens  

 § 2, stk. 4. Af retssikkerhedsmæssige grunde foreslås det, at sådanne  

 indgribende sager fremover skal kunne forelægges nævnet til prøvelse.  

 Ministerens kompetence til at fastsætte bestemmelser om klageadgangen vil  

 omfatte sammensætning og udpegning af medlemmer til ankenævnet.
Nævnet vil  

 være et sagkyndigt nævn, hvor erhvervs- og energimæssig, teknisk og juridisk  

 indsigt er repræsenteret.
Ministerens bemyndigelse til at nedsætte nævnet  

 ventes udmøntet i, at erhvervsorganisationerne kan indstille et eller to  

 medlemmer.
 Til nr. 6.
 Ændringen skyldes hensynet til at sikre lovgivningen kønsneutralitet.
 Til nr. 7 og nr. 8.
 Ændringerne er konsekvenser af ændringer i retsplejeloven.
Til § 2 EU-Kommissionens godkendelse efter statsstøttereglerne skal foreligge, før  

 bestemmelserne kan sættes i kraft.
 Med stk. 2, 3 og 4 reguleres tilskudssatserne i de nærmeste år.
Med stk. 5 gives hjemmel til, at virksomheder, der har tilsagn om tilskud  

 efter den gældende lov, men som ikke er omfattet af det i lovforslagets § 1,  

 nr. 1, nævnte bilag, vil kunne oppebære tilskud den oprindelige  

 tilsagnsperiode ud.
De hidtil gældende regler herom i kuldioxidafgiftsloven  

 finder tilsvarende anvendelse.
De økonomiske konsekvenser heraf er omtalt  

 under de almindelige bemærkninger om de administrative og økonomiske  

 konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 1 affattes således:
» § 1. Der kan gives statstilskud til delvis dækning af  

 udgifter til kuldioxidafgift i virksomheder, der er registreret efter  

 merværdiafgiftsloven, og som indgår aftale med Energistyrelsen om at  

 gennemføre energieffektiviseringer, hvis virksomheden 1) udfører en energiintensiv proces, der er optaget på det til enhver tid  

 gældende bilag til lov om kuldioxidafgift af visse energiprodukter, eller 2) ikke er omfattet af nr. 1 og virksomhedens ikke-tilbagebetalte CO2-  

 samt korrigerede rumopvarmnings- og SO2-afgifter samlet udgør over 3 pct. af  

 dens refusionsgrundlag, beregnet udfra værdien af virksomhedens salg m.v. med  

 fradrag af værdien af virksomhedens indkøb m.v., dog mindst 10 pct. af  

 virksomhedens salg m.v.
Stk. 2. Aftaler efter stk. 1 skal omhandle energisyn,  

 energihandlingsplan og gennemførelse af energieffektivisering i  

 overensstemmelse med handlingsplanen.
Aftaler kan indgås med  

 brancheorganisationer, med grupper af virksomheder eller med enkelte  

 virksomheder.
Aftaler, der indgås med brancheorganisationer eller grupper af  

 virksomheder, skal tiltrædes af den enkelte virksomhed for at udløse tilskud.
 Stk. 3. De statslige told- og skattemyndigheder yder Miljø- og  

 Energiministeriet bistand ved gennemførelsen af kontrol af oplysninger om  

 refusionsgrundlag m.v., jf. stk. 1, nr. 2. Skatteministeren kan efter  

 forhandling med miljø- og energiministeren fastsætte nærmere regler herom.
 Stk. 4. Energistyrelsen kan fastsætte nærmere regler om  

 tilskudsordningens gennemførelse, herunder om opgørelse af  

 refusionsgrundlaget m.v. efter stk. 1, nr. 2, om indgåelse af aftale og om  

 energisyn, udarbejdelse og godkendelse af energihandlingsplan, om tilsagn om  

 betinget tilskud samt om godkendelse af energisynskonsulenter.«.
 2. Efter § 1 indsættes:
» § 1 a.
Tilskud til virksomheder, der er omfattet af § 1,  

 stk. 1, nr. 1, gives til dækning af udgifter til kuldioxidafgift af det  

 energiforbrug, der er omfattet af § 9, stk. 2, i lov om kuldioxidafgift af  

 visse energiprodukter (kuldioxidafgiftsloven). Tilskuddet udgør 22 pct. af  

 afgiften.
For fuelolie og gas- og dieselolie, der anvendes til  

 varmefremstilling, udgør tilskuddet dog henholdsvis 0 øre pr. kg og 1,75 øre  

 pr. liter bortset fra olie vedrørende aktiviteter omfattet af § 66, stk. 1, i  

 merværdiafgiftsloven eller olie forbrugt i olieraffinaderier.
Stk. 2. I det omfang afgiften på fuelolie efter lov om afgift af  

 svovl er større end det fradrag i godtgørelsen i kuldioxidafgiftsloven, der  

 gælder specielt for fuelolie, jf. § 9, stk. 2, i kuldioxidafgiftsloven, kan  

 der ydes yderligere tilskud for fuelolie bortset fra fuelolie vedrørende  

 aktiviteter omfattet af § 66, stk. 1, i merværdiafgiftsloven eller olie  

 forbrugt i olieraffinaderier.
Tilskuddet kan dog højst udgøre 8 øre pr. kg  

 fuelolie.
§ 1 b.
Tilskud til virksomheder, der er omfattet af § 1, stk. 1,  

 nr. 2, gives til dækning af kuldioxidafgift omfattet af § 9, stk. 1, i lov om  

 kuldioxidafgift af visse energiprodukter.
Tilskuddet udgør 22 pct. af  

 afgiften § 1 c.
Tilskuddet opgjort efter §§ 1 a og 1 b udbetales med det  

 beløb, der overstiger 20.000 kr.«.
 § 1. Der kan gives statstilskud til dækning af udgifter til  

 kuldioxidafgift i virksomheder, der er registreret efter  

 merværdiafgiftsloven, og hvor afgiften udgør over 3 pct. af virksomhedens  

 refusionsgrundlag, jf. § 9 i lov om kuldioxidafgift af visse energiprodukter.
 Stk. 2. Virksomheder, som er meddelt tilsagn om tilskud for en  

 nærmere fastsat periode, jf. § 2, stk. 2, og som i tilsagnsperiodens første  

 12 måneder opfylder bestemmelserne i § 1, stk. 1, kan gives tilskud i hele  

 den periode, tilsagnet dækker, selv om udgiften til kuldioxidafgift i den  

 resterende del af perioden ikke udgør over 3 pct. af virksomhedens  

 refusionsgrundlag, jf. § 9 i lov om kuldioxidafgift af visse energiprodukter.
 Stk. 3. Energiministeren kan for så vidt angår væksthusgartnerier  

 indgå særlig aftale med den pågældende brancheorganisation om energisyn og  

 mulighed for opnåelse af statstilskud til dækning af udgifter til  

 kuldioxidafgift.
 Stk. 4. Tilskuddet ydes til virksomheder, der har gennemgået et  

 energisyn, og som gennemfører en rimelig energieffektivisering.
Stk. 5. Tilskuddet gives med et beløb svarende til virksomhedens  

 udgifter til kuldioxidafgift opgjort efter § 9, stk. 1-3, i lov om  

 kuldioxidafgift af visse energiprodukter med fradrag af afgiftsbeløb, der  

 tilbagebetales virksomheden efter disse regler.
Tilskud gives kun til det  

 forbrug, der er tilbagebetalingsberettiget efter § 9, stk. 3, i lov om  

 kuldioxidafgift af visse energiprodukter.
 Stk. 6. Tilskud opgjort efter stk. 4 udbetales med det beløb, der  

 overstiger 10.000 kr. årligt og det i § 9, stk. 2, 3. pkt., i lov om  

 kuldioxidafgift af visse energiprodukter nævnte fradrag.
 Stk. 7. Tilskud, der gives i medfør af § 1, stk. 2, og  

 tilbagebetalt refusion opgjort efter § 9, stk. 2 og 3, i lov om  

 kuldioxidafgift af visse energiprodukter kan ikke overstige summen af  

 tilsvarende refusion og tilskud i nærmest forudgående opgørelsesperiode, hvor  

 virksomheden har opfyldt bestemmelserne i § 1, stk. 1. Er denne periode  

 mindre end 1 år, udgør opgørelsesperioden den i stk. 2 nævnte periode på 12  

 måneder.
 Stk. 8. Energiministeren kan fastsætte nærmere regler om  

 tilskudsordningens gennemførelse, herunder om energisyn og betingelser for  

 tilsagn om tilskud.
 3. I § 2, stk. 1, 1. pkt., indsættes efter »Ansøgning  

 om«: »indgåelse eller tiltrædelse af aftale samt om tilsagn  

 om«, og i § 2, stk. 4, 1. pkt., indsættes efter »til  

 stede«: », herunder ved at aftalen ikke overholdes«.
 § 2. Ansøgning om tilskud indsendes til Energistyrelsen.  

 Energiministeren fastsætter de nærmere regler om ansøgningens indhold.
Stk. 2. - - - Stk. 3. - - - Stk. 4. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ydelse af tilskud,  

 eller hvis betingelserne for at yde tilskud ikke længere er til stede.
Hvis  

 tilskuddet er udbetalt, kan det kræves tilbagebetalt.
 4. I § 5, 1. pkt., indsættes efter »lov«: »,  

 herunder om betaling af gebyr ved klage« og i § 5, 2. pkt. ,  

 indsættes efter »myndighed«: », jf. dog stk. 3«.
 5. I § 5 indsættes som stk. 2-4:
» Stk. 2. Miljø- og energiministeren nedsætter et ankenævn  

 bestående af op til 7 medlemmer, der skal repræsentere et alsidigt kendskab  

 til erhvervs- og energimæssige forhold samt besidde teknisk og juridisk  

 sagkundskab.
Nævnets formand udpeges af ministeren.
 Stk. 3. Afgørelser om, hvorvidt en virksomhed er omfattet af § 1,  

 stk. 1, nr. 2, og efter § 2, stk. 4, om bortfald af tilskud samt om  

 tilbagebetaling af tilskud, kan indbringes for nævnet til endelig  

 administrativ afgørelse.
 Stk. 4. Nævnets forretningsorden fastsættes af ministeren.«.
§ 5. Energiministeren kan fastsætte bestemmelser om adgangen til  

 at klage over afgørelser efter denne lov.
Energistyrelsens afgørelser om  

 ydelse af tilskud kan ikke indbringes for højere administrativ myndighed.
 6. I § 8, stk. 1, ændres »han« til: »den  

 pågældende«.
 7. § 8, stk. 2, affattes således:
 » Stk. 2. Med hensyn til den i stk. 1 nævnte tilkendegivelse  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.«.
 8. § 8, stk. 4, affattes således:
 » Stk. 4. Ransagning i sager om overtrædelse af bestemmelserne  

 i denne lov kan ske i overensstemmelse med retsplejelovens regler om  

 ransagning i sager, som efter loven kan medføre frihedsstraf.«.
 § 8. Skønner de statslige told- og skattemyndigheder eller  

 Energistyrelsen, at der er begået en overtrædelse, der medfører bødeansvar,  

 kan der tilkendegives den pågældende, at sagen kan afgøres uden retslig  

 forfølgning, såfremt han erkender sig skyldig i overtrædelsen og erklærer sig  

 rede til inden for en nærmere angiven frist, der efter begæring kan  

 forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
Stk. 3. - - - Stk. 4. Når sager om de i § 7 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
Efter 2. behandling den 30. maj 1995 § 1 I lov nr. 1 af 3. januar 1992 om statstilskud til dækning af udgifter til  

 kuldioxidafgift i visse virksomheder med et stort energiforbrug, som ændret  

 ved § 3 i lov nr. 143 af 3. marts 1992, § 2 i lov nr. 1018 af 19. december  

 1992 og § 28 i lov nr. 376 af 18. maj 1994, foretages følgende ændringer:
 1. § 1 affattes således:
»§ 1. Der kan gives statstilskud til delvis dækning af  

 udgifter til kuldioxidafgift i virksomheder, der er registreret efter  

 merværdiafgiftsloven, og som indgår aftale med Energistyrelsen om at  

 gennemføre energieffektiviseringer, hvis 1) virksomheden udfører en energiintensiv proces, der er optaget på det  

 til enhver tid gældende bilag til lov om kuldioxidafgift af visse  

 energiprodukter, eller 2) virksomhedens ikketilbagebetalte kuldioxid- samt korrigerede  

 rumopvarmnings- og svovldioxidafgifter efter fradrag af eventuelle tilskud,  

 jf. nr. 1, samlet udgør over 3 pct. af dens refusionsgrundlag, beregnet ud  

 fra værdien af virksomhedens salg m.v. med fradrag af værdien af  

 virksomhedens indkøb m.v., dog mindst 10 pct. af virksomhedens salg m.v.
Stk. 2 . Aftaler efter stk. 1 skal omhandle energisyn,  

 energihandlingsplan og gennemførelse af energieffektivisering i  

 overensstemmelse med handlingsplanen.
Aftaler kan indgås med  

 brancheorganisationer, med grupper af virksomheder eller med enkelte  

 virksomheder.
Aftaler, der indgås med brancheorganisationer eller grupper af  

 virksomheder, skal tiltrædes af den enkelte virksomhed for at udløse tilskud.
 Stk. 3. De statslige told- og skattemyndigheder yder Miljø- og  

 Energiministeriet bistand ved gennemførelsen af kontrol af oplysninger om  

 refusionsgrundlag m.v., jf. stk. 1, nr. 2. Skatteministeren kan efter  

 forhandling med miljø- og energiministeren fastsætte nærmere regler herom.
Stk. 4 . Energistyrelsen kan fastsætte nærmere regler om  

 tilskudsordningens gennemførelse, herunder om opgørelse af  

 refusionsgrundlaget m.v. efter stk.1, nr. 2, om indgåelse af aftale og om  

 energisyn, udarbejdelse og godkendelse af energihandlingsplan, om tilsagn om  

 betinget tilskud samt om godkendelse af energisynskonsulenter.« 2. Efter § 1 indsættes:
»§ 1 a . Tilskud, der er omfattet af § 1, stk. 1, nr. 1,  

 gives til dækning af udgifter til kuldioxidafgift af det energiforbrug, der  

 er omfattet af § 9, stk. 2, i lov om kuldioxidafgift af visse  

 energiprodukter.
Tilskuddet udgør 22 pct. af afgiften.
For fuelolie og gas-  

 og dieselolie, der anvendes til varmefremstilling, udgør tilskuddet dog  

 henholdsvis 0 øre pr. kg og 1,75 øre pr. l bortset fra olie vedrørende  

 aktiviteter omfattet af § 66, stk. 1, i merværdiafgiftsloven eller olie  

 forbrugt i olieraffinaderier.
 Stk. 2. I det omfang afgiften på fuelolie efter lov om afgift af  

 svovl er større end det fradrag i godtgørelsen i lov om kuldioxidafgift af  

 visse energiprodukter, der gælder specielt for fuelolie, jf. § 9, stk. 2, i  

 lov om kuldioxidafgift af visse energiprodukter, kan der ydes yderligere  

 tilskud for fuelolie bortset fra fuelolie vedrørende aktiviteter omfattet af  

 § 66, stk. 1, i merværdiafgiftsloven eller olie forbrugt i olieraffinaderier.  

 Tilskuddet kan dog højst udgøre 8 øre pr. kg fuelolie.
§ 1 b.
Tilskud, der er omfattet af § 1, stk. 1, nr. 2, gives til  

 dækning af kuldioxidafgift omfattet af § 9, stk. 1, i lov om kuldioxidafgift  

 af visse energiprodukter.
Tilskuddet udgør 22 pct. af afgiften vedrørende det  

 energiforbrug, der ikke er ydet tilskud til efter § 1 a.
§ 1 c.
Tilskuddet opgjort efter §§ 1 a og 1 b udbetales med det  

 beløb, der overstiger 20.000 kr., bortset fra væksthusgartnerier, jf. nr. 1 i  

 det i § 1, stk. 1, nr. 1, nævnte bilag, hvor tilskuddet udbetales med det  

 beløb, der overstiger 10.000 kr.« 3. I § 2, stk. 1, 1. pkt., indsættes efter »Ansøgning  

 om«: »indgåelse eller tiltrædelse af aftale samt om tilsagn  

 om«, i § 2, stk. 3, 2. pkt., ændres »§ 2, stk. 2,» til:  

 »§ 2, stk. 1,», og i § 2, stk. 4, 1. pkt., indsættes  

 efter »til stede«: », herunder ved at aftalen ikke  

 overholdes«.
 4. I § 5, 1. pkt., indsættes efter »lov«: »,  

 herunder om betaling af gebyr ved klage«, og i § 5, 2. pkt .,  

 indsættes efter »myndighed«: », jf. dog stk. 3«.
 5. I § 5 indsættes som stk. 2-4 :
»Stk. 2. Miljø- og energiministeren nedsætter et ankenævn  

 bestående af op til 7 medlemmer, der skal repræsentere et alsidigt kendskab  

 til erhvervs- og energimæssige forhold samt besidde teknisk og juridisk  

 sagkundskab.
Nævnets formand udpeges af ministeren.
 Stk. 3. Afgørelser om, hvorvidt en virksomhed er omfattet af § 1,  

 stk. 1, nr. 2, og efter § 2, stk. 4, om bortfald af tilskud samt om  

 tilbagebetaling af tilskud, kan indbringes for nævnet til endelig  

 administrativ afgørelse.
Stk. 4 . Nævnets forretningsorden fastsættes af ministeren.« 6. I § 8, stk. 1, ændres »han« til: »den  

 pågældende«.
 7. § 8, stk. 2, affattes således:
» Stk. 2 . Med hensyn til den i stk. 1 nævnte tilkendegivelse  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.« 8. § 8, stk. 4, affattes således:
»Stk. 4. Ransagning i sager om overtrædelse af bestemmelserne  

 i denne lov kan ske i overensstemmelse med retsplejelovens regler om  

 ransagning i sager, som efter loven kan medføre frihedsstraf.« § 2 Stk. 1. Miljø- og energiministeren fastsætter tidspunktet for  

 lovens ikrafttræden, dog tidligst den 1. januar 1996.
Stk. 2. Tilskud efter § 1 a, stk. 1, som affattet ved denne lovs §  

 1, nr. 2, ydes med følgende procenter af afgiften: I 1996 2 pct., i 1997 7  

 pct., i 1998 12 pct. og i 1999 17 pct.
Tilskud vedrørende gas- og dieselolie  

 anvendt til varmefremstilling udgør dog i 1996-98 0 øre pr. l og i 1999 0,4  

 øre pr. l.
Tilskuddet til fuelolie, jf. § 1 a, stk. 2, som affattet ved denne  

 lovs § 1, nr. 2, kan dog højst udgøre 1,6 øre pr. kg i 1996, 3,2 øre pr. kg i  

 1997, 4,8 øre pr. kg i 1998 og 6,4 øre pr. kg i 1999.
 Stk. 3. Tilskud efter § 1 b som affattet ved denne lovs § 1, nr.  

 2, ydes med følgende procenter af afgiften: I 1996 0 pct., i 1997 10 pct. og  

 i 1998 20 pct.
 Stk. 4. Tilskuddet opgjort efter §§ 1 a og 1 b, som affattet ved  

 denne lovs § 1, nr. 2, udbetales med det beløb, som overstiger 10.000 kr. i  

 1996-97 og 15.000 kr. i 1998-99, jf. dog § 1 c, for så vidt angår  

 væksthusgartnerier.
 Stk. 5. Virksomheder, der har fået tilsagn om statstilskud til  

 dækning af udgifter til kuldioxidafgift efter de hidtil gældende regler, jf.  

 lov om kuldioxidafgift af visse energiprodukter §§ 9 og 9 a, og som ikke er  

 omfattet af det i § 1, stk. 1, nr. 1, som affattet ved denne lovs § 1, nr. 1,  

 nævnte bilag, kan dog oppebære tilskuddet tilsagnsperioden ud.
