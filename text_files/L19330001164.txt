Ved kgl.
Resolution af 13. Juni 1932 har Danmark ratificeret den i Genf  

 den 27. Juli 1929 vedtagne konvention om Forbedring af saaredes og syges  

 Vilkaar ved Hære i krig, efter at Rigsdagen hertil havde givet sit Samtykke.
 Konventionen har følgende Ordlyd:
GENFERKONVENTIONEN om Forbedring af saaredes og syges Vilkaar ved Hære i Krig af 27. Juli 1929.
PRÆSIDENTEN FOR DET TYSKE RIGE, PRÆSIDENTEN FOR AMERIKAS FORENEDE STATER,  

 FORBUNDSPRÆSIDENTEN FOR REPUBLIKEN ØSTRIG, HANS MAJESTÆT BELGIERNES KONGE,  

 PRÆSIDENTEN FOR REPUBLIKEN BOLIVIA, PRÆSIDENTEN FOR REPUBLIKEN BRASILIENS  

 FORENEDE STATER, HANS MAJESTÆT KONGEN AF STORBRITANNIEN, IRLAND OG DE  

 BRITISKE OVERSØISKE BESIDDELSER, KEJSER AF INDIEN, HANS MAJESTÆT BULGARERNES  

 KONGE, PRÆSIDENTEN FOR REPUBLIKEN CHILE, PRÆSIDENTEN FOR REPUBLIKEN KINA,  

 PRÆSIDENTEN FOR REPUBLIKEN COLOMBIA, PRÆSIDENTEN FOR REPUBLIKEN CUBA, HANS  

 MAJESTÆT KONGEN AF DANMARK OG ISLAND, PRÆSIDENTEN FOR DEN DOMINIKANSKE  

 REPUBLIK, HANS MAJESTÆT KONGEN AF ÆGYPTEN, HANS MAJESTÆT KONGEN AF SPANIEN,  

 PRÆSIDENTEN FOR REPUBLIKEN ESTLAND, PRÆSIDENTEN FOR REPUBLIKEN FINLAND,  

 PRÆSIDENTEN FOR DEN FRANSKE REPUBLIK, PRÆSIDENTEN FOR DEN HELLENSKE REPUBLIK,  

 HANS HØJHED GUVERNØREN AF UNGARN, HANS MAJESTÆT KONGEN AF ITALIEN, HANS  

 MAJESTÆT KEJSEREN AF JAPAN, PRÆSIDENTEN FOR REPUBLIKEN LETLAND, HENDES  

 KONGELIGE HØJHED STORHERTUGINDEN AF LUXEMBURG, PRÆSIDENTEN FOR MEXICOS  

 FORENEDE STATER, PEÆSIDENTEN FOR REPUBLIKEN NICARAGUA, HANS MAJESTÆT NORGES  

 KONGE, HENDES MAJESTÆT DRONNINGEN AF NEDERLANDENE, HANS KEJSERLIGE MAJESTÆT  

 SHAHEN AF PERSIEN, PRÆSIDENTEN FOR REPUBLIKEN POLEN, PRÆSIDENTEN FOR DEN  

 PORTUGISISKE REPUBLIK HANS MAJESTÆT KONGEN AF RUMÆNIEN, HANS MAJESTÆT  

 SERBERNES, KROATERNES OG SLOVENERNES KONGE, HANS MAJESTÆT KONGEN AF SIAM,  

 HANS MAJESTÆT KONGEN AF SVERIGE, DET SCHWEIZISKE FORBUNDSRAAD, PRÆSIDENTEN  

 FOR DEN CZEKOSLOVAKISKE REPUBLIK, PRÆSIDENTEN FOR DEN TYRKISKE REPUBLIK,  

 PRÆSIDENTEN FOR DEN ØSTLIGE REPUBLIK URUGUAY OG PRÆSIDENTEN FOR REPUBLIKEN  

 VENEZUELAS FORENEDE STATER, der i lige Grad er opfyldt af Ønsket om, saa vidt det Staar til dem, at  

 formindske de Ulykker, der er uadskillelige fra Krig, og som i denne Hensigt  

 ønsker at fuldstændiggøre og supplere de Bestemmelser, som blev truffet i  

 Genf den 22. August 1864 og den 6. Juli 1966 om Forbedring af saaredes og  

 syges Vilkaar ved Hære i Krig.
 har besluttet at afslutte en ny Konvention i dette Øjemed og som deres  

 Befuldmægtigede udnævnt:
 PRÆSIDENTEN FOR DET TYSKE RIGE:
Hans Excellence Hr.
EDMUND RHOMBERG, Dr. juris, GeSandt til Raadighed;, PRÆSIDENTEN FOR AMERIKAS FORENEDE STATER:
Hr.
ELIOT WADSWORTH, fhv. tilforordnet Sekretær for Finansvæsenet, Hans Excellence Hr.
HUGH R.
WILSON, Amerikas Forenede Staters  

 overordentlige Gesandt og befuldmægtigede Minister i Bern; FORBUNDSPRÆSIDENTEN FOR REPUBLIKEN ØSTRIG:
Hr.
MARC LEITMAIER, Dr. juris, Ministerialraad i det federale Kancelli,  

 Udenrigsdepartementet; HANS MAJESTÆT BELGIERNES KONGE:
Hr.
PAUL DEMOLDER, Generallæge, Chef for Sundhedstjenesten i 1. militære  

 Udskrivningskreds, Hr.
JOSEPH DE RUELLE, juridisk Raadgiver i Udenrigsministeriet,; PRÆSIDENTEN FOR REPUBLIKEN BOLIVIA:
Hans Excellence Hr.
ALBERTO CORTADELLAS, Bolivias Ministerresident i Bern; PRÆSIDENTEN FOR REPUBLIKEN BRASILIENS FORENEDE STATER:
Hans Excellence Hr.
RAOUL DE RIOBRANCO, Brasiliens overordentlige Gesandt  

 og befuldmægtigede Minister i Bern; HANS MAJESTÆT KONGEN AF STORBRITANNIEN, IRLAND OG DE BRITISKE OVERSØISKE  

 BESIDDELSER, KEJSER AF INDIEN:
 For Storbritannien og Nord-Irland saavel som for alle Dele af det britiske  

 Rige, der ikke er særskilte Medlemmer af Folkenes Forbund:
Hans Excellence Sir HORACE RUMBOLD, Hans Britiske Majestæts Ambassadør i  

 Berlin; For Canada:
Hr.
WALTER ALEXANDRE RIDDELL, den canadiske Regerings faste Raadgiver Ved  

 Folkenes Forbund; For Den Australske Forbundsstat:
Hans Excellence Hr.
CLAUD RUSSELL, Hans Britiske Majestæts overordentlige  

 Gesandt og befuldmægtigede Minister i Bern; For Ny Zealand:
Hans Excellence Hr.
CLAUD RUSSELL, Hans Britiske Majestæts overordentlige  

 Gesandt og befuldmægtigede Minister i Bern; For Den Sydafrikanske Union:
Hr.
ERIC HENDRIK LOUW, den sydafrikanske Unions Højkommissær i London; For Den Irske Fristat:
Hr.
SEAN LESTER, den irske Fristats Repræsentant Ved Folkenes Forbund.
 For Indien:
Hans Excellence Hr.
CLAUD RUSSELL Hans Britiske Majestæts overordentlige  

 Gesandt og befuldmægtigede Minister i Bern; HANS MAJESTÆT BULGARERNES KONGE:
Hr.
DIMITRI MIKOFF, Bulgariens Chargee d'Affaires i Bern, den bulgarske  

 Regerings faste Repræsentant Ved Folkenes Forbund, Hr.
STEPHANE N.
LAFTCHIEFF, Medlem af Bestyrelsesraadet for det bulgarske  

 Røde Kors; PRÆSIDENTEN FOR REPUBLIKEN CHILE:
Hr.
GUILLERMO NOVOA-SEPULVEDA, Oberst, Militærattachee ved Chiles  

 Gesandtskab i Berlin, Hr.
DARIO PULGAR-ARRIAGADA, Kaptajn i Sundhedstjenesten; PRÆSIDENTEN FOR REPUBLIKEN KINA:
Hr.
CHI YUNG HSIAQ, Kinas Chargee d'Affaires a. i. i Bern; PRÆSIDENTEN FOR REPUBLIKEN COLOMBIA:.
Hans Excellence Hr.
FRANCISCO JOSE DE URRUTIA, Colombias overordentlige  

 Gesandt og befuldmægtigede Minister i Bern; PRÆSIDENTEN FOR REPUBLIKEN CUBA:.
Hans Excellence Hr.
CARLOS DE ARMENTEROS Y DE CARDENAS, Cubas  

 overordentlige Gesandt og befuldmægtigede Minister i Bern, Hr.
CARLOS BLANCO Y SANCHEZ, Legationssekretær, tilforordnet Cubas  

 Delegation ved Folkenes Forbund; HANS MAJESTÆT KONGEN AF DANMARK OG ISLAND:
 For Danmark:
Hans Excellence Kammerherre HARALD SCAVENIUS, Danmarks overordentlige  

 Gesandt og befuldmægtigede Minister i Schweiz og Nederlandene, fhv.  

 Udenrigsminister, Hr.
GUSTAV M.
RASMUSSEN, Danmarks Chargee d'Affaires a. i. i Bern; PRÆSIDENTEN FOR DEN DOMINIKANSKE REPUBLIK:
Hr.
CHARLES ACKERMANN, den dominikanske Republiks Konsul i Genf; HANS MAJESTÆT KONGEN AF ÆGYPTEN:.
Hr.
MOHAMMED ABDEL MONEIM RIAD, »Avocat au Contentiux de  

 l'Etat,» Professor i international Ret ved Militærskolen i Kairo, Hr.
HENRI WASSIF SIMAIKA, Attachee ved Ægyptens Gesandtskab i Rom; HANS MAJESTÆT KONGEN AF SPANIEN:
Hans Excellence MARQUIS'EN AF TORREHERMOSA, Spaniens overordentlige  

 Gesandt og befuldmægtigede Minister i Bern; PRÆSIDENTEN FOR REPUBLIKEN ESTLAND: Hr.
HANS LEESMENT, Dr.
Med., Præsident  

 for det estniske Røde Kors; PRÆSIDENTEN FOR REPUBLIKEN FINLAND:
Hr.
A.
E.
MARTOLA, Oberstløjtnant, Militærattachee ved Finlands  

 Gesandtskab i Paris; PRÆSIDENTEN FOR DEN FRANSKE REPUBLIK:
Hans Excellence Hr.
HENRI CHASSAIN DE MARCILLY, Frankrigs Ambassadør i  

 Bern; Hr.
JEAN DU SAULT, Frankrigs Ambassaderaad i Bern; PRÆSIDENTEN FOR DEN HELLENSKE REPUBLIK.:
Hr.
RAPHAEL RAPHAEL, Grækenlands Chargee d'Affaires a. i. i Bern, Hr.
SOPHOCLE VENIZELOS, Oberstløjtnant, Militærattachee ved Grækenlands  

 Gesandtskab i Paris; HANS HØJHED GUVENØREN AF UNGARN:.
Hans Excellence Hr.
PAUL DE HEVESY, Ministerresident, den ungarske  

 Regerings faste Delegerede ved Folkenes Forbund; HANS MAJESTÆT KONGEN AF ITALIEN:
Hr.
GIOVANNI CIRAOLO, Senator,; HANS MAJESTÆT KEJSEREN AF JAPAN:
Hans Excellence Hr.
ISABURO YOSHIDA, Japans overordentlige Gesandt og  

 befuldmægtigede Minister i Bern Hr.
SADAMU SHIMOMURA, Oberstløjtnant, Hr.
SEIZO MIURA, Kaptajn,  

 Marineattachee ved Japans Ambassade i Paris; PRÆSIDENTEN FOR REPUBLIKEN LETLAND:
Hans Excellence Hr.
CHARLES DUZMANS, Letlands overordentlige Gesandt og  

 befuldmægtigede Minister hos H.
M.
Serbernes, Kroaternes og Slovenernes  

 Konge, fast Delegeret ved Folkenes Forbund, Hans Excellence Hr.
OSKAR VOIT, Letlands overordentlige Gesandt og  

 befuldmægtigede Minister i Schweiz, Tyskland, Ungarn og Nederlandene; HENDES KONGELIGE HØJHED STORHERTUGINDEN AF LUXEMBURG:
Hr.
CHARLES VERMAIRE, Storhertugdømmets Konsul i Genf; PRÆSIDENTEN FOR MEXIKOS FORENEDE STATER:
Hans Excellence Hr.
FRANCISCO CASTILLO NAJERA, Generallæge, Mexikos  

 overordentlige Gesandt og befuldmægtige Minister i Bryssel; PRÆSIDENTEN FOR REPUBLIKEN NICARAGUA:
Hr.
ANTOINE SOTTILE, Dr.
Juris, Nicaraguas faste Delegerede ved Folkenes  

 Forbund; HANS MAJESTÆT NORGES KONGE:.
Hans Excellence Hr.JOHANNES IRGENS, Norges overordentlige Gesandt og  

 befuldmægtigede Minister i Bern, Rom og Athen, Hr.
JENS CHRISTIAN MEINICH, Kaptajn af Fodfolket, Generalsekretær ved det  

 norske Røde Kors; HENDES MAJESTÆT DRONNINGEN AF NEDERLANDENE:
Hans Excellence Hr.
WILLEM ISAAC DOUDE VAN TROOSTWIJK, Nederlandenes  

 Overordentlige Gesandt og befuldmægtigede Minister i Bern, Hr.
JOHAN CARL DIEHL, Generalmajor, Generalinspektør for Hærens  

 Sundhedsvæsen, Vicepræsident for det nederlandske Røde Kors, Hr.
JACOB HARBERTS, Kaptajn af Generalstaben, Lærer ved Krigshøjskolen; HANS KEJSERLIGE MAJESTÆT SHAHEN AF PERSIEN:
Hans Excellence Hr.
ANOUCHIREVAN KHAN SEPAHBODi, Persiens overordentlige  

 Gesandt og befuldmægtigede Minister i Bern; PRÆSIDENTEN FOR REPUBLIKEN POLEN:.
Hr.
JOSEPH GABRIEL PRACKI, Stabslæge, Hr.
W.
JERZY BABECKI, Oberstløjtnant; PRÆSIDENTEN FOR DEN PORTUGISISKE REPUBLIK:
Hans Excellence Hr.
VASCO DE QUEVEDO, Portugals overordentlige Gesandt og  

 befuldmægtigede Minister i Bern, Hr FRANCISCO DE CALHEIROS E MENEZES, 1. Legationssekretær,; HANS MAJESTÆT KONGEN AF RUMÆNIEN: Hans Excellence Hr.
MICHEL B.
BOERESCO,  

 Rumæniens overordentlige Gesandt og befuldmægtigede Minister i Bern; Hr.
EUGENE VERTEJANO, Oberst, Officer af Generalstaben; HANS MAJESTÆT SERBERNES, KROATERNES OG SLOVENERNES KONGE:.
Hans Excellence Hr.
ILIJA CHOUMENKOVITCH, det serbiske, kroatiske og  

 slovenske Kongeriges overordentlige Gesandt og befuldmægtigede Minister i  

 Bern, fast Delegeret ved Folkenes Forbund; HANS MAJESTÆT KONGEN AF SIAM: Hans Højhed Prins VARNVAIDYA, Siams overordentlige Gesandt og befuldmægtigede Minister i London; HANS MAJESTÆT KONGEN AF SVERIGE: Hans Excellence Hr.
KARL IVAN WESTMAN,  

 Sveriges overordentlige Gesandt og befuldmægtigede Minister i Bern; DET SCHWEIZISKE FORBUNDSRAAD: Hr.
PAUL DINICHERT, overordentlig Gesandt,  

 Chef for det federale politiske Departements Afdeling for udenrigske  

 Anliggender, Hr.
CARL HAUSER, Oberst af Sundhedstropperne, Overlæge i Hæren, Hr.
ANTON  

 ZUBLIN, Oberst af Fodfolket til Raadighed, Advokat, Hr.
ROGER DE LA HARPE,  

 Oberstløjtnant af Sundhedstropperne, Læge, Hr.
DIETRICH SCHINDLER, Major i  

 det militære Retsvæsen, Professor i international Ret ved Universitetet i  

 Zurich; PRÆSIDENTEN FOR DEN CZEKOSLOVAKISKE REPUBLIK:.
Hans Excellence Hr.
ZDENEK FIERLINGER, Czekoslovakiets overordentlige  

 Gesandt og befuldmægtigede Minister i Bern; PRÆSIDENTEN FOR DEN TYRKISKE REPUBLIK: Hans Excellence HASSAN BEY,  

 Vicepræsident for Tyrkiets Nationalforsamling, Vicepræsident for den tyrkiske  

 Røde Halvmaane, Hans Excellence NUSRET BEY, Præsident for Republikens Statsraad, Professor  

 AKIL MOUKHTAR BEY, Dr. med., Dr.
ABDULKADIR BEY, Oberstløjtnant, Militærlæge,  

 Professor ved l'Ecole d'Application og ved Hospitalet i Galhane.
 PRÆSIDENTEN FOR DEN ØSTLIGE REPUBLIK URUGUAY:
Hans Excellence Hr.
ALFREDO DE CASTRO, Uruguays overordentlige Gesandt og  

 befuldmægigede Minister i Bern; PRÆSIDENTEN FOR REPUBLIKEN VENEZUELAS FORENEDE STATER: Hans Excellence Hr.  

 CARACCIOLO PARRAPEREZ, Venezuelas overordentlige Gesandt Og befuldmægtigede  

 Minister i Rom, Hr.
IVAN MANUEL HURTADO-MACHADO, Venezuelas Chargee d'Affaires a. i. i  

 Bern, Hvilke efter at have meddelt hverandre deres Fuldmagter, som befandtes i  

 god og rigtig Form, er kommet overens om følgende:
 Om saarede og syge.
 Artikel 1.
Militære og andre till Hærene officielt knyttede Personer, der saares  

 eller bliver syge, skal under alle Forhold respekteres og beskyttes.
De skal,  

 uden Hensyn til deres Nationalitet, behandles humant og plejes af den  

 krigsførende Part, der faar dem i sin Magt.
 Dog skal den krigsførende Part, der ser sig nødsaget til at efterlade  

 saarede eller syge til sin Modstander, tillige, saa vidt de militære Krav  

 tillader, efterlade en Del af Sit Sanitetspersonel og Sanitetsmateriel for at  

 bidrage til deres Pleje.
 Artikel 2.
 Under Hensyntagen til den Pleje, der skal ydes dem ifølge den foregaaende  

 Artikel, er en Hærs saarede og syge, der er faldet i den anden krigsførende  

 Parts Hænder, Krigsfanger, og Folkerettens almindelige Regler om saadanne er  

 anvendelige overfor dem.
 Det skal dog staa de krigsførende Parter frit for til Gunst for saarede og  

 syge Fanger - udover de eksisterende Forpligtelser -at fastsætte saadanne  

 Bestemmelser, som de maatte finde formaalstjenlige.
 Artikel 3.
 Efter enhver Kamp skal den, der er Herre over Valpladsen, træffe  

 Foranstaltninger til at opsøge de saarede og døde og til at beskytte dem mod  

 Udplyndring og slet Behandling.Saa ofte Som Forholdene tillader det, skal der  

 sluttes Overenskomst om lokal, Vaabenhvile eller standsning af Skydningen,  

 for at man kan føre de saarede, der befinder sig mellem Linierne, bort.
 Artikel 4.
 De krigsførende skal gensidig og snarest mulig holde hinanden underrettet  

 om Navnene paa opsamlede eller fundne saarede, syge og døde saavel som om  

 alt, der kan tjene til at identificere dem.
 De skal udfærdige og fremsende Dødsattester.
 De skal ligeledes samle og tilsende hinanden alle Genstande til personlig  

 Brug, fundet paa Valpladsen eller paa de døde, og da navnlig den ene Halvdel  

 af de dødes Identitetsmærke, idet Mærkets anden Halvdel skal forblive  

 fastbundet paa Liget.
 De skal overvaage, at der forud for Begravelse eller Ligbrænding af de  

 døde bliver foretaget et indgaaende og om muligt lægelig Ligsyn for at  

 konstatere Døden, fastslaa Identiteten og for at kunne aflægge Rapport derom.
 De skal desuden Overvaage, at de døde bliver begravet paa sømmelig Maade,  

 at deres Grave bliver respekteret, og at Gravene altid er til at genfinde.
 I denne Hensigt skal de fra Fjendtlighedernes Begyndelse officielt  

 organisere een Forvaltning af Gravene for at muligøre eventuelle Opgravninger  

 og sikre Identificeringen af Ligene, hvor Grave saa end efterhaanden maatte  

 befinde sig.
 Ved Afslutning af Fjendtlighederne udveksler de Lister over Gravene og  

 over de døde, der er begravet paa deres Kirkegaarde eller andetsteds.
 Artikel 5.
 De militære Myndigheder kan rette Opfordring til de paa stedet bosiddende  

 om af Menneskekærlighed under Myndighedernes Kontrol at optage og pleje  

 saarede eller syge af Hærene, idet der tilstaas Personer, som efterkommer  

 Opfordringen, særlig Beskyttelse og visse Lettelser.
 Om de sanitære Formationer og  

 Etablissementer.
 Artikel 6.
 De bevægelige Sanitetsformationer, d. v. s. de, der er bestemt til at  

 følge Hærene i Felten, og de faste Etablissementer ved Sundhedstjenesten skal  

 respekteres og beskyttes af de krigsførende Parter.
 Artikel 7.
 Den Beskyttelse, der tilkommer sanitære Formationer og Etablissementer,  

 ophører, naar man benytter sig af dem til Udførelse af Foretagender til Skade  

 for Fjenden.
 Artikel 8.
 Det kan ikke betragtes som berettiget Grund til at berøve sanitære  

 Formationer eller Etablissementer den Beskyttelse, der er tilsikret dem ved  

 Artikel 6:
 Om Personellet.
 Artikel 9.
Det Personel, der udelukkende er bestemt til de saaredes og syges  

 Opsamling, Transport og Pleje samt til Forvaltning af de sanitære Formationer  

 og Etablissementer, saavel som de til Hærene knyttede Gejstlige, skal under  

 alle Forhold respekteres og beskyttes.
Hvis de falder i Fjendens Hænder, skal  

 de ikke behandles som Krigsfanger.
 Militærpersoner, som er særlig uddannet til i paakommende Tilfælde at  

 anvendes som Hjælpesygepassere eller Hjælpesygebærere ved Opsamling,  

 Transport og Pleje af de saarede og syge og som er forsynet med et  

 Identitetsbevis, skal, hvis de tages til Fange under Udførelse af saadant  

 Arbejde, behandles efter samme Regler som det faste Sanitetspersonel.
 Artikel 10.
 Med det i Artikel 9, 1ste Stykke omhandlede Personel ligestilles Personel  

 ved frivillige Hjælpeforeninger, der er behørig anerkendt og autoriseret af  

 deres Regering, og som anvendes til samme Arbejde som det i nævnte Stykke  

 omhandlede Personel, paa Betingelse af, at disse Foreningers Personel  

 underordnes de militære Love og Reglementer.
 De høje kontraherende Parter skal enten allerede i Fredstid eller ved  

 Fjendtlighedernes Begyndelse eller under deres Forløb, i hvert Fald inden de  

 paagældende Foreninger træder i Virksomhed -meddele hverandre Navnene paa de  

 Foreninger, som de har bemyndiget til, under deres Ansvar, at yde Bistand ved  

 den organiserede Sanitetstjeneste i deres Hære.
 Artikel 11.
 En anerkendt Forening i et neutralt Land kan ikke yde en krigsførende Magt  

 Bistand med sit Sanitetspersonel og sine Sanitetsindretninger uden forud  

 indhentet Samtykke af sin egen Regering og Bemyndigelse af selve den  

 krigsførende Magt.
 Den krigsførende Magt, som har modtaget Hjælpen, er forpligtet til, inden  

 den gør nogensomhelst Brug af denne, at give Fjenden Meddelelse herom.
 Artikel 12.
 De i Artiklerne 9, 10 og 11 omhandlede Personer maa ikke tilbageholdes,  

 naar de falder i Modpartens Hænder.
 Medmindre Overenskomst om det modsatte er truffet, skal de sendes tilbage  

 til den krigsførende Magt, som de hører til, saafremt der er een Vej fri, ad  

 hvilken de kan vende tilbage, og de militære Krav tillader det.
Medens de afventer at kunne vende tilbage, skal de fortsætte deres  

 Virksomhed under Modpartens Ledelse.
De skal fortrinsvis tage sig af de  

 saarede og syge fra den krigsførende Magt, til hvilken de hører.
 Ved deres Afgang skal de medføre de Brugsgenstande, Instrumenter, Vaaben  

 Og Transportmidler, der tilhører dem.
 Artikel 13.
 De krigsføreende Magter skal sikre det i Artiklerne 9, 10 og 11 omhandlede  

 Personel i den Tid, det er i deres Magt, samme Underhold, Indkvartering,  

 Ydelser og Lønning, som tilkommer tilsvarende Personel i deres egen Hær.
 Ved Fjendtlighedernes Begyndelse skal de blive enige om, hvorledes deres  

 Sanitetspersonels Grader svarer til hinanden.
 Om Bygninger og Materiel.
 Artikel 14.
 De bevægelige Sanitetsformationer, hvilke de saa end er, skal, hvis de  

 falder i Modpartens Hænder, bevare deres Materiel, deres Transportmidler og  

 deres førende Personel.
Dog skal rette vedkommende militære Myndighed være berettiget til at  

 benytte det til Pleje af saarede og syge.
Tilbagegivelse skal finde Sted  

 under samme Betingelser som fastsat for det sanitære Personel og saa vidt  

 muligt til samme Tid.
 Artikel 15.
 Hærens faste sanitetsetablissementers Bygninger og Materiel forbliver  

 undergivet Krigens Love, men de kan ikke anvendes til andet end deres  

 Formaal, saalænge de er nødvendige for de saarede og syge.
 Dog kan Førerne for de opererende Tropper, hvis militære Krav gør det  

 paatrængende nødvendigt, disponere over dem efter først paa anden Maade at  

 have draget Omsorg for de saarede og syge, som behandles der.
 Artikel 16.
Bygninger tilhørende de Hjælpeforeninger, der nyder Fordel af  

 Konventionen, skal betragtes som Privatejendom.
Ligeledes skal disse  

 Foreningers Materiel, hvor det end befinder sig,betragtes som Privatejendom.  

 Den Rekvisitionsret, der ifølge Krigens Love og Sædvaner tilkommer de  

 krigsførende, maa kun udøves, naar paatrængende Nødvendighed kræver det, og  

 der først er draget Omsorg for de saarede og syge.
 Om Sanitetstransporter.
 Artikel 17.
 Køretøjer, der er indrettet til Borttransport af saarede og syge, skal,  

 hvadenten de kører alene eller under Beskyttelse, behandles som de bevægelige  

 Sanitetsformationer, dog under Iagttagelse af følgende særlige Bestemmelser:
Den krigsførende Part, der bemægtiger sig Sanitetstransport- Køretøjer,  

 der er alene eller under Beskyttelse, kan, hvis de militære Forhold kræver  

 det, standse dem og opløse Transporten, mod at den i hvert enkelt Tilfælde  

 selv tager sig af de saarede og syge, som findes ved den.
Den krigsføreende  

 Part maa kun drage Nytte af Køretøjerne indenfor det Omraade, hvor de er  

 blevet standset, og udelukkende til sanitære Formaal.
Køretøjerne skal, naar  

 de har løst deres lokale Opgave, gives tilbage under de Betingelser, der er  

 fastsat i Artikel 14.
 Det militære Personel, der fører Transporten og som i saa Henseende er  

 forsynet med en formel Ordre, skal tilbagesendes under de Betingelser, der er  

 fastsat i Artikel 12 for Sanitetspersonel, dog under Samme Forbehold som  

 nævnt i Artikel 18, sidste Stykke.
 Alle Transportmidler, der er indrettet særlig til Borttransport af saarede  

 og syge, saavel som det Sundhedstjenesten tilhørende Hjælpemateriel til disse  

 Transportmidler skal tilbagegives efter Bestemmelserne i Kapitel IV.
 Andre militære Transportmidler end de til Sundhedstjensten høreende kan  

 tilligemed deres Forspand gøres til Bytte.
 Det civile Personel og alle Transportmidler, der tilvejebringes ved  

 Rekvisition, er undergivet Folkerettens almindelige Regler.
 Artikel 18.
 Luftfartøjer, der anvendes som sanitære Transportmidler, skal nyde godt af  

 den i Konventionen foreskrevne Beskyttelse, sålænge de udelukkende er  

 forbeholdt Borttransport af saarede og syg samt Transport af Sanitetspersonel  

 og Sanitetsmateriel.
 De skal være malet hvide og paa iøjnefaldende Maade bære det Kendemærke,  

 der er fastsat i Artikel 19, paa deres underste og øverste Flader ved Siden  

 af de nationale Farver.
 Uden særskilt og udtrykkelig tilladelse er Flyvning over Ildlinien og  

 Omraadet foran de sanitære Hovedsorteringssteder, ligesom i al Almindelighed  

 over alt fjendtligt eller af Fjenden besat omraade forbudt.
 De sanitære Luftfartøjer skal efterkomme alle Opfordringer til at lande.
 I Tilfælde af Landing, saaledes paatvungeet eller som tilfældigt finder  

 Sted paa fjendtligt eller af Fjenden besat Omraade, skal de saarede og syge  

 saavel sanitetspersonellet og Sanitetsmateriellet, heri medregnet  

 Luftfartøjet, vedblivende nyde godt af nærværende Konventions Bestemmelser.
 Flyveren, Medhjælperne og Radiotelegrafisterne, der tages til Fange, skal  

 sendes tilbage paa Betingelse af, at de indtil Fjendtlighedernes Afslutning  

 kun anvendes i Sanitetstjenesten.
 Om Kendemærket.
 Artike1 19.
 Som et Høflighedsbevis mod Schweiz er det heraldiske Mærke: det røde Kors  

 paa hvid Bund, dannet ved Ombytning af Edsforbundets Farver, opretholdt som  

 Emblem og Kendemærke ved Hærenes Sundhedstjeneste.
 Det er dog tilladt de Lande, der allerede anvender den røde Halvmaane  

 eller den røde Løve og Sol paa hvid Bund som Kendemærke i Stedet for det røde  

 Kors, fremdeles at anvende disse Emblemer i Overensstemmelse med nærværende  

 Konventions Hensigt.
 Artikel 20.
 Emblemet skal med rette vedkommende miltære Myndigheds Tilladelse  

 anbringes paa Flag og Armbind saavel som paa alt til Sanitetstjenesten  

 hørende Materiel.
 Artikel 21.
 Det Personel, der nyder Beskyttelse i Kraft af Artiklerne 9, 1 ste Stykke,  

 10 og 11, skal om venstre Arm bære et med Kendemærket forsynet Armbind, der  

 er stemplet og udleveret af en militær Myndighed.
 Det Personel, der omhandles i Artikel 9, 1ste og 2det Stykke, skal være  

 forsynet med et Identitetsbevis, der enten skal bestaa i een Angivelse i  

 Soldaterbogen eller af et særskilt Dokument.
 Det i Artiklerne 10 og 11 omhandlede Personel, som ikke har militær  

 Uniform, skal af rette vedkommende militære Myndighed forsynes med et  

 Identitetsbevis med Fotografi, som bevidner, at de er knyttet til  

 Sanitetstjenesten.
 Identitetsbeviserne bør være ensartede og af samme Form indenfor den  

 enkelte Hær.
 Sanitetspersonellet maa i intet Tilfælde berøves Kendetegn eller  

 Identitetsbeviser, der er særegne for dette Personale.
 I Tilfælde af at de mistes, har nævnte Personale Ret til at erholde  

 Genparter deraf.
 Artikel 22.
Konventionens Kendingsflag maa kun hejses ved de sanitetsformationer og  

 sanitetsetablissementer, som Konventionen kræver respekteret, og kun med den  

 militære Myndigheds samtykke.
Ved de faste Etablissementer skal der og ved de  

 bevægelige Formationer kan der Samtidig hejses den krigsførende Parts  

 Nationalflag, under hvilken Formationen eller Etablissementet hører.
 Sanitetsformationer, der et faldet i Fjendens Hænder, maa dog, saalænge de  

 befinder sig i denne situation, kun hejse Konventionens Flag.
 De krigsførende Parter skal, saavidt de militære Krav tillader det, tage  

 de nødvendige Forholdsregler for at gøre Kendemærker, der angiver  

 sanitetsformationer og Sanitetsetablissementer, klart synlige for Fjendens  

 styrker paa Jorden, i Luften og paa Vandet for derved at fjerne Muligheden  

 for ethvert angreb.
 Artikel 23.
 De neutrale Landes Sanitetsformationer, som under de i Artikel 11 anførte  

 Betingelser har faaet Bemyndigelse til at yde deres Tjeneste, skal sammen med  

 Konventionens Flag hejse den krigsførende Parts Nationalflag, hvorunder de  

 hører.
 De har Ret til, saalænge de yder en krigsførende Part deres Tjeneste,  

 ligeledes at hejse deres eget Nationalflag.
 Bestemmelserne i foregaaende Artikels 2det stykke gælder dog ogsaa for  

 dem.
 Artikel 24.
 Emblemet: det røde Kors paa hvid Bund og ordene »Røde Kors«  

 eller »Genferkors« maa, saavel i Fred som i Krig, kun anvendes til  

 at beskytte eller betegne de sanitetsformationer og sanitetsetablissementer  

 samt det Personel og Materiel, der er beskyttet ved Konventionen.
 Det samme gælder de i Artikel 19, 2. stykke omhandlede Emblemer for de  

 Lande, som anvender dem.
 De i Artikel 16 omhandlede frivillige Hjælpeforeninger kan imidlertid i  

 Fredstid anvende Kendemærket til deres humanitære Virksomhed overensstemmende  

 med deres Landes Love.
 Som en Undtagelse og med udtrykkelig Tilladelse fra en af de nationale  

 Foreninger af Røde Kors (Røde Halvmaane, Røde Løve og Sol) vil Konventionens  

 Emblem i Fredstid kunne anvendes for at angive Beliggenheden af Hjælpeposter,  

 der udelukkeende har til opgave at give gratis Hjælp til saarede og syge.
Om Konventionens Anvendelse og  

 Gennemførelse Artikel 25.
 Nærværende Konventions Bestemmelser skal i alle Forhold respekteres af de  

 høje kontraherende Parter.
 Saafremt en af de krigsførende ikke skulde have tiltraadt Konventionen,  

 forbliver dennes Bestemmelser ikke desto mindre bindende mellem alle de  

 krigsførende, der har tiltraadt den.
 Artikel 26.
 De krigsførende Hæres Øverstkommanderende vil med Hensyn til Enkelthederne  

 i Gennemførelsen af de foregaaende Artikler saavel som med Hensyn til  

 uforudsete Tilfælde have at træffe Bestemmelse i overensstemmelse med de  

 Instruktioner, de hver især modtager fra deres Regering, og med nærværende  

 Konventions almindelige Grundsætninger.
 Artikel 27.
 De høje kontraherende Parter skal træffe de fornødne Foranstaltninger til  

 at instruere Tropperne, og særlig det beskyttede Personel, om nærværende  

 Konventions Bestemmelser og til at bringe disse til Befolkningernes Kundskab.
 Om Undertrykkelse af Misbrug og  

 Overtrædelser.
 Artikel 28.
 De høje kontraherende Parters Regeringer, hvis Landes Lovgivning ikke  

 allerede nu maatte være tilstrækkelig, skal træffe de fornødne Forholdsregler  

 eller stille Forslag om saadanne til deres lovgivende Forsamlinger for til  

 enhver Tid at forhindre:
Det under a) omhandlede Forbud mod Anvendelse af Tegn eller Benævnelser,  

 der er Efterligninger af Emblemeet eller Benævnelsen »Røde Kors«  

 eller »Genferkors«, saavel som det under b) nævnte Forbud mod  

 Anvendelse af det schweiziske Edsforbunds Vaabenskjold eller Efterligninger  

 heraf skal træde i Kraft fra det ved hver enkelt Magts Lovgivining fastsatte  

 Tidspunkt og senest 5 Aar efter nærværende Konventions Ikrafttræden.
Fra  

 Konventionens Ikrafttræden at regne skal det ikke være lovligt at antage et  

 Fabriks- eller Handelsmærke, der er stridende mod disse Forbud.
 Artikel 29.
 De høje kontraherende Parters Regeringer skal ligeledes, hvis deres Landes  

 straffelove ikke maatte være tilstrækkelig, træffe fornødne Forholdsregler  

 eller stille Forslag om saadanne til deres lovgivende Forsamlinger for i  

 Krigstid at undertrykke alle Handlinger, der er i Modstrid med Bestemmelserne  

 i nærværende Konvention.
 Ved det schweziske Forbundsraads Mellemkomst skal ovennævnte Regeringer,  

 senest 5 Aar efter Ratifikationen af nærværende Konvention, give hverandre  

 Meddelelse om de Forholdsregler, de i saa Henseende har truffet.
 Artikel 30.
 Paa Forlangende af en krigsførende Magt skal der iværksættes een retslig  

 Undersøgelse efter een Fremgangsmaade, der fastsættes mellem de interesserede  

 Parter, angaaende enhver paastaaet Krænkelse af Konventionen; saafremt en  

 Krænkelse konstateres, skal de krigsførende Parter saa hurtigt som  

 overhovedet muligt gøre Ende derpaa og undertrykke den.
Slutningsbestemmelser Artikel 31.
 Nærværende Konvention, som skal bære denne Dags Dato, vil indtil den 1.  

 Februar 1936 kunne underskrives i de Landes Navn, der har været repræsenteret  

 paa Konferencen, som aabnedes i Genf den 1. Juli 1929, saavel som af de  

 Lande, der ikke har været repræsenteret paa denne Konference, men som er  

 Deltagere i Genferkonventionerne af 1864 eller 1906.
 Artikel 32.
 Nærværende Konvention skal ratificeres saa snart som muligt.
 Ratifikationerne skal deponeres i Bern.
 Om hvert Ratifikationsdokuments Deponering optages der een Protokol,  

 hvoraf en bekræftet Genpart af det schweiziske Forbundsraad skal tilstilles  

 enhver af de Landes Regeringer, der har underskrevet Konventionen eller  

 meddelt, at de tiltræder den.
 Artikel 33.
 Nærværende Konvention træder i Kraft 6 Maaneder efter, at mindst to  

 Ratifikationsdokumenter er blevet deponeret.
 Derefter træder den for enhver af de høje kontraherende Parter i Kraft 6  

 Maaneder efter, at samme har deponeret sit Ratifikationsdokument.
 Artikel 34.
 Nærværende Konvention skal i Forholdet mellem de høje kontraherende Parter  

 træde i stedet for Konventionerne af 22. August 1864 og 6. Juli 19o6.
 Artikel 35.
 Fra det Tidspunkt, nærværende Konvention sættes i Kraft, kan den tiltrædes  

 af ethvert Land, i hvis Navn den ikke allerede er underskrevet.
 Artikel 36.
 Tiltrædelserne skal skriftligt meddeles det schweiziske Forbundsraad og  

 gælder fra 6 Maaneder efter den Dato, under hvilken de er modtaget af  

 Forbundsraadet.
 Det schweiziske Forbundsraad skal bekendtgøre Tiltrædelserne for alle de  

 Landes Regeringer, der har underskrevet Konventionen eller meddelt, at de  

 tiltræder den.
 Artikel 37.
Krigstilstand medfører, at Ratifikationer, der er deponeret, eller  

 Tiltrædelser, der er meddelt af de krigsførende Magter før eller efter  

 Fjendtlighedernes Begyndelse, straks faar Virkning.
Det schweiziske  

 Forbundsraad skal paa hurtigste Maade give Meddelelse om de Ratifikationer  

 eller Tiltrædelser, der er modtaget fra Magter, som befinder sig i  

 Krigstilstand.
Artikel 38 Enhver af de høje kontaherende Parter har Ret til at opsige nærværende  

 Konvention.
Opsigelser faar først Virkning eet Aar efter, at den skriftligt  

 er meddelt det schweiziske Forbundsraad.
Dette skal give Underretning om  

 Meddelelsen til alle de høje kontraherende Parters Regeringer.
 Opsigelsen gælder kun for den høje kontraherende Part, der har meddelt  

 den.
Opsigelsen faar derhos ikke Virkning under en Krig, i hvilken den  

 opsigende Magt er Deltager.
I saa Fald vedbliver nærværende Konvention at  

 være gældende ud over Et-Aarsfristen indtil Fredsslutningen Artikel 39.
 En behørig bekræftet Genpart af nærværende Konvention skal ved det  

 schweiziske Forbundsraads Foranstaltniug deponeres i Folkenes Forbunds Arkiv.  

 Ligeledes skal Ratifikationer, Tiltrædelser og opsigelser, som meddeles det  

 schweziske Forbundsraad, af dette bringes til Folkenes Forbunds Kundskab.
 TIL BEKRÆFTELSE HERAF har nedennævnte Befuldmægtigede underskrevet  

 nærværende Konvention.
 UDFÆRDIGET i Genf den syvogtyvende Juli nitten hundrede og niogtyve i eet  

 enkelt Eksemplar, som skal forblive deponeret i det schweisiske Forbunds  

 Arkiv, og hvoraf bekræftede Genparter vil blive overgivet alle de Landes  

 Regeringer, der har været indbudt til Konferencen.
For AUSTRALIEN Jeg erklærer, at den Underskrift, som jeg forsyner denne Konvention med for AUSTRALIEN, gives med det Forbehold, at Den Australske Forbundsstats Regering vil fortolke Artikel 28 i Konvention saaledes, at der ved de i denne Artikel omhandlede lovmæssige Foranstaltninger kan fastsættes, at Privatpersoner, Foreninger, Firmaer eller Aktieselskaber, som, før nærværende Konvention træder i Kraft, har benyttet den schweiziske Forbundsstats Vaaben eller Tegn, der er en Efterligning af nævnte Vaaben, i ethvert lovligt Øjemed, vedblivende kan benytte dette Vaaben eller Tegn i samme Øjemed.
CLAUD RUSSELL For NY ZEALAND Jeg erklærer, at den Underskrift, som jeg forsyner denne Konvention med for NY ZEALAND, gives med det Forbehold, at Ny Zealands Regering vil fortolke Artikel 28 i Konvention saaledes, at der ved de i denne Artikel omhandlede lovmæssige Foranstaltninger kan fastsættes, at Privatpersoner, Foreninger, Firmaer eller Aktieselskaber, som, før nærværende Konvention træder i Kraft, har benyttet den schweiziske Forbundsstats Vaaben eller Tegn, der er en Efterligning af nævnte Vaaben, i ethvert lovligt Øjemed, vedblivende kan benytte dette Vaaben eller Tegn i samme Øjemed.
CLAUD RUSSELL For SYDAFRIKA For DEN IRSKE FRISTAT Jeg erklærer, at den Underskrift, som jeg forsyner denne Konvention med for DEN IRSKE FRISTAT, gives med det Forbehold, at den vil fortolke Artikel 28 i Konvention saaledes, at der ved de i denne Artikel omhandlede lovmæssige Foranstaltninger kan fastsættes, at Privatpersoner, Foreninger, Firmaer eller Aktieselskaber, som, før nærværende Konvention træder i Kraft, har benyttet den schweiziske Forbundsstats Vaaben eller Tegn, der er en Efterligning af nævnte Vaaben, i ethvert lovligt Øjemed, vedblivende kan benytte dette Vaaben eller Tegn i samme Øjemed.
SEAN LESTER EDMUND RHOMBERG For TYSKLAND For AMERIKAS FORENEDE STATER ELIOT WADSWORTH HUGH R.
WILSON For STORBRITANNIEN OG NORD-IRLAND såvel som for alle Dele af det britiske Rige, der ikke er særskilte  

 Medlemmer af Folkenes Forbund.
 Jeg erklærer, at den Underskrift, som jeg forsyner denne Konvention med  

 for STORBRITANNIEN og NORD-IRLAND saavel som for ALLE DELE af DET BRITISKE  

 RIGE, DER IKKE ER SÆRSKILTE MEDLEMMER AF FOLKENES FORBUND, gives med det  

 Forbehold, at Hans Britiske Majestæt vil fortolke Artikel 28 i Konventionen  

 saaledes, at der ved de i denne Artikel omhandlede lovmæssige  

 Foranstaltninger kan fastsættes, at Privatpersoner,Foreninger, Firmaer eller  

 Aktieselskaber, som,før nærværende Konvention træder i Kraft, har benyttet  

 den schweiziske Forbundsstats Vaaben eller Tegn, der er en Efterligning af  

 nævnte Vaaben, i ethvert lovligt Øjemed, vedblivende kan benytte dette Vaaben  

 eller Tegn i samme Øjemed.
HORACE RUMBOLD For CANADA Jeg erklærer, at den Underskrift, som jeg forsyner denne Konvention med,  

 for CANADA, gives med det Forbehold, at Canadas Regering vil fortolke Artikel  

 28 i Konventionen således, at der ved de i denne Artikel omhandlede  

 lovmæssige Foranstaltninger kan fastsættes, at Privatpersoner, Foreninger,  

 Firmaer eller Aktieselskaber, som, før nærværende Konvention træder i Kraft,  

 har benyttet den schweiziske Forbundsstats Vaaben eller Tegn, der er en  

 Efterligning af nævnte Vaaben, i ethvert lovligt Øjemed, vedblivende kan  

 benytte dette Vaaben eller Tegn i samme Øjemed.
W.A.RIDDELL For INDIEN Jeg erklærer, at den Underskrift, som jeg forsyner denne Konvention med  

 for INDIENs Regering gives med det Forbehold, at Indiens Regering vil  

 fortolke Artikel 28 i Konventionen saaledes, at der ved de i denne Artikel  

 omhandlede lovmæssige Foranstaltninger kan fastsættes, at Privatpersoner,  

 Foreninger, Firma er eller Aktieselskaber, som, før nærværende Konvention  

 træder i Kraft, har benyttet den schweiziske Forbundsstats Vaaben eller Tegn,  

 der er en Efterligning af nævnte Vaaben, i ethvert lovligt Øjemed,  

 vedblivende kan benytte dette Vaaben eller Tegn i samme Øjemed.
CLAUD RUSSELL H.
W.
M.
SIMAIKA For SPANIEN Ad Referendun MAURICIO LOPEZ ROBERTS Y TERRY, MARQUES DE LA TORREHERMOSA DR LEESMENT For ESTLAND A.
E.
MARTOLA For FINLAND H.
DE MARCILLY For FRANKRIG J.
DU SAULT R.
RAPHAEL For GRÆKENLAND S.
VENIZELOS PAUL DE HEVESY For UNGARN GIOVANNI CIRAOLO For ITALIEN For JAPAN Idet JAPAN i Princippet tiltræder Bestemmelserne i Artikel 28,tages der  

 Forbehold med Hensyn til Datoen for Ikrafttrædelsen af det i nævnte Artikel  

 under b) fastsatte Forbud.
 Japan forstaar Forbudet saaledes, at dette ikke omfatter Vaabenskjold og  

 Tegn, som er i Brug eller indregistreret før Forbudets Ikrafttræden.
 Japans Delegerede underskriver nærværende Konvention med nævnte Forbehold.
ISABURO YOSHIDA S.
SHIUMOMURA S.
MIURA I.
M.
HURTADO-MACHADO Danmarks Ratifikationsdokument deponeredes i Bern den 8. August 1932.  

 Endvidere har følgende Lande deponeret deres Ratifikationsdokumenter: Spanien  

 (den 6. August 1930), Schweiz (den 19. December 1930), Italien (den 24. Marts  

 1931), Jugoslavien (den 20. Maj 1931), Portugal (den 8. Juni 1931),  

 Storbritannien og Nordirland, Den Australske Forbundsstat, Ny Zealand, den  

 Sydafrikanske Union, Indien (den 23 Juni 1931), Norge (den 24. Juni 1931),  

 Sverige (den 3. Juli 1931), Letland (den 14. Oktober 1931), Rumænien (den 24.  

 Oktober 1931), Amerikas Forenede Stater (den 4. Februar 1932), Brasilien (den  

 23. Marts 1932), Belgien (den 12. Maj 1932), Polen (den 29. Juni 1932),  

 Mexicos Forenede Stater (den 1. August 1932), Nederlandene (den 5. Oktober  

 1932).
 Konventionen er desuden den 25. August 1931 under Afgivelse af en  

 Erklæring med Hensyn til Forstaaelsen af dens Art. 9 blevet tiltraadt af de  

 Socialistiske Sovjetrepublikers Union.
 Hvilket herved bringes til almindelig Kundskab med Tilføjende, at  

 Konventionen træder i Kraft for Danmarks Vedkommende den 8. Februar 1933.
 Udenrigsministeriet, den 14. Januar  

 1933.
P.
Munch.
