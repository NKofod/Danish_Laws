Klage over sygeplejerskes visitation af skadestuepatient med øjenskade (ætsning) Nævnet fandt grundlag for at kritisere sygeplejersken for hendes behandling af patienten.
Nævnet har herved lagt vægt på, at patienten skulle have været visiteret til kategori rød i stedet for blå, idet det af sundhedsfaglige visitationskriterier for triage af skadestuepatienter fremgår, at patienter som visiteres til kategori rød har skader eller sygdom, som medfører risiko for forværring af tilstand eller prognose, såfremt behandlingen udsættes.
Som eksempel nævnes patienter med ætsninger i øjet.
