Fremsat den 16. december 2004 af  

 Aage Frandsen (SF) og Ole Sohn (SF) Forslag til folketingsbeslutning om  

 minimum 12 års fri uddannelse til alle Folketinget opfordrer regeringen til at fremsætte lovforslag,  

 der sikrer, at enhver har ret til minimum 12 års uddannelse betalt af det  

 offentlige.
Bemærkninger til forslaget En uddannet arbejdsstyrke er nødvendig på et arbejdsmarked, der  

 er i konstant forandring.  

 Gamle job, særlig de ufaglærte job, forsvinder.
En stadig hurtigere  

 omstilling til nye produkter, ny teknologi, nye markeder og nye  

 organisationsformer betyder, at kvalifikationer og kompetencer bliver  

 afgørende  

 for, om den enkelte kan bevare tilknytningen til arbejdsmarkedet, samt for  

 arbejdsmarkedet med hensyn til at kunne  

 tiltrække nye arbejdspladser  

 og imødegå  

 udflytningen  

 af arbejdspladser.
 Derfor  

 er det vigtigt, at der føres en politik, der sikrer, at  

 alle har ret til  

 og mulighed for at uddanne sig enten som ung eller senere i livet.  

 Beslutningsforslaget  

 koncentrerer sig om voksne, der ikke har fået en uddannelse som unge.
Alle  

 skal have ret til minimum 12 års fri uddannelse.
Udtrykket fri uddannelse  

 associerer til udtrykket fri undervisning i grundlovens § 76. Det indebærer,  

 at  

 den, der ikke som ung har fået 12 års uddannelse, skal have ret til som  

 voksen  

 at  

 modtage  

 mimimum12  

 års  

 uddannelse betalt af det offentlige  uden brugerbetaling og på sigt  

 også med sikring af indkomst under uddannelsen.
Det  

 betyder, at de, der kun har en afgangseksamen fra folkeskolen, skal have  

 mulighed for at gennemføre en  

 ungdomsuddannelse, f.eks. en  

 erhvervsfaglig uddannelse, studentereksamen, hf-eksamen, højere  

 handelseksamen  

 osv.  

 Det behøver  

 dog ikke nødvendigvis at være i form af de kendte ungdomsuddannelser.
Der kan  

 også være tale om særligt tilrettelagte forløb for voksne,  

 voksenlærlingeforløb,  

 merituddannelse eller lignende.
For nogle vil der ikke kun være tale om 12 års uddannelse, men i  

 stedet om 13 eller 14 års uddannelse.
Hvis de pågældende har taget 10.  

 klasse,  

 vil det automatisk betyde 13 år.
For andre, som måske ikke har  

 forudsætningerne  

 i orden for at kunne klare en erhvervsfaglig uddannelse, og som derfor har  

 behov for et læse- og stavekursusforløb, f.eks. forberedende  

 voksenundervisning  

 (FVU), vil 14 år måske være nødvendigt.
 På tilsvarende måde skal personer med en forældet uddannelse  

 have samme rettigheder og muligheder.
 Opfyldelse af en 12-års-uddannelsesret for den enkelte er  

 afhængig af tilbud om efter- og videreuddannelse enten via aftenskoler under  

 folkeoplysningen, daghøjskoletilbud, voksenuddannelsestilbud på et  

 voksenuddannelsescenter (VUC) og almen voksenuddannelse (AVU),  

 erhvervsuddannelser  

 (EUD) m.v.
 Arbejderbevægelsens Erhvervsråd har fremlagt tal, der viser, at  

 der siden 2001 er skåret betydelige beløb på uddannelsesområdet, herunder at  

 voksen- og efteruddannelserne er beskåret mest med godt og vel 6.000 kr. pr.  

 studerende.
Tabel 1. Tilskud pr.  

 elev/studerende 2001-2004 2004 prisniveau 2001 2002 2003 2004 Voksen- og efteruddannelse 56.200 56.600 51.700 49.900 Kilde:  

 Finanslovene  

 for 2001- 2004 og Danmarks Statistik.
Beregnet af Arbejderbevægelsens  

 Erhvervsråd.
Undervisningsministeriet har bl.a. reageret på disse tal ved at  

 henvise til, at den mindre offentlige finansiering overvejende er betalt af  

 arbejdsgiverne via bl.a. brugerbetaling.
Det ændrer dog ikke ved, at der er  

 tale om en nedprioritering fra statens side, og at det efter alt at dømme er  

 en  

 af årsagerne til den nedgang i efter- og videreuddannelse, der er sket, siden  

 VK-regeringen tiltrådte i november 2001.
 Ifølge Undervisningsministeriet egne tal (citeret fra  

 Jyllands-Posten den 21. august 2004) er der således sket et fald i afholdte  

 uddannelsesuger inden for voksen- og efteruddannelse fra 554.520 uger i 2002  

 til 469.920 uger i 2004. Undervisningsministeriet begrunder faldet med, at  

 der  

 blev indført tilskudslofter og deltagerbetaling på EUD-enkeltfag i modsætning  

 til 2002, hvor der var frit optag og ingen deltagerbetaling.
 Ifølge undersøgelsen »Kompetenceløft i Danmark 2004« foretaget  

 af Institut for Konjunktur-Analyse (IFKA) for LO om uddannelse og læring på  

 danske arbejdspladser, har 27 pct. af de danske lønmodtagere ikke deltaget i  

 nogen form for uddannelse eller kursus inden for de seneste 12 måneder.  

 Heriblandt udgør folk uden en erhvervsuddannelse samt folk i ufaglærte job  

 hovedparten.
For at sikre, at alle har ret til og mulighed for minimum 12 års  

 fri uddannelse, er det afgørende, at der både sættes flere penge af til  

 efter-  

 og videreuddannelse og gives betydelig flere rettigheder til sikring af den  

 enkeltes ret til efter- og videreuddannelse.
Beslutningsf  

 orslaget skal ses i sammenhæng  

 med beslutningsforslag nr.
B 95 om uddannelsesorlov, uddannelsesplanlægning,  

 uddannelsesfinansiering og regionale uddannelsesfonde  

 samt beslutningsforslag  

 nr.
B 94 om arbejdsløses ret til uddannelse.
Da en udvidet uddannelse er meget omkostningsfuld at gennemføre,  

 skal ordningen indføres gradvis.  

 Det offentliges forpligtelse er først og fremmest, at  

 arbejdsløse får gode muligheder for uddannelse, jf.  

 beslutningsforslag nr.  

 B 94 om arbejdsløses ret til uddannelse.
D  

 erfor bør første skridt være at sikre, at arbejdsløse  

 uden uddannelse udover folkeskolen får ret til at uddanne sig, de bliver  

 arbejdsløse.
Sideløbende bør  

 brugerbetalingen helt afskaffes for kurser  

 på VUC, EUD og lignende for personer, der ikke har 12 års uddannelse, og for  

 personer  

 med en forældet uddannelse.
 Ud over at indføre en 12 års uddannelsesret er det vigtigt at  

 der formuleres en  

 samlet  

 handlingsplan for at mindske gruppen uden kompetencegivende uddannelse samt  

 for  

 specialundervisning af voksne.  

 Handlingsplanen bør omfatte både bedre udslusning fra  

 folkeskolen, bedre erhvervsrådgivning, mere overskueligt uddannelsesvalg,  

 øget  

 incitament for uddannelsesstederne til at få alle med, pædagogisk udvikling  

 på  

 uddannelsesstederne og bedre og bredere muligheder for voksenuddannelse inden  

 for ikke mindst potentielle flaskehalsområder på arbejdsmarkedet.
 Ifølge den ovenfor nævnte undersøgelse foretaget af IFKA for LO er  

 det karakteristisk, at de 27 pct. af danske lønmodtagere, der ikke har  

 deltaget  

 i nogen form for uddannelse eller kursusaktivitet inden for de seneste 12  

 måneder, er en gruppe, der ikke har så stor interesse for uddannelse, da de  

 ifølge undersøgelsen ikke mener, at uddannelse og efteruddannelse er vigtigt  

 for at kunne varetage deres job i fremtiden.
 På et arbejdsmarked i konstant forandring og med en konstant trussel  

 om, at netop ufaglærte job flyttes til lavtlønslande, er det særlig vigtigt,  

 at  

 netop denne gruppe tilegner sig nye kompetencer.
 Ud over retten og muligheden for den enkelte til at uddanne sig  

 er der derfor behov for et massivt oplysnings- og vejledningsarbejde for at  

 sikre et løft i uddannelsen for mennesker uden kompetencegivende uddannelse.
Bl.a. er der brug for mere og bedre information om specialundervisningen  

 for ordblinde.
I dag er denne undervisning gratis og tilbydes via amterne.  

 Mulighederne for at kunne klare sig på arbejdsmarkedet med store læse- og  

 skrivevanskeligheder er gode set i forhold til, hvilke  

 kompensationsmuligheder  

 der er blevet udviklet, både i form af tekniske hjælpemidler og software.
Den  

 væsentlige forhindring synes imidlertid at være den manglende viden om  

 mulighederne, jf.
Ordblindebladet af 3. september 2004.
Der er også brug for mere og bedre information om grundlæggende  

 voksenuddannelse  

 (GVU), da ikke så mange som forventet har taget denne uddannelse.
Denne  

 uddannelse er vigtig, da den er rettet mod ufaglærte, der allerede har  

 praktisk  

 erfaring, men gerne vil opkvalificeres til status som faglært, samt mod  

 faglærte med forældede uddannelser, nydanskere m.v.
Ifølge IFKAs undersøgelse kender ikke engang hver tredje  

 lønmodtager mulighederne for GVU, og kun fire ud af ti kender til  

 videregående voksenuddannelser  

 (VVU). Heller ikke virksomhedernes personale- og uddannelsesansvarlige er  

 bekendte  

 med de to uddannelsesformer.
Langt under halvdelen af virksomhederne kender  

 til  

 de kurser, der ellers er møntet på netop de ufaglærte og kortuddannede.  

 Blandt  

 de private virksomheder svarer syv ud af ti, at de ikke kender GVU.
I 2004 var der afsat 34,7 mio. kr. til nye initiativer i  

 forbindelse med vejledning.
På regeringens forslag til finanslov for 2005 er  

 kontoen nedlagt, og regeringen har ikke afsat penge til nye  

 vejledningsinitiativer  

 i 2005 eller i budgetoverslagene frem til 2008. Regeringen har således  

 udskudt  

 en reform af voksenvejledningen med henvisning til, at man afventer  

 kommunalreformen.
Forslagsstillerne mener ikke, at en reform af voksenvejledningen  

 kan afvente kommunalreformen.
Tværtimod skal regeringen snarest muligt  

 præsentere en redegørelse for voksenvejledning fulgt op af en reform på  

 området.
Skriftlig fremsættelse Aage Frandsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om minimum 12 års fri uddannelse til alle.
(Beslutningsforslag nr.
B 96).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
