Vejledning  

 om statsforvaltningens behandling af sager om separation og skilsmisse Indholdsfortegnelse 1.
Indledning 2.
Hvilke sager  

 skal statsforvaltningen behandle? 3.
Sagsbehandlingen 3.1.
Særligt om  

 ansøgninger om børne- og/eller ægtefællebidrag under behandlingen af en  

 separations- eller skilsmissesag 4.
 Blanketter, kompetence, dokumentation mv.
 4.1.
Blanketter 4.2.
Stedlig  

 kompetence 4.3.
International  

 kompetence 4.4.
 Dokumentation mv.
 5.
Betingelserne for separation og  

 skilsmisse 5.1.
Separation 5.2.
Skilsmisse 5.2.1.
Skilsmisse efter  

 separation 5.2.1.1.
Betænkelighed ved  

 dokumentation for samlivets ophør 5.2.2.
Skilsmisse på  

 grundlag af utroskab 5.2.3.
Skilsmisse på  

 grundlag af 2 års faktisk adskillelse 5.2.4.
Skilsmisse på grundlag  

 af vold 5.2.5.
Skilsmisse på  

 grundlag af bigami 5.2.6.
Skilsmisse på  

 grundlag af børnebortførelse 5.3.
Gebyr 5.4.
Forældremyndighed 6.
Vilkårene 7.
Det første møde 7.1.
Indkaldelse til  

 vilkårsforhandling 7.2.
Afholdelse af  

 vilkårsforhandling 8.
Mægling 8.1.
Mægling hos en  

 præst 8.2.
Konfliktmægling 9.
Sager hvor der ikke skal afholdes møde 9.1.
Fravalg af  

 vilkårsforhandling 9.1.1.
Betingelserne for  

 at udstede bevilling til separation eller skilsmisse 9.2.
Skilsmisse på  

 grundlag af separation 9.2.1.
Særligt om  

 skilsmisse på grundlag af separation uden udtrykkeligt samtykke fra den anden  

 ægtefælle 9.2.2.
Fremgangsmåden  

 ved skilsmisse uden udtrykkeligt samtykke 9.3.
Vilkårsforhandling  

 trods fravalg 10.
Sagens afslutning 10.1.
Bevilling til  

 separation eller skilsmisse 10.1.1.
Indholdet af  

 separations- og skilsmissebevillinger 10.2.
Statsforvaltningens  

 afgørelse om at afslutte sagen 10.2.1.
Enighed er ikke  

 opnået 10.2.2.
Betænkelighed ved  

 at meddele bevilling 10.3.
Ægtefællernes  

 anmodning om afslutning af sagen 10.4.
Andre forhold,  

 der kan føre til, at sagen afsluttes 11.
Indbringelse for  

 retten 11.1.
Vejledning til  

 ægtefællerne 11.2.
Frist for  

 indbringelse 11.3.
Hvordan indbringes  

 sagen for retten? 11.4.
Hvad skal oplyses  

 til retten, og hvad skal sendes med? 12.
Klage over statsforvaltningens afgørelser 13.
Registreret partnerskab 14.
Overgangsregler, ikrafttræden 15.
Konsekvensændringer  

 i cirkulærer og vejledninger 1. Indledning Denne vejledning indeholder en beskrivelse af statsforvaltningens  

 behandling af sager om separation og skilsmisse, der følger af lov nr. 525 af  

 24. juni 2005 om udmøntning af kommunalreformen på det familieretlige område.  

 Reglerne træder i kraft den 1. januar 2007.
Formålet med reformen er at skabe én fælles indgang til  

 opløsning af ægteskab og afklaring af uenighed om forældremyndighed, hvor  

 alle  

 sager herom begynder hos samme myndighed, så borgerne kun skal henvende sig  

 et  

 sted.
Dette betyder bl.a., at alle sager om separation og skilsmisse skal  

 begynde i statsforvaltningen, og at det således ikke længere er muligt at  

 anlægge ægteskabssag direkte ved domstolene.
Herved skabes et enstrenget og  

 mere gennemskueligt system, hvor alle opgaver i forbindelse med separation,  

 skilsmisse  

 og forældremyndighed samles et sted, idet statsforvaltningen i forvejen  

 behandler alle sager om samvær, om størrelsen af ægtefællebidrag og om  

 børnebidrag.  

 Sagen indbringes kun for retten, hvis der ikke under statsforvaltningens  

 vejledning og rådgivning kan opnås enighed mellem ægtefællerne.
Hovedformålet med reformen er generelt at styrke  

 forligsbestræbelserne.
Reformen indebærer således, at ægtefællerne i størst  

 muligt omfang gennem øget rådgivning, mægling og bistand fra sagsbehandlere i  

 statsforvaltningen kan få en samlet løsning på mange af de problemer, der  

 opstår i familien ved en samlivsophævelse, eller som opstår senere.
Det sker  

 bl.a. ved vilkårsforhandling i separations- og skilsmissesager, hvor der  

 tillige kan orienteres om de forskellige rådgivningstilbud.
Derudover  

 indebærer  

 reformen en styrkelse af rådgivnings- og mæglingstilbuddene til separations-  

 og  

 skilsmissepar.
Uanset bestræbelserne for at finde mindelige løsninger er det  

 vigtigt at undgå unødvendige forsinkelser som følge af, at sagen begynder i  

 statsforvaltningen.
Tvister, der viser sig uløselige, må på et så tidligt  

 tidspunkt som muligt indbringes for retten.
Derfor er det nødvendigt med en  

 stram sagsstyring i statsforvaltningen, så unødvendige, ubegrundede  

 forsinkelser undgås.
Det skal understreges, at statsforvaltningen selv  

 tilrettelægger forligsbestræbelserne i den enkelte sag.
Denne vejledning  

 indeholder alene en beskrivelse af sagsgangen i typiske sager.  

 Den er derfor  

 ikke udtømmende i forhold til de muligheder, som statsforvaltningen har for  

 at  

 tilvejebringe forligsmæssige løsninger.
Det vil i forbindelse med behandlingen af en sag om separation  

 eller skilsmisse være hensigtsmæssigt at behandle sagen sammen med en  

 eventuelt  

 verserende sag om forældreyndighed og/eller samvær.
Der er således mulighed  

 for  

 at afholde et samlet vejledningsmøde, hvor vilkårsforhandlingen også indgår,  

 hvis der ligeledes er uenighed om andre spørgsmål, herunder forældremyndighed  

 og samvær.
Dette er hensigtsmæssigt, idet der herved kan findes en samlet  

 løsning på de rejste problemstillinger.
Mødet med ægtefællerne tilrettelægges  

 i  

 så fald i overensstemmelse med denne vejledning og vejledning om  

 statsforvaltningens behandling af sager om forældremyndighed.
2. Hvilke sager skal statsforvaltningen behandle? Alle anmodninger om separation og skilsmisse skal indgives til  

 statsforvaltningen.
Det er således ikke længere muligt at anlægge retssag om  

 separation eller skilsmisse direkte ved domstolene.
Visse sager om ægteskab er dog undtaget herfra og skal fortsat  

 anlægges ved domstolene.
Det drejer sig om følgende sager:
  

 	  

 Omstødelsessager efter  

 ægteskabslovens §§ 6 og 9, jf. § 23, og efter § 24   

 	  

 Sager om ændring af  

 aftaler eller domme om bidragspligt, jf. ægteskabslovens §§ 52 og 53, stk. 1   

 	  

 Sager om ændring af  

 aftaler om bidragets størrelse, jf. ægteskabslovens § 52   

 	  

 Sager om ændring af  

 aftale om fordelingen af formuen, bidragspligten og andre vilkår, herunder at  

 aftalen erklæres uforbindende, jf. ægteskabslovens § 58   

 	  

 Sager om ægteskabelig  

 status, herunder om gyldigheden af et ægteskab samt om en separation er  

 bortfaldet eller ej, jf. retsplejelovens § 448, nr. 6 og 7 3. Sagsbehandlingen a) Anmodning om separation eller skilsmisse indgives til  

 statsforvaltningen.
 b) Statsforvaltningen indkalder ægtefællerne til  

 vilkårsforhandling, medmindre denne er fravalgt, se punkt c) og punkt 9.1.
 b.1) Hvis der under vilkårsforhandlingen opnås enighed, og  

 betingelserne i øvrigt er opfyldt, udfærdiger statsforvaltningen bevilling.
 b.2) Hvis der ikke opnås enighed under vilkårsforhandlingen,  

 kan statsforvaltningen tilbyde konfliktmægling efter lovens § 41, hvis  

 statsforvaltningen vurderer, at der herved kan opnås enighed, se punkt 8.2.
Accepterer ægtefællerne konfliktmæglingstilbuddet, gennemføres  

 dette hurtigst muligt.
Herefter kan sagen f.eks. sluttes ved, at ægtefællerne  

 er blevet enige, jf. ovenfor.
 Når sagen overgår til konfliktmægling, afsluttes sagen ikke, og  

 der skal være en tilbagemelding fra mægleren, når mæglingen er afsluttet,  

 således at statsforvaltningen kan tage stilling til, om sagen kan eller skal  

 afsluttes.
 Hvis ægtefællerne ikke accepterer tilbuddet om konfliktmægling,  

 træffer statsforvaltningen afgørelse om afslutning af sagen, se punkt 10.
c) Hvis ægtefællerne har fravalgt vilkårsforhandling, og hvis betingelserne  

 i øvrigt er opfyldt, udfærdiger statsforvaltningen en bevilling 3.1. Særligt om ansøgninger om børne- og/eller  

 ægtefællebidrag under behandlingen af en separations- eller skilsmissesag Hvis en statsforvaltning modtager en ansøgning om fastsættelse  

 af børne- eller ægtefællebidrag under behandlingen af en anmodning om  

 separation eller skilsmisse uden vilkårsforhandling, bør statsforvaltningen  

 behandle bidragssagen, selvom der ikke skal afholdes møde med ægtefællerne,  

 og  

 selvom bidragssagen ellers skulle have været behandlet af en anden  

 statsforvaltning.
 4. Blanketter, kompetence, dokumentation mv.
4.1. Blanketter Der er udarbejdet blanketter til anmodning om separation og  

 skilsmisse, men der er ikke blankettvang for ægtefællerne - heller ikke i  

 sager,  

 hvor ægtefællerne fravælger vilkårsforhandling.
For at sikre en ensartet  

 behandling af sagerne skal statsforvaltningen dog benytte blanketterne, der  

 findes  

 på  

  

 www.statsforvaltning.dk  

.
4.2. Stedlig kompetence Reglerne om stedlig kompetence følger af bekendtgørelse om  

 opløsning af ægteskab (opløsningsbekendtgørelsen).
Anmodning om separation eller skilsmisse, der indgives af  

 ægtefællerne i forening, skal herefter sendes til statsforvaltningen på det  

 sted, hvor en af ægtefællerne bor eller opholder sig, jf.  

 opløsningsbekendtgørelsens  

 § 1, stk. 1. Indgives anmodningen af en af ægtefællerne alene, sendes  

 anmodningen  

 til statsforvaltningen på det sted, hvor den anden ægtefælle bor eller  

 opholder  

 sig.
Har ægtefællen ikke bopæl eller ophold her i landet, sendes anmodningen  

 til statsforvaltningen på det sted, hvor den anmodende ægtefælle bor eller  

 opholder sig, jf. § 1, stk. 2.
 Fra ovennævnte udgangspunkt gælder følgende undtagelser:
   

 	  

 Hvis  

 statsforvaltningen på anmodningstidspunktet har en anden familieretlig sag  

 mellem ægtefællerne under behandling, kan anmodningen om separation eller  

 skilsmisse sendes til denne statsforvaltning.
   

 	  

 Anmodning om  

 skilsmisse på grundlag af separationsbevilling, jf. § 31, kan sendes til den  

 statsforvaltning, der har udstedt bevillingen.
   

 	  

 Har ingen af  

 ægtefællerne bopæl eller ophold her i landet, sendes anmodningen til  

 Statsforvaltningen Hovedstaden, medmindre der er tale om en anmodning om  

 skilsmisse på grundlag af separationsbevilling, jf. ovenfor.
   

 	  

 Ægtefællerne kan  

 aftale, at sagen skal behandles af en anden statsforvaltning.
 Statsforvaltningen skal færdigbehandle sagen, selvom  

 forudsætningerne for statsforvaltningens stedlige kompetence bortfalder under  

 sagens behandling.
 Den statsforvaltning, som ellers skal behandle sagen, kan  

 bestemme, at sagen skal overføres til en anden statsforvaltning, hvis det er  

 mest hensigtsmæssigt, at sagen behandles der.
4.3. International kompetence Statsforvaltningernes internationale kompetence i sager om  

 separation og skilsmisse fremgår af lovens §  

 43 a.
Statsforvaltningen kan efter denne  

 bestemmelse behandle en anmodning om separation eller skilsmisse, hvis  

 betingelserne i retsplejelovens § 448 c, stk. 1 og 3, er opfyldt.
Det fremgår af retsplejelovens § 448 c, stk. 1, at en sag om  

 ægteskab kan behandles her i riget, hvis 1.  

 	  

 sagsøgte har bopæl  

 her, 2.  

 	  

 sagsøgeren har bopæl  

 her og enten har boet her i de sidste to år eller tidligere har haft bopæl  

 her, 3.  

 	  

 sagsøgeren er dansk  

 statsborger, og det godtgøres, at han på grund af sit statsborgerskab ikke  

 vil  

 kunne anlægge sag i det land, hvor han har bopæl, 4.  

 	  

 begge ægtefæller er  

 danske statsborgere, og sagsøgte ikke modsætter sig indbringelse for dansk  

 domstol, eller 5.  

 	  

 skilsmisse søges på  

 grundlag af separation meddelt her i landet inden for de sidste fem år.
Efter retsplejelovens § 448 c, stk. 3, kan kompetencereglerne i  

 stk. 1, fraviges ved overenskomst med fremmed stat.
Dette er sket ved Den  

 Nordiske Ægteskabskonvention.
Henvisningen til retsplejelovens 448 c, stk. 3,  

 medfører således, at statsforvaltningens internationale kompetence ligeledes  

 er  

 reguleret af denne overenskomst og af eventuelle kommende overenskomster.
Det er forholdene på tidspunktet for statsforvaltningens  

 modtagelse af sagen, der er afgørende for statsforvaltningens internationale  

 kompetence.
Den omstændighed, at forholdene ændres under statsforvaltningens  

 behandling af sagen, f.eks. at en af ægtefællerne flytter fra Danmark,  

 medfører  

 således ikke, at danske myndigheder mister kompetencen til at behandle sagen,  

 hvis det ikke lykkes at opnå enighed mellem ægtefællerne, og  

 statsforvaltningen  

 derfor - efter anmodning fra en af ægtefællerne - indbringer sagen for  

 retten.
 Der henvises i øvrigt til Familiestyrelsens vejledning om  

 international kompetence i sager om forældremyndighed, separation og  

 skilsmisse.
 4.4. Dokumentation mv.
 Som udgangspunkt skal der ved behandlingen af en anmodning om  

 separation eller skilsmisse alene fremlægges følgende dokumentation:
  

 	  

 Vielsesattest eller  

 anden dokumentation for vielsen, hvis den er foregået i udlandet   

 	  

 Den originale  

 separationsbevilling eller separationsdom, hvis der anmodes om skilsmisse på  

 baggrund  

 af separation   

 	  

 Eventuel erklæring om  

 utroskab   

 	  

 En eventuel aftale om  

 bidragspligten eller § 56-godtgørelse Hvis der konkret er behov for det, kan statsforvaltningen  

 anmode ægtefællerne om yderligere dokumentation mv.
Indsender ægtefællerne ikke den originale separationsbevilling,  

 udfærdiger statsforvaltningen en bekræftet genpart af separationsbevillingen,  

 hvis bevillingen er udstedt af den pågældende statsforvaltning.
Ellers  

 anmoder  

 statsforvaltningen igen ægtefællerne om at indsende originalen, eller  

 statsforvaltningen  

 indhenter en bekræftet genpart fra den statsforvaltning, der udstedte  

 bevillingen.
Dette kræver ikke ægtefællernes samtykke.
5. Betingelserne for separation og skilsmisse 5.1. Separation Enhver ægtefælle har ret til separation, hvis man mener, at man  

 ikke kan fortsætte samlivet med den anden ægtefælle, jf. lovens § 29.
5.2. Skilsmisse 5.2.1. Skilsmisse efter separation En ægtefælle har ret til skilsmisse efter 1 års separation.  

 Hvis ægtefællerne er enige herom, kan der allerede meddeles skilsmisse efter  

 ½  

 års separation, jf. lovens § 31.
Hvis samlivet efter separationen er fortsat eller genoptaget,  

 bortfalder separationen som udgangspunkt.
Hvis dette er tilfældet, kan der  

 ikke  

 meddeles skilsmisse på grundlag af separationen.
Der kan derimod meddeles  

 separation på ny.
Hvis der foreligger en grund til direkte skilsmisse, kan  

 der  

 også meddeles skilsmisse, jf. nedenfor.
5.2.1.1. Betænkelighed ved dokumentation for samlivets  

 ophør Hvis ægtefællerne anmoder om skilsmisse efter separation, og  

 der er tvivl om, hvorvidt samlivet efter separationen har været fortsat eller  

 genoptaget, kan statsforvaltningen afslå at meddele skilsmisse og afslutte  

 sagen.
 Dette kan eksempelvis være tilfældet, hvis det af CPR fremgår,  

 at ægtefællerne har haft fælles bopæl siden separationen eller i en afgrænset  

 periode efter separationen, og ægtefællerne ikke kan give en nærmere  

 troværdig  

 forklaring herpå.
 Det kan også være tilfældet, hvis statsforvaltningen på anden  

 måde er blevet bekendt med, at samlivet efter separationen har været fortsat  

 eller genoptaget, selvom ægtefællerne oplyser, at dette ikke er tilfældet.
Hvis statsforvaltningen afslår at meddele skilsmisse og derved  

 afslutter sagen, skal ægtefællerne vejledes om muligheden for at få sagen  

 indbragt for retten, jf. lovens § 43, stk. 1, 1. pkt.
Det bemærkes, at  

 statsforvaltningens afgørelse herom ikke kan indbringes for Familiestyrelsen,  

 jf. lovens §  

 58 a,  

 stk. 1.
 Ægtefællerne har i øvrigt mulighed for at indbringe spørgsmålet  

 om, hvorvidt separationen består eller er bortfaldet, selvstændigt for  

 retten,  

 jf. retsplejelovens § 448, nr. 6.
5.2.2. Skilsmisse på grundlag af utroskab En ægtefælle har ret til skilsmisse, hvis den anden ægtefælle  

 har været utro, jf. lovens § 33. Dette gælder dog kun, hvis ægtefællen  

 indgiver  

 anmodning om skilsmisse inden 6 måneder efter, at ægtefællen har fået  

 kendskab  

 hertil, og inden 2 år efter at den anden ægtefælle har været utro.
Der kan  

 ikke  

 meddeles skilsmisse på grundlag af utroskab, der er begået i en  

 separationsperiode.
 Endvidere kan der ikke meddeles skilsmisse på grundlag af  

 utroskab, hvis ægtefællen har tilgivet den anden ægtefælle eller på anden  

 måde  

 har frafaldet retten til skilsmisse.
Det er kun den ikke-utro ægtefælle, der har ret til skilsmisse  

 på grundlag af den anden ægtefælles utroskab.
Den utro ægtefælle kan således  

 ikke gennemtvinge en skilsmisse på grundlag af egen utroskab.
 Dette er dog ikke til hinder for, at en utro ægtefælle anmoder  

 om skilsmisse på grundlag af utroskab - den anden ægtefælle skal dog tiltræde  

 anmodningen og være enig i, at der meddeles skilsmisse på grundlag af  

 utroskab.
5.2.3. Skilsmisse på grundlag af 2 års faktisk  

 adskillelse Hvis ægtefællerne har levet adskilt de seneste 2 år på grund af  

 uoverensstemmelser, har hver af ægtefællerne ret til skilsmisse, jf. lovens §  

 32.
5.2.4. Skilsmisse på grundlag af vold En ægtefælle har ret til skilsmisse, hvis den anden ægtefælle  

 har udøvet forsætlig vold af grovere karakter mod ægtefællen eller børnene,  

 jf.  

 lovens § 34. Dette gælder dog kun, hvis ægtefællen indgiver anmodning herom  

 inden 1 år efter, at ægtefællen har fået kendskab hertil, og inden 3 år efter  

 volden er begået.
5.2.5. Skilsmisse på grundlag af bigami En ægtefælle har ret til skilsmisse, når den anden ægtefælle  

 har indgået nyt ægteskab, og ægteskabet mellem ægtefællerne fortsat består,  

 jf.  

 lovens § 35.
5.2.6. Skilsmisse på grundlag af børnebortførelse En ægtefælle har ret til skilsmisse, hvis den anden ægtefælle  

 ulovligt har ført ægtefællens barn ud af landet, eller hvis den anden  

 ægtefælle  

 ulovligt tilbageholder barnet i udlandet, jf. lovens § 36. Dette gælder dog  

 kun, hvis ægtefællen indgiver anmodning herom, mens barnet på grund af den  

 ulovlige bortførelse eller tilbageholdelse opholder sig i udlandet, eller  

 senest 1 år efter at barnet er bragt tilbage.
5.3. Gebyr Ved indgivelse af anmodning om skilsmisse betales 500 kr.
Dette  

 gælder, uanset om ægtefællerne er enige eller uenige.
Er der inden for de  

 seneste tre måneder indgivet anmodning om skilsmisse, og er der betalt  

 herfor,  

 skal der ikke ske fornyet betaling.
 Betales gebyret ikke ved indgivelsen af anmodningen om  

 skilsmisse, kan statsforvaltningen - i overensstemmelse med hidtidig praksis  

 -  

 henlægge sagen, hvis ægtefællerne ikke inden for en fastsat frist betaler  

 gebyret.
5.4. Forældremyndighed Statsforvaltningen skal som udgangspunkt altid udlevere  

 dokumentation for fælles forældremyndighed - Erklæring om fortsat  

 fælles  

 forældremyndighed efter separation eller skilsmisse - når den fælles  

 forældremyndighed fortsætter efter separation og skilsmisse.
Dette gælder  

 også  

 ved fravalg af vilkårsforhandling.
Statsforvaltningen kan i den forbindelse lægge oplysningerne i  

 CPR om forældreskabet til grund, hvis barnet er født i Danmark.
Er barnet  

 født  

 i udlandet, skal der fremlægges dokumentation for forældreskabet i form af  

 barnets fødsels-, navne-, dåbsattester el. lign.
 Hvis der er usikkerhed om forældreskabet til et barn, må  

 statsforvaltningen ikke udlevere dokumentation for fælles forældremyndighed.
 Statsforvaltningen må kun udlevere Erklæring om fortsat fælles  

 forældremyndighed efter separation eller skilsmisse i forbindelse med  

 udstedelse af separations- eller skilsmissebevillingen.
Hvis forældrene under vilkårsforhandlingen eller under et andet  

 møde i statsforvaltningen indgår aftale om, at den fælles forældremyndighed  

 skal ophæves og tillægges den ene af forældrene alene, er det ikke  

 tilstrækkeligt, at aftalen herom medtages i  

 vilkårsforhandlingsprotokollen/mødenotatet.
Blanketten til anmeldelse af en  

 aftale om ophævelse af den fælles forældremyndighed skal anvendes.
 Der henvises i øvrigt til vejledning om statsforvaltningens  

 behandling af sager om forældremyndighed.
6. Vilkårene Statsforvaltningen kan meddele separation eller skilsmisse,  

 hvis ægtefællerne er enige herom og er enige om følgende vilkår for  

 separationen eller skilsmissen:
  

 	  

 hvorvidt den ene  

 ægtefælle skal have bidragspligt over for den anden ægtefælle,   

 	  

 hvem der skal  

 fortsætte lejemålet, hvis ægtefællerne bor i en lejelejlighed eller  

 andelslejlighed, og   

 	  

 hvorvidt den ene  

 ægtefælle - hvis ægtefællerne har haft særeje eller rettigheder efter § 15,  

 stk. 2, i lov om ægteskabets retsvirkninger - skal yde et beløb til den anden  

 ægtefælle for at sikre, at denne ikke stilles urimeligt ringe.
Det bemærkes, at det i forbindelse med vedtagelsen af lov om  

 bevarelse af ret til ægtefællepension ved separation og skilsmisse (lov nr.  

 484  

 af 7. juni 2006) blev gennemført, at det ikke længere er et vilkår for  

 separationen eller skilsmissen, at der skal tages stilling til spørgsmålet om  

 ægtefællepension sikret ved overlevelsesrente.
Afkald på bevarelse af retten  

 til overlevelsesrente skal som følge heraf ikke pligtmæssigt noteres i  

 bevillingen.
Statsforvaltningen har dog fortsat pligt til at vejlede  

 ægtefællerne om rettighederne efter ægtefællepensionsloven, og om at  

 ægtefællerne skal sikre deres rettigheder efter loven ved at foretage  

 anmeldelse  

 til pensionsinstituttet.
Der skal endvidere vejledes om  

 pensionsrettighedernes  

 stilling på ægtefælleskiftet.
Dette er omtalt i en særskilt vejledning.
7. Det første møde Efter modtagelsen af en anmodning om separation eller  

 skilsmisse skal statsforvaltningen altid indkalde ægtefællerne til  

 vilkårsforhandling, medmindre der er tale om de i punkt 9 nævnte undtagelser.
Baggrunden for dette er, at statsforvaltningen skal forsøge at  

 opnå forligsmæssige løsninger, bl.a. gennem vejledning eller mægling i  

 statsforvaltningen.
Selv for ægtefæller, der til at begynde med forekommer  

 meget uenige, vil forlig eller en mere positiv holdning til at tage imod  

 mæglingstilbud formentlig kunne nås ved information og vejledning.  

 Ægtefællerne  

 skal derfor som udgangspunkt møde i statsforvaltningen, selv om de på forhånd  

 mener at være uløseligt uenige, hvorved de kan vejledes om retsgrundlaget og  

 om  

 konfliktløsningsmulighederne.
 Formålet med vilkårsforhandlingen er således at kontrollere, om  

 de materielle betingelser for separationen eller skilsmissen er opfyldt, og  

 at  

 afklare om der er eller kan blive enighed om vilkårene for separationen eller  

 skilsmissen. Ægtefællerne skal endvidere informeres og vejledes om  

 rækkevidden  

 af vilkårene, om muligheden for mægling, jf. lovens § 41, samt om andre  

 spørgsmål  

 af betydning for separation eller skilsmisse, jf. punkt 7.2.
 Hvis det i forbindelse med indgivelsen af en anmodning om  

 separation eller skilsmisse konstateres, at der ligeledes er uenighed om  

 andre  

 spørgsmål, herunder forældremyndighed og samvær, indkaldes ægtefællerne til  

 et  

 møde, hvor alle spørgsmål drøftes, således at der så vidt muligt kan findes  

 en  

 samlet løsning på de rejste problemstillinger.
7.1. Indkaldelse til vilkårsforhandling Efter modtagelsen af en anmodning om separation eller skilsmisse  

 indkaldes ægtefællerne hurtigst muligt og inden 14 dage til  

 vilkårsforhandling,  

 der så vidt muligt skal afholdes senest 14 dage efter indkaldelsen.
 Indkaldelsen skal som udgangspunkt indeholde oplysninger om  

 følgende punkter:
 1.  

 	  

 Tid og sted for vilkårsforhandling.
 2.  

 	  

 Mødets forventede  

 varighed.
 3.  

 	  

 Hvem der skal  

 kontaktes ved eventuelt afbud.
 4.  

 	  

 Oplysning om, hvorvidt  

 begge ægtefæller er indkaldt til mødet.
 5.  

 	  

 Muligheden for  

 tolkebistand.
 6.  

 	  

 Hvilken dokumentation  

 ægtefællerne skal medbringe.
 7.  

 	  

 Der skal vejledes om §  

 4 i opløsningsbekendtgørelsen (kravet om personligt og samtidigt møde samt om  

 muligheden for at fravige dette krav). Denne vejledning kan gives ved i  

 indkaldelsen til vilkårsforhandling at citere bekendtgørelsens § 4.
Er en ægtefælle umyndig, under værgemål efter værgemålslovens §  

 5 eller under samværgemål efter værgemålslovens § 7, skal værgen tilsiges til  

 vilkårsforhandlingen for at tage stilling til vilkår, der er omfattet af  

 værgemålet.
Dette er dog ikke nødvendigt, hvis værgen i fornødent omfang  

 skriftligt  

 har tiltrådt vilkårene for separationen eller skilsmissen.
Der vil i helt særlige tilfælde kunne holdes separate møder med  

 ægtefællerne.
Det gælder f.eks., hvis en ægtefælle har været voldelig over  

 for  

 den anden.
Det kan også i nogle tilfælde være hensigtsmæssigt med separate  

 møder som led i forligsbestræbelser.
Hvis en ægtefælle har ophold i udlandet, foretages  

 vilkårsforhandling af den danske repræsentation på det sted, hvor ægtefællen  

 opholder sig eller kan give møde, medmindre ægtefællen er indforstået med at  

 møde til vilkårsforhandling i statsforvaltningen.
Se hertil  

 cirkulæreskrivelse  

 af 27. juni 2005 om statsamternes (nu statsforvaltningernes) mulighed for at  

 få  

 assistance i familieretlige sager fra danske ambassader og andre  

 repræsentationer.  

 Se endvidere under punkt 4.3. om international kompetence.
7.2. Afholdelse af vilkårsforhandlinger Under vilkårsforhandlingen skal statsforvaltningen i nødvendigt  

 omfang vejlede ægtefællerne om nedennævnte forhold.
Vejledningen bør  

 målrettes  

 de konkrete problemstillinger, som ægtefællerne rejser i forbindelse med  

 separation eller skilsmisse.
   

 	  

 Forældremyndighed,  

 herunder fortsat fælles forældremyndighed efter separation og skilsmisse samt  

 mulighederne for ændring af forældremyndighed.
   

 	  

 S  

  

 amvær  

, herunder anden kontakt end samvær og retten til  

 orientering om barnet.
   

 	  

 Børnebidrag.
   

 	  

 Formuefællesskabets  

 ophør.
   

 	  

 Bortfald af arveret.
   

 	  

 Aftrapning og bortfald  

 af ægtefællebidrag.
  

 	  

 Reglerne om  

 ægtefællepension og pensionsrettighedernes behandling på ægtefælleskiftet.
Er  

 omtalt i en særskilt vejledning.
   

 	  

 Bevilling til  

 separation eller skilsmisse kan ikke med sikkerhed forventes anerkendt i  

 udlandet  

 uden for de nordiske lande.
   

 	  

 Mulighederne for ændring  

 af vilkår, jf. ægteskabslovens §§ 52, 53 og 58.
   

 	  

 Virkningerne af  

 fortsættelse eller genoptagelse af samlivet efter separation.
   

 	  

 Registrerede partnere  

 skal orienteres om, at et eventuelt bidrag ikke med sikkerhed kan forventes  

 inddrevet i udlandet.
I forbindelse med vejledning om formuefællesskabets ophør skal  

 statsforvaltningen vejlede ægtefællerne om, at de ikke kun skal indgå aftale  

 om  

 deling af deres indbo mv., men også om deling af de øvrige formueaktiver i  

 fællesboet.
Hvis ægtefællerne ønsker det, noteres sådanne aftaler i  

 vilkårsprotokollen  

 eller lægges på sagen.
Er ægtefællerne uenige om bodelingen, orienteres de om  

 muligheden for at indbringe sagen for skifteretten.
 Hvis der under vilkårsforhandlingen opnås enighed mellem  

 ægtefællerne, og betingelserne i øvrigt er opfyldt, meddeler  

 statsforvaltningen  

 separation eller skilsmisse, jf. punkt 9.1.1.
 Hvis ægtefællerne under vilkårsforhandlingen i  

 statsforvaltningen ikke kan opnå enighed om separation eller skilsmisse og om  

 vilkårene herfor, skal statsforvaltningen orientere om muligheden for  

 mægling,  

 jf. lovens § 41. Der henvises til punkt 8.2.
Statsforvaltningen udfærdiger vilkårsforhandlingsprotokol i  

 forbindelse med vilkårsforhandlingen.
Protokollen underskrives af  

 ægtefællerne  

 og af den, der har foretaget vilkårsforhandlingen.
Hvis værgens tiltrædelse  

 af  

 vilkår fremgår af protokollen, underskrives den også af værgen.
8. Mægling Der er i ægteskabsloven to former for mægling: 1) mægling hos  

 en præst, jf. § 40, samt 2) konfliktmægling ved uenighed om vilkårene for  

 separation  

 og skilsmisse, jf. § 41.
8.1. Mægling hos en præst Hvis ægtefællerne ønsker det, kan de i anmodningen om  

 separation eller skilsmisse anmode om mægling hos en præst.
 Skal der foretages mægling mellem ægtefællerne hos en præst  

 efter lovens § 40, udsættes sagen, indtil mæglingen er gennemført.
8.2. Konfliktmægling Statsforvaltningen kan tilbyde konfliktmægling ved uenighed om  

 vilkårene for separationen/skilsmissen, jf. lovens § 41.
Konfliktmæglingen varetages af sagsbehandlerne i  

 statsforvaltningen og psykologer eller andre sagkyndige.
Mæglingen kan  

 eventuelt også varetages af tilknyttede advokatmæglere.
I konfliktmæglingen  

 deltager normalt to mæglere, men det kan også besluttes, at mæglingen  

 gennemføres af én mægler.
Dette kræver, at mægleren har stor rutine, og at  

 sagen er egnet til en sådan mægling.
I meget konfliktfyldte sager bør der som  

 udgangspunkt mægles af to, idet disse sager ofte er meget krævende for  

 mægler,  

 hvorfor det giver god mening at have en co-mægler, som kan bringe nye  

 spørgsmål  

 og vinkler på mæglingen.
 Statsforvaltningen tilrettelægger selv, i hvilken form  

 konfliktmæglingen skal gennemføres.
Egentlige bodelingsspørgsmål er ikke omfattet af  

 statsforvaltningernes tilbud om konfliktmægling.
Angår ægtefællernes uenighed  

 alene bodelingsspørgsmål, vil statsforvaltningen kunne henvise ægtefællerne  

 til  

 privat mægling.
Accepterer ægtefællerne tilbuddet om konfliktmægling,  

 gennemføres dette hurtigst muligt.
Herefter kan sagen f.eks. sluttes ved, at  

 ægtefællerne er blevet enige.
 Når sagen overgår til konfliktmægling afsluttes sagen ikke, og  

 der skal være en tilbagemelding fra mægleren, når mæglingen er afsluttet,  

 således at statsforvaltningen kan tage stilling til, om sagen kan eller skal  

 afsluttes.
 Hvis ægtefællerne ikke accepterer tilbuddet om konfliktmægling,  

 træffer statsforvaltningen afgørelse om afslutning af sagen.
9. Sager hvor der ikke skal holdes møde Som anført under punkt 7 skal statsforvaltningen som  

 udgangspunkt altid indkalde ægtefællerne til vilkårsforhandling, når  

 statsforvaltningen modtager en anmodning om separation eller skilsmisse.
 Statsforvaltningen kan dog meddele separation eller skilsmisse  

 uden vilkårsforhandling, hvis betingelserne for at give separation eller  

 skilsmisse efter § 32-36 er til stede, og hvis begge ægtefæller meddeler  

 statsforvaltningen, at de ikke ønsker vilkårsforhandling, jf. § 39, stk. 1,  

 nr.  

 1. Der henvises til punkt 9.1.
 Hvis ægtefællerne anmoder om skilsmisse efter separation, og  

 vilkårene for separationen også gælder for tiden efter skilsmissen, kan  

 statsforvaltningen ligeledes meddele skilsmisse uden vilkårsforhandling, jf.  

 §  

 39, stk. 1, nr. 2. Dette beskrives nærmere i punkt 9.2.
Det bemærkes, at statsforvaltningen uanset bestemmelserne i §  

 39, stk. 1, nr. 1 og 2, kan bestemme, at vilkårsforhandling skal afholdes,  

 hvis  

 særlige omstændigheder taler for det.
Der henvises til punkt 9.3.
9.1. Fravalg af vilkårsforhandling Ægtefællerne har efter ægteskabslovens § 39, stk. 1, nr. 1,  

 mulighed for at fravælge vilkårsforhandling.
Det er en forudsætning for, at  

 ægtefællerne kan blive fritaget for vilkårsforhandling, at det af anmodningen  

 til statsforvaltningen fremgår, at ægtefællerne er enige om separation eller  

 skilsmisse efter §§ 32-36 og om vilkårene herfor.
Der er ikke formkrav til fravalg af vilkårsforhandling, bortset  

 fra at ægtefællerne personligt skal skrive under på, at de fravælger  

 vilkårsforhandling.
Endvidere skal anmodningen være modtaget af  

 statsforvaltningen senest to måneder efter, at den første af ægtefællerne har  

 underskrevet den.
Dette fremgår af § 2 i opløsningsbekendtgørelsen.
Ved fravalg af vilkårsforhandling skal ægtefællerne skriftligt  

 meddele statsforvaltningen de oplysninger om vilkårene for separation eller  

 skilsmisse, der fremgår af anmodningsblanketten.
Oplysningerne skal bekræftes  

 ved personlig underskrift, herunder elektronisk signatur.
9.1.1. Betingelserne for at udstede bevilling til  

 separation eller skilsmisse Statsforvaltningen skal påse, at de materielle betingelser for  

 at meddele separation eller skilsmisse er opfyldt, og at ægtefællerne er  

 enige  

 om separation eller skilsmisse og om vilkårene herfor.
Statsforvaltningen skal endvidere være opmærksom på, om  

 vilkårene er urimelige over for en af ægtefællerne.
I så fald skal  

 ægtefællerne  

 orienteres herom.
 Udover betingelserne for separation og skilsmisse i  

 ægteskabsloven skal statsforvaltningen være opmærksom på følgende:
   

 	  

 Bevilling til  

 skilsmisse efter ægteskabslovens § 33 må ikke meddeles før utroskaben er  

 godtgjort.  

 Erklæringen fra tredjeparten afgives skriftligt, medmindre statsforvaltningen  

 bestemmer andet.
   

 	  

 Er en ægtefælle  

 umyndig, under værgemål efter værgemålslovens § 5 eller under samværgemål  

 efter  

 værgemålslovens § 7, skal værgen skriftligt godkende de vilkår for  

 separationen  

 eller skilsmissen, som er omfattet af værgemålet.
  

 	  

 Anmodninger om  

 skilsmisse efter lovens § 31 på grundlag af separation opnået uden for de  

 nordiske lande forelægges for Familiestyrelsen.
Hvis betingelserne for  

 skilsmisse efter ægteskabslovens § 32 er opfyldt eller vil være det inden for  

 en overskuelig fremtid, kan statsforvaltningen dog i stedet opfordre  

 ægtefællerne til at anmode om skilsmisse efter denne bestemmelse.
  

 	  

 Udfærdigelse af  

 separations- eller skilsmissebevilling anmeldes til CPR.
Der henvises bl.a.  

 til  

 vejledning af 6. maj 2004 fra CPR-kontoret om registrering af  

 forældremyndighed  

 og separation i CPR fra den 27. maj 2004, som vil blive ændret pr. 1. januar  

 2007.
   

 	  

 Udfærdigelse af  

 separations- eller skilsmissebevilling til udlændinge, der er statsborgere i  

 andre lande end de nordiske, indberettes til Udlændingeservice.
 Det er ikke en forudsætning for at udstede separations- eller  

 skilsmissebevilling, at det er afklaret, om der er indgået aftale om  

 størrelsen  

 af et eventuelt ægtefællebidrag.
9.2. Skilsmisse på grundlag af separation Vilkårsforhandling kan også undlades, hvis der ønskes  

 skilsmisse efter § 31, og vilkårene for separationen også gælder for tiden  

 efter skilsmissen, jf. § 39, stk. 1, nr. 2.
 Der kan kun meddeles skilsmisse ved bevilling på grundlag af  

 separation uden udtrykkeligt samtykke, hvis der ved separationen er taget  

 stilling til alle vilkår for skilsmissen.
Dette indebærer,   

 	  

 at vilkåret om  

 bidragspligt ved separationen også skal gælde for skilsmissen (gennemgående  

 vilkår) Har ægtefællerne ikke ved separationen taget stilling til  

 bidragspligten efter skilsmissen, kan der ikke meddeles bevilling til  

 skilsmisse efter § 31 uden afholdelse af vilkårsforhandling.
Der kan  

 endvidere  

 ikke meddeles bevilling til skilsmisse uden udtrykkeligt samtykke.
Det er  

 derfor vigtigt, at ægtefællerne så vidt muligt ved separationen tager  

 stilling  

 hertil.
9.2.1. Særligt om skilsmisse på grundlag af separation  

 uden udtrykkeligt samtykke fra den anden ægtefælle Efter lovens § 42, stk. 2, kan statsforvaltningen meddele  

 skilsmisse ved bevilling efter separation (lovens § 31) uden udtrykkeligt  

 samtykke fra den anden ægtefælle, hvis der ved separationen er taget stilling  

 til alle vilkår for skilsmissen.
 Efter forarbejderne til bestemmelsen er det en forudsætning for  

 at meddele skilsmisse uden udtrykkeligt samtykke, at den anden ægtefælle er  

 blevet  

 gjort bekendt med anmodningen om skilsmisse, og med at statsforvaltningen vil  

 meddele skilsmisse på de aftalte vilkår, medmindre den anden ægtefælle inden  

 en  

 vis frist protesterer herimod.
 Meddelelse af skilsmisse ved bevilling efter separation uden udtrykkeligt  

 samtykke kan også ske, selvom der kun er gået 6 måneder siden separationen,  

 jf.  

 lovens § 31, stk. 2.
9.2.2. Fremgangsmåden ved skilsmisse uden udtrykkeligt  

 samtykke Når statsforvaltningen modtager en anmodning om skilsmisse på  

 grundlag af separation fra den ene ægtefælle, orienterer statsforvaltningen  

 den  

 anden ægtefælle om anmodningen (varslingsbrev nr. 1) og beder den anden  

 ægtefælle oplyse, om denne vil medvirke til skilsmisse.
Dette brev kan sendes  

 som almindelig post.
 Hvis den anden ægtefælle ikke besvarer henvendelsen, sender  

 statsforvaltningen endnu et brev (varslingsbrev nr. 2). Ved dette brev  

 orienteres den anden ægtefælle om, at der vil blive meddelt bevilling til  

 skilsmisse på vilkårene for separationen, medmindre ægtefællen protesterer  

 herimod.
 Der fastsættes en svarfrist på mindst 20 dage fra modtagelsen.  

 Fristen bør være længere, hvis ægtefællen opholder sig i udlandet.
For at sikre, at varslingsbrev nr. 2 er kommet frem, sendes det  

 med afleveringsattest.
Har den anden ægtefælle adresse i udlandet, kan brevet  

 ikke sendes med afleveringsattest, men skal i stedet sendes rekommanderet med  

 modtagelsesbevis.
Når afleveringsattesten mv. kommer retur, skal  

 statsforvaltningen sikre sig, at den er udfyldt korrekt med angivelse af,  

 hvordan og hvornår brevet er afleveret, eller at der er kvitteret for  

 modtagelsen.
Hvis attesten mv. ikke er udfyldt korrekt, kan  

 statsforvaltningen  

 forhøre sig nærmere hos Post Danmark.
Ellers fremsendes der et nyt brev med  

 afleveringsattest mv.
Statsforvaltningen kan også på anden måde end ved  

 afleveringsattest mv. sikre sig, at ægtefællen har modtaget brevet.
Dette kan  

 f.eks. være tilfældet, hvis ægtefællen kontakter statsforvaltningen i  

 anledning  

 af brevet, eller ægtefællen i en telefonsamtale med statsforvaltningen i  

 anden  

 anledning bekræfter, at brevet er modtaget.
I så fald noteres dette i et  

 notat  

 efter offentlighedslovens § 6. Statsforvaltningen behøver således ikke altid  

 afvente, at afleveringsattesten mv. kommer retur.
 Endvidere kan statsforvaltningen - hvis ægtefællen i anden  

 anledning er til møde i statsforvaltningen - i forbindelse med mødet udlevere  

 varslingsbrev nr. 2 og notere, hvornår brevet er udleveret til ægtefællen  

 personligt.
Reagerer ægtefællen ikke inden den fastsatte frist, kan der  

 meddeles bevilling til skilsmisse.
Hvis ægtefællen reagerer inden fristen og  

 svarer bekræftende på anmodningen, kan der ligeledes meddeles bevilling til  

 skilsmisse.
Svarer ægtefællen benægtende, afslutter statsforvaltningen  

 sagen og orienterer ægtefællerne om muligheden for at få sagen indbragt for  

 domstolene.
Hvis 1 års fristen i ægteskabslovens § 32, stk. 1, endnu ikke er  

 udløbet, orienteres ægtefællerne om, at denne frist også gælder ved rettens  

 behandling af sagen.
 Skønner statsforvaltningen, at det vil være muligt at opnå  

 enighed mellem ægtefællerne om skilsmisse ved bevilling, fortsætter  

 statsforvaltningen behandlingen af sagen og indkalder f.eks. ægtefællerne til  

 vilkårsforhandling mv.
9.3. Vilkårsforhandling trods fravalg Hvis særlige omstændigheder taler for det, kan  

 statsforvaltningen efter lovens § 39, stk. 2, bestemme, at der skal foretages  

 vilkårsforhandling, uanset om bestemmelserne i § 39, stk. 1, nr. 1 eller 2,  

 om  

 undladelse af vilkårsforhandling, er opfyldt.
På den måde sikres ægtefællerne  

 den nødvendige vejledning, hvis de f.eks. har aftalt et vilkår, der  

 indikerer,  

 at de ikke kan overskue konsekvenserne af separationen eller skilsmissen.  

 Dette  

 gælder også ved anmodning om skilsmisse på grundlag af separation.
 Hvis statsforvaltningen efter § 39, stk. 2, bestemmer, at der  

 skal foretages vilkårsforhandling, følges proceduren beskrevet i punkt 7.
 I følgende situationer kan særlige omstændigheder efter en  

 konkret vurdering tale for at bestemme, at der skal foretages  

 vilkårsforhandling, selvom ægtefællerne har fravalgt det:
  

 	  

 Statsforvaltningen er  

 i tvivl om, hvorvidt begge ægtefæller forstår betydningen af separationen  

 eller  

 skilsmissen og vilkårene herfor.
Dette kan eksempelvis være tilfældet, hvis  

 det  

 fremgår af sagen, at en ægtefælle ikke kan læse eller ikke har tilstrækkeligt  

 kendskab til det danske sprog.
   

 	  

 Der er tale om et  

 langvarigt ægteskab med betydelig forskel i ægtefællernes  

 indtægter/erhvervsevne,  

 hvor det aftales, at der ikke skal betales ægtefællebidrag.
   

 	  

 Statsforvaltningen har  

 mistanke om, at aftalen om vilkårene er indgået under utilbørligt pres.
   

 	  

 Der er tale om et  

 langvarigt ægteskab, hvor det er oplyst, at den ene ægtefælle har et stort  

 særeje  

 eller rettigheder efter § 15, stk. 2, i lov om ægteskabets retsvirkninger,  

 mens  

 den anden ikke har nogen formue, og der ikke skal betales en §  

 56-godtgørelse.
Der er alene tale om eksempler på situationer, hvor  

 statsforvaltningen bør overveje at bestemme, at der skal foretages  

 vilkårsforhandling.
Statsforvaltningen skal således ikke altid bestemme, at  

 der  

 i disse situationer skal foretages vilkårsforhandling.
 Hvis begge ægtefæller er repræsenteret ved advokat, må det som  

 udgangspunkt altid anses for ubetænkeligt at undlade at afholde  

 vilkårsforhandling, også selvom de er repræsenteret ved samme advokat.
 Beslutningen om afholdelse af vilkårsforhandling træffes ud fra  

 de oplysninger, der fremgår af anmodningen med bilag samt de oplysninger om  

 ægtefællerne, som statsforvaltningen i øvrigt måtte være i besiddelse af.  

 Statsforvaltningen skal således som udgangspunkt ikke indhente yderligere  

 oplysninger til brug for denne beslutning.
Hvis der er usikkerhed om f.eks. ægtefællernes forståelse af et  

 bestemt vilkår, skal statsforvaltningen søge dette afklaret.
Dette kan ske  

 telefonisk eller skriftligt, inden der træffes beslutning om afholdelse af  

 vilkårsforhandling.
Det bemærkes i den forbindelse, at en mangelfuld eller  

 fejlagtig udfyldt anmodningsblanket ikke bør begrunde indkaldelse til  

 vilkårsforhandling, medmindre manglerne - efter en konkret vurdering - giver  

 statsforvaltningen anledning hertil.
I stedet bør statsforvaltningen anmode  

 ægtefællerne om at berigtige mindre mangler eller indsende en ny blanket.  

 Berigtigelse kan foretages telefonisk, medmindre det drejer sig om  

 ægtefællernes aftale om vilkårene for separationen/skilsmissen, herunder ved  

 separation aftale om bidragspligten efter skilsmisse.
Manglende indsendelse  

 af  

 bilag kan ikke i sig selv begrunde indkaldelse til vilkårsforhandling.
Hvis statsforvaltningen mener, at ægtefællerne har behov for  

 orientering eller rådgivning om forældremyndighed, samvær, underholdsbidrag  

 mv., der ikke har betydning for anmodningen om separation eller skilsmisse,  

 bør  

 statsforvaltningen i stedet tilbyde dem denne vejledning herom uden at lade  

 dette foregå i tilknytning til en vilkårsforhandling.
Dette kan f.eks. ske  

 samtidig med udsendelsen af bevillingen.
 Hvis statsforvaltningen bestemmer, at der skal afholdes  

 vilkårsforhandling, selvom ægtefællerne har fravalgt det, og ægtefællerne  

 fortsat ikke ønsker vilkårsforhandling, afslutter statsforvaltningen sagen.  

 Det  

 bemærkes, at der i denne situation ikke er mulighed for at indbringe sagen  

 for  

 retten, da afslutningen af sagen skyldes, at ægtefællerne er udeblevet fra  

 vilkårsforhandling trods indkaldelse, jf. lovens § 43, stk. 1, 3. pkt.
10. Sagens afslutning Statsforvaltningen kan afslutte en sag om separation eller  

 skilsmisse i følgende tilfælde:
 1.  

 	  

 Hvis separation eller  

 skilsmisse kan meddeles på baggrund af ægtefællernes enighed om at anmode  

 herom  

 samt enighed om vilkårene herfor, jf. lovens § 42. Dette beskrives i punkt  

 10.1.
 2.  

 	  

 Hvis den anmodende  

 ægtefælle tilbagekalder sin anmodning, og den anden ægtefælle ikke fastholder  

 anmodningen.
3.  

 	  

 Hvis den fornødne  

 enighed mellem ægtefællerne ikke er opnået, eller hvis statsforvaltningen  

 finder  

 det betænkeligt at meddele bevilling, jf. lovens § 43, stk. 1. I så fald  

 afslår  

 statsforvaltningen anmodningen og afslutter sagen.
Statsforvaltningen  

 vejleder  

 samtidig ægtefællerne om muligheden for at få sagen indbragt for retten.
Der  

 henvises til punkt 10.2.
4.  

 	  

 Hvis en ægtefælle  

 anmoder om, at sagen afsluttes og indbringes for retten, og ægtefællerne har  

 modtaget vejledning under vilkårsforhandlingen, uden at den fornødne enighed  

 er  

 opnået, eller hvis en ægtefælle anmoder om, at sagen afsluttes og indbringes  

 for retten, og den pågældende er mødt, mens den anden ægtefælle er udeblevet  

 trods to indkaldelser jf. lovens § 43, stk. 2. I så fald afslår  

 statsforvaltningen anmodningen og afslutter sagen.
Statsforvaltningen  

 vejleder  

 samtidig ægtefællerne om muligheden for at få sagen indbragt for retten.
Der  

 henvises til punkt 10.3.
5.  

 	  

 Hvis en eller begge  

 ægtefæller anmoder om afslutning af sagen, kan statsforvaltningen i særlige  

 tilfælde afslutte sagen og indbringe den for retten, selv om betingelserne i  

 §  

 43, stk. 1 eller 2 ikke er opfyldt.
Der henvises til punkt 10.4.
6.  

 	  

 Hvis  

 statsforvaltningen ikke har international kompetence til at behandle sagen,  

 jf.  

 lovens §  

 43 a.
I så  

 fald afviser statsforvaltningen anmodningen og afslutter sagen.  

 Statsforvaltningen vejleder samtidig ægtefællerne om muligheden for at få  

 afvisningen  

 indbragt for retten.
10.1. Bevilling til separation eller skilsmisse Hvis betingelserne for separation eller skilsmisse er opfyldt,  

 afslutter statsforvaltningen sagen med en bevilling til separation eller  

 skilsmisse.
10.1.1. Indholdet af separations- og  

 skilsmissebevillinger Separations- og skilsmissebevillinger udfærdiges på en godkendt  

 blanket.
 En bevilling til separation eller skilsmisse skal indeholde  

 følgende:
1.  

 	  

 Aftalen om  

 bidragspligt, herunder også hvis det aftales, at der ikke skal være  

 bidragspligt.
I separationsbevillinger skal det endvidere anføres, om  

 vilkåret  

 om bidragspligt alene er aftalt for separationsperioden, eller om vilkåret  

 også  

 skal gælde for tiden efter skilsmisse på grundlag af separationen.
 2.  

 	  

 Aftale om hvem af  

 ægtefællerne der skal fortsætte et eventuelt lejemål eller en andelsret  

 vedrørende  

 deres hidtidige leje- eller andelsbolig.
3.  

 	  

 Aftale om betaling af  

 en godtgørelse efter ægteskabslovens § 56, herunder godtgørelsens størrelse  

 og  

 forfaldstidspunkt.
Hvis ægtefællerne ikke ønsker indholdet af aftalen noteret  

 på bevillingen, noteres det i bevillingen, at der er indgået en aftale om §  

 56-godtgørelse.
 4.  

 	  

 Hvis der meddeles  

 bevilling til personer, der har statsborgerret eller bopæl i udlandet uden  

 for  

 de nordiske lande, skal grundlaget for statsforvaltningens internationale  

 kompetence anføres i bevillingen, f.eks. at en af ægtefællerne har bopæl her  

 i  

 landet.
 Hvis en aftale mv. er omfangsrig, kan der i bevillingen henvises  

 til aftalen, der vedhæftes bevillingen.
Meddeles skilsmisse på grundlag af separation, skal  

 separationsbevillingen eller en udskrift af separationsdommens konklusion  

 vedhæftes skilsmissebevillingen.
Der skal anvendes de originale  

 separationsdokumenter  

 eller bekræftede kopier heraf.
Som ovenfor nævnt er det kun ægtefællernes aftale om vilkår,  

 der skal anføres i bevillingen.
Det skal således ikke noteres, at der ikke er  

 en fælles leje- eller andelsbolig, at der ikke er særeje mv., eller at der  

 ikke  

 skal betales en § 56-godtgørelse, selvom der er særeje.
Endvidere skal  

 aftaler  

 om størrelsen af ægtefællebidrag og om ændring heraf ikke noteres i  

 bevillingen.
Bodelingsaftaler noteres heller ikke i bevillingen, men kan  

 noteres i vilkårsprotokollen eller lægges på sagen, jf. punkt 7.2.
10.2. Statsforvaltningens afgørelse om at afslutte  

 sagen Efter lovens § 43, stk. 1, 1. pkt., kan statsforvaltningen på  

 eget initiativ afslutte en sag om separation eller skilsmisse, hvis den  

 fornødne enighed for at meddele bevilling ikke er opnået efter  

 forligsbestræbelser,  

 eller hvis statsforvaltningen finder det betænkeligt at meddele separation  

 eller skilsmisse.
10.2.1. Enighed er ikke opnået Statsforvaltningen kan træffe afgørelse om at afslutte en sag  

 om separation eller skilsmisse, hvis den fornødne enighed for at meddele  

 bevilling ikke er opnået efter forligsbestræbelser, jf. lovens § 43, stk. 1.
 Afgørende herfor er, at der ikke har kunnet opnås enighed om  

 separation eller skilsmisse og om vilkårene herfor, herunder hvis det  

 skønnes,  

 at fortsatte forligsbestræbelser vil være forgæves.
Dette kan f.eks. konstateres under vilkårsforhandlingen, hvor  

 ægtefællerne viser sig uforsonlige over for hinanden eller med faste  

 modstående  

 standpunkter, eller hvis et tilbud om mægling, der er fremsat under  

 vilkårsforhandlingen, afslås af den ene ægtefælle.
Betingelsen kan også  

 opfyldes, hvis konfliktmæglingen, jf. lovens § 41, er afsluttet uden opnåelse  

 af enighed eller ved, at en ægtefælle telefonisk eller skriftligt  

 tilkendegiver  

 at være uenig.
Statsforvaltningen kan også afslutte en sag, hvis en af  

 ægtefællerne ikke møder.
Der kan være tale om følgende to situationer:
 1.  

 	  

 Den anmodende  

 ægtefælle udebliver fra vilkårsforhandling.
 2.  

 	  

 Modparten har ikke  

 reageret på statsforvaltningens henvendelser.
 Udebliver den anmodende ægtefælle eller begge ægtefæller uden  

 lovlig grund fra vilkårsforhandling, anses anmodningen i almindelighed som  

 bortfaldet, og statsforvaltningen kan henlægge sagen.
 Hvis den anmodende ægtefælle udebliver, mens den anden ægtefælle  

 møder og fastholder anmodningen, indkaldes ægtefællerne på ny til  

 vilkårsforhandling.
Det bemærkes, at det er overladt til statsforvaltningen efter  

 et konkret skøn på grundlag af oplysningerne i den enkelte sag at vurdere,  

 hvornår udeblivelse bør føre til, at sagen afsluttes.
Det er således ikke en  

 betingelse for, at statsforvaltningen på eget initiativ kan afslutte sagen,  

 at  

 der har været to forgæves indkaldelser, og at udeblivelsen er sket uden  

 gyldig  

 grund.
10.2.2. Betænkelighed ved at meddele bevilling Statsforvaltningen kan endvidere træffe afgørelse om at  

 afslutte en sag om separation eller skilsmisse, hvis statsforvaltningen  

 finder  

 det betænkeligt at meddele bevilling, jf. lovens § 43, stk. 1.
Betænkelighedskriteriet tænkes navnlig anvendt i tilfælde, hvor  

 ægtefællernes enighed ikke er understøttet af oplysninger om, at en af de  

 umiddelbare skilsmissegrunde i lovens §§ 32-36 foreligger.
Reglen kan også  

 anvendes ved anmodninger om skilsmisse på grundlag af separation efter lovens  

 §  

 31, hvis der er mistanke om, at samlivet er fortsat eller genoptaget efter en  

 separation, jf. lovens § 30.
 Der kan også forekomme andre situationer, hvor  

 statsforvaltningen finder det betænkeligt at meddele bevilling til separation  

 eller skilsmisse og derfor afslår anmodningen og afslutter sagen, jf. lovens  

 §  

 43, stk. 1.
Dette kan eksempelvis være tilfældet, hvis ægtefællerne aftaler  

 vilkår, der er urimelige over for en af ægtefællerne.
Se herom TFA 2001.73,  

 hvor Civilretsdirektoratet (nu Familiestyrelsen) dog ikke fandt det  

 betænkeligt  

 at meddele bevilling trods de aftalte usædvanlige vilkår.
10.3. Ægtefællernes anmodning om afslutning af sagen En ægtefælle kan anmode statsforvaltningen om at afslutte en  

 sag om separation eller skilsmisse, når ægtefællerne - efter  

 vilkårsforhandling  

 og evt. konfliktmægling - ikke er blevet enige om separation eller skilsmisse  

 og om vilkårene herfor, eller hvis den ene ægtefælle er mødt til to  

 vilkårsforhandlinger,  

 og den anden ægtefælle er udeblevet fra begge vilkårsforhandlinger, jf.  

 lovens  

 § 43, stk. 2. En anmodning om, at sagen afsluttes i statsforvaltningen, vil  

 normalt samtidig være en anmodning om sagens indbringelse for retten.
Hvis  

 statsforvaltningen er i tvivl om, hvorvidt sagen ønskes afsluttet med henblik  

 på indbringelse for retten, eller om den pågældende ægtefælle trækker  

 anmodningen  

 tilbage, skal dette afklares.
Anmodning om indbringelse for retten kan fremsættes  

 efterfølgende og skriftligt eller under et møde, hvor beslutningen om at  

 afslutte sagen i statsforvaltningen meddeles ægtefællerne.
Det afgørende er,  

 at  

 anmodningen om indbringelse for retten fremsættes efter, at ægtefællerne har  

 deltaget i vilkårsforhandling, eller efter den ene ægtefælle er mødt til to  

 vilkårsforhandlinger, og den anden ægtefælle er udeblevet fra begge  

 vilkårsforhandlinger.  

 Der vil således ikke kunne ske indbringelse for retten inden afholdelse af  

 vilkårsforhandling eller inden to indkaldelser hertil, hvor den ene ægtefælle  

 er mødt, mens den anden ægtefælle er udeblevet.
Begge ægtefæller er mødt til vilkårsforhandling  

 og har evt. deltaget i konfliktmægling Efter § 43, stk. 2, nr. 1, kan enhver af ægtefællerne ved  

 fortsat uenighed om separation eller skilsmisse og om vilkårene herfor kræve  

 en  

 sag afsluttet med henblik på indbringelse for retten, når de har været til  

 vilkårsforhandling og evt. konfliktmægling i statsforvaltningen, og  

 ægtefællerne eller en af dem ikke ønsker yderligere konfliktløsning, eller  

 denne ikke har ført til enighed om separation eller skilsmisse og om  

 vilkårene  

 herfor.
Udeblivelse fra vilkårsforhandling En ægtefælle, der er mødt til vilkårsforhandling, kan kræve  

 sagen afsluttet, når den anden ægtefælle er udeblevet to gange trods  

 indkaldelse.
Derimod har den ægtefælle, der er udeblevet fra en  

 vilkårsforhandling,  

 ikke mulighed for at kræve sagen afsluttet og indbragt for retten.
10.4. Andre forhold, der kan føre til, at sagen  

 afsluttes Statsforvaltningen kan i særlige tilfælde efter anmodning  

 træffe afgørelse om at afslutte en sag om separation eller skilsmisse og  

 indbringe den for retten, selv om betingelserne i § 43, stk. 1 eller 2, ikke  

 er  

 opfyldt, jf. stk. 3. Der er tale om en undtagelsesbestemmelse, som f.eks. vil  

 kunne anvendes i følgende tilfælde (opregningen er ikke udtømmende):
Bopæl i udlandet Hvis en af ægtefællerne bor i udlandet, og vedkommende ikke kan  

 eller vil afholde udgifterne ved at rejse til Danmark og deltage i  

 vilkårsforhandling og evt. konfliktmægling, kan ægtefællen anmode om, at  

 statsforvaltningen afslutter sagen og indbringer den for retten.
Her tænkes  

 navnlig på ægtefæller, der som følge af de internationale kompetenceregler,  

 jf.  

 retsplejelovens § 448 c, er henvist til, at sagen foregår i Danmark.
Der er behov for en dom, der kan anerkendes i  

 udlandet Hvis en ægtefælle har behov for en dom om separation eller skilsmisse,  

 der kan anerkendes i udlandet, kan ægtefællen anmode statsforvaltningen om at  

 afslutte sagen og indbringe den for retten, uden at der indkaldes til  

 vilkårsforhandling.
Selv om ægtefællerne er enige om separation eller skilsmisse og  

 om vilkårene herfor, kan de i særlige tilfælde have behov for en dom om  

 separation eller skilsmisse i stedet for at indgå en aftale herom gennem  

 statsforvaltningen, f.eks. fordi der ellers vil opstå problemer med at få  

 afgørelsen anerkendt i udlandet.
I så fald kan statsforvaltningen efter  

 anmodning - trods enigheden - indbringe sagen for retten.
Der har for kort tid siden været gennemført  

 forligsbestræbelser, og fristen for anmodning om indbringelse for retten er  

 overskredet Hvis der har været forgæves forligsbestræbelser i sagen, og  

 ægtefællerne eller en af ægtefællerne ikke inden udløbet af 4-ugersfristen i  

 §  

 43, stk. 1, har anmodet om, at sagen indbringes for retten, vil  

 statsforvaltningen i særlige tilfælde kunne afslutte sagen, uden at der på ny  

 indkaldes til vilkårsforhandling.
11. Indbringelse for retten En sag om separation eller skilsmisse kan afsluttes og  

 indbringes for retten af statsforvaltningen, hvis betingelserne i lovens § 43  

 er opfyldt, jf. punkt 10.
11.1. Vejledning til ægtefællerne Ægtefællerne skal have besked om, at statsforvaltningen har  

 afsluttet sagsbehandlingen.
Dette kan ske på et møde eller skriftligt.
Hvis  

 beslutningen meddeles på et møde, skal statsforvaltningen udfærdige et notat  

 herom.
 Ægtefællerne skal samtidig vejledes om muligheden for at få  

 sagen indbragt for retten, og at en sådan anmodning skal fremsættes inden 4  

 uger, jf. punkt 11.2.
 Det er en betingelse for indbringelse for retten, at den  

 ægtefælle, der anmoder herom, anmoder om en afgørelse om separation eller  

 skilsmisse, og at sagens afslutning ikke skyldes, at den pågældende selv er  

 udeblevet fra vilkårsforhandling trods indkaldelse, jf. § 43, stk. 1, 3. pkt.
11.2. Frist for indbringelse Efter lovens § 43, stk. 1, er der en frist for anmodning om  

 indbringelse for retten på 4 uger.
Denne frist regnes fra det tidspunkt, hvor  

 det er meddelt den pågældende, at sagen er afsluttet.
Dette kan f.eks. være  

 under et møde i statsforvaltningen, eller hvor statsforvaltningen skriftligt  

 har meddelt ægtefællerne beslutningen om sagens afslutning.
I de tilfælde,  

 hvor  

 statsforvaltningen har meddelt beslutningen skriftligt, antages det, at  

 beslutningen er kommet frem til den pågældende samme dag, som brevet er  

 sendt,  

 hvis brevet er sendt pr. e-mail eller telefax, eller dagen efter, hvis brevet  

 er sendt med almindelig post.
Beregningen af fristen følger de almindelige retningslinier  

 herfor.
Det følger heraf,  

  

 at  

  

 fristen  

 regnes fra tidspunktet for beslutningens meddelelse,  

  

 at  

  

 den dag, hvor beslutningen meddeles (kommer frem til) den  

 pågældende ikke medregnes i fristen,  

  

 at  

  

 fristen udløber efter det i fristreglen fastsatte antal uger regnet fra  

 meddelelsesdagen,  

  

 og at  

  

 en anmodning  

 for at være rettidig skal være kommet frem til statsforvaltningen inden  

 kontortids ophør den dag, fristen udløber.
Hvis fristen udløber en lørdag  

 eller  

 søn- eller helligdag, antages det normalt, at fristen forlænges til  

 førstkommende  

 hverdag.
Der kan ikke dispenseres fra fristen.
Hvis fristen for  

 indbringelse for retten er overskredet, afviser statsforvaltningen at  

 indbringe  

 sagen.
Dette meddeles ægtefællerne, der samtidig orienteres om muligheden for  

 at indgive en ny anmodning om separations- eller skilsmissesag til  

 statsforvaltningen.
Hvis den pågældende ægtefælle mener, at fristen ikke er  

 overskredet, indbringer statsforvaltningen sagen for retten med bemærkning  

 om,  

 at fristen efter statsforvaltningens opfattelse er overskredet.
Det er  

 herefter  

 overladt til retten at afgøre, om fristen er overskredet.
 Det bemærkes, at statsforvaltningen efter § 43, stk. 3, i  

 særlige tilfælde har mulighed for at afslutte en sag om separation eller  

 skilsmisse og indbringe den for retten, hvis der for kort tid siden har været  

 udført forgæves forligsbestræbelser, og 4 ugers fristen er overskredet, jf.  

 punkt 10.4.
11.3. Hvordan indbringes sagen for retten? Når statsforvaltningen har afsluttet sagen - og der anmodes om,  

 at sagen indbringes for retten - skal der ikke udfærdiges stævning.
Sagen  

 indbringes straks for retten.
 Statsforvaltningen skal vejlede ægtefællerne om muligheden for  

 at søge fri proces, herunder om de økonomiske betingelser herfor.
 Reglerne for fri proces er ændret fra den 1. januar 2007.  

 Indtægtsgrænsen er nu fastsat i retsplejelovens § 325. Reglerne for  

 samlevende  

 i bestemmelsens stk. 4 finder også anvendelse, når der skal meddeles fri  

 proces  

 til sager om separation eller skilsmisse.
 Sagen anses efter retsplejelovens §  

 448 a  

 som indbragt for retten, når retten  

 har modtaget anmodning om det fra statsforvaltningen.
11.4. Hvad skal oplyses til retten, og hvad skal  

 sendes med? Statsforvaltningen skal meddele retten, efter hvilken  

 bestemmelse sagen indbringes, og at sagen er afsluttet i statsforvaltningen.
Statsforvaltningen skal endvidere oplyse ægtefællernes navne og  

 adresser.
Hvis en eller begge ægtefæller under statsforvaltningens behandling  

 af sagen har oplyst, at der ønskes fri proces under retssagen, skal dette  

 meddeles retten.
Det skal desuden oplyses, hvis en eller begge ægtefæller er  

 repræsenteret af advokat eller ønsker en bestemt advokat beskikket under  

 retssagen.
I så fald skal advokatens navn og adresse ligeledes oplyses.
Det skal ligeledes oplyses, om ægtefællerne har deltaget i  

 vilkårsforhandling, vejledningsmøder og konfliktmægling.
Der må ikke  

 videregives oplysninger om indholdet af forligsmæssige bestræbelser.
 Endvidere vedlægges de under punkt 4.4. omtalte dokumenter.
 Statsforvaltningen skal orientere retten, hvis der i det  

 fremsendte materiale er oplysninger, som statsforvaltningen har undtaget fra  

 aktindsigt efter forvaltningsloven, herunder eventuelle navne- og  

 adressebeskyttelser.
 Ægtefællerne orienteres ved en kopi af oversendelsesbrevet om,  

 at sagen er oversendt til retten.
 Statsforvaltningen skal anføre, hvem af ægtefællerne,  

 statsforvaltningen anser for sagsøger i sagen og angive en begrundelse  

 herfor.
 Retsplejelovens §  

 448 a,  

 stk. 3, indeholder bestemmelser om, hvem af ægtefællerne der under retssagen  

 skal anses som sagsøger:
 1.  

 	  

 Den, der først har  

 anmodet om, at sagen indbringes for retten, anses som sagsøger.
 2.  

 	  

 Ved samtidig anmodning  

 om indbringelse for retten anses den ægtefælle, der indgav anmodning til  

 statsforvaltningen om separation eller skilsmisse, jf. § 37 i ægteskabsloven,  

 som sagsøger.
 3.  

 	  

 Blev anmodningen som  

 nævnt i nr. 2 indgivet samtidig af begge ægtefæller, bestemmer  

 statsforvaltningen,  

 hvem der skal anses som sagsøger.
 Efter retsplejelovens § 448 d, skal en ægteskabssag indbringes  

 for retten ved sagsøgtes hjemting, jf. bestemmelsens stk. 1. Har sagsøgte  

 ikke  

 hjemting her i riget, indbringes sagen for retten ved sagsøgerens hjemting,  

 jf.  

 stk. 2. Har ingen af ægtefællerne hjemting her i riget, indbringes sagen for  

 den ret, som justitsministeren bestemmer.
12. Klage over statsforvaltningens afgørelser Som det fremgår, skal statsforvaltningen i sager om separation  

 og skilsmisse træffe en række materielle og processuelle afgørelser.
I det  

 følgende foretages en gennemgang af klagemulighederne i relation til de  

 hyppigst forekommende afgørelser.
Klage over  

 statsforvaltningens behandling af en separations- eller skilsmissesag:  

  

 Kan  

 påklages til Familiestyrelsen.
Dette gælder også i situationer, hvor sagen  

 kan  

 indbringes eller er indbragt for retten.
 Afslag på at indbringe  

 en sag om separation eller skilsmisse for retten, fordi fristen i § 43, stk.  

 1,  

 for at forlange sagen indbragt for retten er overskredet:  

  

 Indbringes for retten.
 Statsforvaltningens  

 afgørelse om at afslutte sagsbehandlingen uden udfærdigelse af separations-  

 eller skilsmissebevilling med henblik på eventuel indbringelse af sagen for  

 retten, fordi den fornødne enighed for at give bevilling ikke er opnået, jf.  

 §  

 43, stk. 1:  

  

 Kan ikke påklages til Familiestyrelsen, jf. §  

 58 a.
 Statsforvaltningens  

 afgørelse om at afslutte sagsbehandlingen uden udfærdigelse af separations-  

 eller skilsmissebevilling med henblik på eventuel indbringelse af sagen for  

 retten, fordi statsforvaltningen finder det betænkeligt at give bevilling,  

 jf.  

 § 43, stk. 1:  

  

 Kan ikke påklages til Familiestyrelsen, jf. §  

 58 a.
 Statsforvaltningens  

 afgørelse om at afslutte sagen og indbringe den for retten, selv om  

 betingelserne  

 i § 43, stk. 1 og 2 ikke er opfyldt, jf. § 43, stk. 3:  

  

 Kan ikke påklages  

 til Familiestyrelsen, jf. §  

 58 a.
 Statsforvaltningens  

 afslag på at imødekomme en anmodning om at afslutte sagen og indbringe den  

 for  

 retten, selv om betingelserne i § 43, stk. 1 og 2, ikke er opfyldt, jf. § 43,  

 stk. 3:  

  

 Kan påklages til Familiestyrelsen, jf. §  

 58 a.
 Statsforvaltningens  

 afvisning af at behandle en sag om separation eller skilsmisse pga. manglende  

 international kompetence:  

  

 Indbringes for retten, jf. §  

 43 a, stk. 2.
 Statsforvaltningens  

 afgørelse om, hvem af ægtefællerne, der anses som sagsøger:  

  

 Kan ikke  

 påklages, jf. retsplejelovens §  

 448 a,  

 stk. 3, 4. pkt.
13. Registreret partnerskab Reglerne om separation og skilsmisse finder også anvendelse ved  

 opløsning af registreret partnerskab, bortset fra reglerne om mægling ved  

 præst.
 Reglerne om registreret partnerskab findes i lovbekendtgørelse  

 nr. 938 af 10. oktober 2005, som senest ændret ved § 3 i lov nr. 483 af 7.  

 juni  

 2006.
14. Overgangsregler, ikrafttræden De ovennævnte ændringer som følge af kommunalreformen på det  

 familieretlige område træder i kraft den 1. januar 2007. Sager, der er  

 indkommet efter den 1. januar 2007, skal behandles efter de nye regler.  

 Uafsluttede sager, der er indgivet til statsamtet før den 1. januar 2007,  

 færdigbehandles efter de nye regler.
Der henvises til § 5, stk. 2, i lov nr.  

 525 af 24. juni 2005, som ændret ved § 3 i lov nr. 483 af 17. juni 2006.
15. Konsekvensændringer i cirkulærer og vejledninger Denne vejledning ophæver vejledning af 2. maj 2005 til  

 statsamterne om behandling af separations- og skilsmissesager og  

 cirkulæreskrivelse  

 af 21. december 2004 om behandling af sager om separation og skilsmisse.
