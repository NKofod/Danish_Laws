Under henvisning til cirkulære nr. 207 af 20. december 1937 angående  

 foretagelse af lovmæssige obduktioner skal man herved meddele, at  

 justitsministeriet med virkning fra 1. november 1959 har tilbagekaldt  

 beskikkelsen for prosektor ved Kommunehospitalet i Århus til at foretage de  

 lovmæssige obduktioner for de jyske amter med undtagelse af de sønderjyske  

 landsdele samt for Samsø og samtidig i medfør af § 13, stk. 1, i lov om  

 embedslægevæsenets ordning af 21. april 1914 har udpeget professoren i  

 retsmedicin ved Århus universitet til som særlig sagkyndig læge sammen med  

 vedkommende autoriserede retslæge at foretage de nævnte obduktioner.
Når en  

 fast assistent er antaget ved Det retsmedicinske institut ved Århus  

 universitet, kan denne ventes beskikket som assistent for statsobducenten.
 Henvendelser om de nævnte sagkyndige lægers medvirken ved lovmæssige  

 obduktioner rettes til Det retsmedicinske institut ved Århus universitet,  

 Finsensgade 15, Århus, tlf. 2 56 77.
 Justitsministeriet, den 28. oktober  

 1959.
 Hans Hækkerup.
 /Mogens Grau.
 (Til samtlige amtmænd og politimestre).
