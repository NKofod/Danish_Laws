 Efter indstilling af vildtnævnet fastsætter landbrugsministeriet i medfør  

 af § 35 i lov nr. 221 af 3. juni 1967 om jagten (* 1) nedennævnte  

 bestemmelser for Basnæs Nor vildtreservat i Vestsjællands amt.
 § 1. Vildtreservatet omfatter:
a.
Feddet, del af matr.nr. 1 Sevedø, Magleby sogn.
b.
Næbbet, Stenfed, Bredefed, Vesterfed, Sandholm og Flintholm, matr.nr.  

 24 a Glænø Land, Ørslev sogn.
c.
Tilvækstarealer til de under a og b nævnte områder.
d.
Basnæs Nor og Øksenæs Fjord.
Mod øst afgrænses Basnæs Nor af en linje,  

 der følger broen til Glænø (vej nr. 245).
e.
Søterritoriet syd for de under a, b og c nævnte områder i en bredde af  

 50 m fra højeste daglige vandstandslinje.
 § 2. På det i § 1, litra d, nævnte område er det forbudt at udøve jagt på  

 eller på anden måde at ombringe, indfange eller forjage fugle og pattedyr.  

 Færdsel med skydevåben er forbudt.
 § 3. Det er forbudt at ødelægge og indsamle æg.
§ 4. På de i § 1, litra a, b og c, nævnte områder samt i en 50 m bre d zone af søterritoriet ud for disse områder, regnet fra højeste daglige  

 vandstandslinje, er færdsel forbudt i perioden fra 1. marts til og med 31.  

 juni.
 Stk. 2. Bestemmelsen i stk. 1 gælder ikke for:
a.
Ejeren/brugeren samt dennes husstand og personale.
Det er dog forbudt  

 at medtage hunde.
b.
Sejlads i forbindelse med fiskeri på vildtreservatets vandområde.
 § 5. På det i § 1, litra d, nævnte område er sejlads med motordrevet  

 fartøj med højere hastighed end 5 knob (ca. 9 km/t) forbudt.
 § 6. Jagtrådet kan med vildtnævnets godkendelse fravige bestemmelserne i  

 §§ 2, 3, 4 og 5.
 § 7. Overtrædelse af bestemmelserne i §§ 2, 3, 4 og 5 straffes i medfør  

 af jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
 § 8. Bekendtgørelse nr. 52 af 8. februar 1919 om fredning af fuglelivet  

 på Basnæs Nor ophæves.
 § 9. Bekendtgørelsen træder i kraft den 1. marts 1977.
 Landbrugsministeriet, den 23. februar  

 1977.
P.
M.
V.
