Fremsat den 6. december 2005 af  

 Holger K.
Nielsen (SF),  

 Anna Baastrup (SF) og Ole Sohn (SF) Forslag til folketingsbeslutning om  

 en sammenlægning af Politiets Efterretningstjeneste (PET) og  

  

 Forsvarets Efterretningstjeneste (FE) Folketinget opfordrer regeringen til at fremsætte lovforslag om  

 en sammenlægning af Politiets Efterretningstjeneste (PET) og Forsvarets  

 Efterretningstjeneste (FE).
 Den sammenlagte efterretningstjeneste skal i fremtiden reguleres  

 ved lov frem for den nuværende regulering ved administrative forskrifter.
Bemærkninger til forslaget Med afslutningen af den kolde krig har trusselsbilledet for det  

 danske samfund ændret sig markant.
Danskernes sikkerhed er ikke længere truet  

 af en militær intervention fra fjendtlige stater.
I stedet er der kommet  

 andre  

 trusler til.
 Det gælder ikke mindst terrortruslen  

,  

  

 som efter terrorangrebene den 11. september 2001 i USA har  

 påkaldt sig stigende opmærksomhed i den internationale sikkerhedspolitik.
Forslagsstillerne er enige i, at den internationale terrorisme  

 udgør et sikkerhedsproblem.
De seneste års bombeangreb i bl.a.
Madrid og  

 London  

 har vist, at terrorhandlinger mod uskyldige civile er et effektivt våben imod  

 de vestlige, åbne samfund.
Med Danmarks aktive deltagelse i Irakkrigen kan  

 det  

 ikke afvises, at Danmark også kan blive et mål for den internationale  

 terrorisme.
Med det nye trusselsbillede forsvinder imidlertid den sondring  

 mellem indre og ydre trusler, som er grundlaget for henholdsvis PET og FE.  

 Skal  

 terrorismen forebygges, forudsætter det en effektiv og sammenhængende  

 efterretningsindsats både i Danmark og uden for Danmarks grænser.
Det giver  

 på  

 den baggrund ikke mening at have to selvstændige efterretningstjenester.
 Ved en sammenlægning kan der både spares ressourcer og skabes  

 større effektivitet.
Forslagsstillerne mener, at den sammenlagte  

 efterretningstjeneste bør reguleres ved lov frem for den nuværende regulering  

 ved  

 administrative forskrifter.
Dette kan medvirke til at styrke den demokratiske  

 debat om den sammenlagte efterretningstjenestes opgaver og regulering.
Beslutningsforslaget skal ses i sammenhæng med f  

 orslag til folketingsbeslutning  

 om  

 ændring af lov om etablering af et udvalg om forsvarets og politiets  

 efterretningstjenester (beslutningsforslag nr.
B 43).
Skriftlig fremsættelse Holger  

 K.
Nielsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en sammenlægning af Politiets Efterretningstjeneste  

 (PET) og  

  

 Forsvarets Efterretningstjeneste (FE).
(Beslutningsforslag nr.
B 43).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
