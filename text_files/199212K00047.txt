Nr LSF 47 Forslag til Lov om ændring af lov om friskoler og private grundskoler m.v.  

 (Statstilskud til elever i skolefritidsordninger) Fremsat af Lysholm Christensen (KRF) Glønborg (KRF) Kofod-Svendsen (KRF)  

 Inger Stilling Pedersen (KRF) den 20. oktober 1992 Vedtaget ved tredjebehandling den 18. december 1992 Lov nr. 1093 af 23/12/1992 § 1 I lov nr. 411 af 6. juni 1991 om friskoler og private grundskoler m.v.  

 foretages følgende ændring:
 1. I § 15 ændres i stk. 1, 1. pkt., ordene »kan  

 yde« til: »yder«, og i stk. 2 ændres ordene »kan  

 kun ydes« til: »ydes kun«.
 2. I § 15 indsættes efter stk. 2 som nyt stykke:
»Stk. 3. Undervisnings- og forskningsministeren fastsætter  

 regler om en mindstegrænse for forældrebetaling.« § 2 Loven træder i kraft den 1. januar 1994.
Oprindeligt fremsat forslag § 1 I lov nr. 411 af 6. juni 1991 om friskoler og private grundskoler m.v.  

 foretages følgende ændring:
 I § 15 ændres i stk. 1, 1. pkt., ordene »kan yde«  

 til: »yder«, og i stk. 2 ændres ordene »kan kun  

 ydes« til: »ydes kun«.
§ 2 Loven træder i kraft den 1. august 1993.
Bemærkninger til lovforslaget Med vedtagelsen af lov nr. 411 af 6. juni 1991 om friskoler og private  

 grundskoler m.v. blev der skabt grundlag for en genopretning af de frie  

 grundskolers statstilskud.
Et af elementerne heri var, at undervisnings- og forskningsministeren  

 kunne bestemme, at der skulle ydes tilskud til skolefritidsordningerne ved  

 frie grundskoler.
Ordningen skulle forhandles med Kommunernes Landsforening  

 for at sikre udgiftsneutralitet.
Der har været ført forhandlinger mellem  

 undervisnings- og forskningsministeren og Kommunernes Landsforening herom i  

 snart 11/2 år uden resultat.
Kommunerne har ifølge bistandsloven en klar forpligtelse til at  

 tilvejebringe pasningstilbud på rimelige og lige vilkår til alle grupper  

 børn.
De frie grundskoler har siden 1989 haft ret til at tilbyde  

 skolefritidsordning til skolens egne elever, dog uden at få tilskud hertil  

 fra staten.
Antallet af kommunale skolefritidsordninger er steget hastigt i de senere  

 år, medens antallet af kommunale daginstitutionstilbud er faldet.
Væksten i  

 de kommunale skolefritidsordninger er finansieret af nedlæggelsen af  

 daginstitutionspladser, hvortil elever i folkeskolen og i de frie grundskoler  

 må antages at have haft lige vilkår.
For at undgå en forvridning i forholdet mellem folkeskolen og de frie  

 grundskoler er hensigten med nærværende lovforslag at indføre et obligatorisk  

 statsligt tilskud til skolefritidsordninger ved frie grundskoler.
Derved  

 sikres, at de frie grundskoler kan tilbyde en forsvarlig skolefritidsordning  

 til eleverne i børnehaveklasserne og 1.-3. klassetrin, hvorved kommunernes  

 forpligtelse over for disse børn vil være opfyldt.
 Finansieringen heraf sker på samme måde som finansieringen af folkeskolens  

 skolefritidsordninger.
Statstilskuddets størrelse er ikke fastsat i nærværende lovforslag.  

 Fastsættelsen bør fortsat ske gennem forhandling mellem Kommunernes  

 Landsforening og undervisnings- og forskningsministeren.
Efter  

 forslagstillernes opfattelse vil et tilskud på 5.000 kr. pr. tilmeldt barn  

 være passende.
Antallet af elever i frie grundskoler i børnehaveklasserne og på 1.-3.  

 klassetrin er ca. 21.000. Heraf forventes ca. 12.000 børn at ville gøre brug  

 af ordningen.
Det foreslås, at loven kommer til at gælde fra 1. august 1993,  

 uanset at kommunerne har færdigbehandlet deres budgetter for 1993, når  

 forslaget vedtages.
Forslagsstillerne finder dette forsvarligt, da kommunerne  

 gennem lang tid har været vidende om, at der førtes forhandlinger mellem  

 undervisnings- og forskningsministeren og Kommunernes Landsforening herom.  

 Nogle kommuner har opsagt kommunale tilskudsordninger allerede pr. 1. august  

 1992 under henvisning til, at disse forhandlinger blev ført.
Efter 2. behandling den 16. december 1992 § 1 I lov nr. 411 af 6. juni 1991 om friskoler og private grundskoler m.v.  

 foretages følgende ændring:
 1. I § 15 ændres i stk. 1, 1. pkt., ordene »kan  

 yde« til: »yder«, og i stk. 2 ændres ordene »kan  

 kun ydes« til: »ydes kun«.
 2. I § 15 indsættes efter stk. 2 som nyt stykke:
»Stk. 3. Undervisnings- og forskningsministeren fastsætter  

 regler om en mindstegrænse for forældrebetaling.« § 2 Loven træder i kraft den 1. januar 1994.
