Skriftlig fremsættelse (5. december  

 2001) Skatteministeren Herved tillader jeg mig for Folketinget at  

 fremsætte:
 Forslag til lov om ændring af momsloven.  

 (Ændringer af regler om fiskalrepræsentant).
(Lovforslag nr.
L 12).
 Forslaget gennemfører et direktiv, som har til  

 formål at forbedre handelsvilkårene i det Indre Marked.  

 Direktivet indebærer, at EU-virksomheder ikke længere vil blive  

 mødt med et krav om registrering ved en fiskalrepræsentant,  

 når de udfører momspligtige leverancer indenfor EU.  

 Fiskalrepræsentanten er en økonomisk byrde for særligt de  

 små og mellemstore virksomheder i EU.
I overensstemmelse med direktivet foreslås det i  

 momsloven helt at afskaffe kravet om en fiskalrepræsentant, når  

 virksomheden er fra et andet EU-land.
Pligten til at registreres ved en  

 fiskalrepræsentant foreslås fremover kun at gælde for  

 virksomheder fra lande med hvem Danmark ikke har indgået aftale om  

 gensidig bistand svarende til reglerne i EU.
Danmark har i dag kun aftaler om  

 bistand med Færøerne, Grønland, Island og Norge.
 Gennemførelsen af direktivet indebærer visse  

 administrative omkostninger for told- og skattemyndighederne, som skal  

 omstille sig til at kommunikere direkte med de udenlandske virksomheder, som  

 ikke vælger at registreres ved en fiskalrepræsentant.
 Direktivet skal være gennemført  i national  

 lovgivning senest den 31. december 2001.
 Det anbefales derfor, at Folketingets behandling af  

 lovforslaget gennemføres hurtigst muligt, og at der af hensyn til  

 Danmarks traktatmæssige forpligtelser dispenseres fra reglen i  

 Folketingets Forretningsorden om, at der skal gå 30 dage fra  

 lovforslagets fremsættelse til dets vedtagelse.
 Det bemærkes i øvrigt, at forslaget allerede  

 blev fremsat af den tidligere regering som et delelement i L 19, der ikke  

 blev færdigbehandlet inden valget.
 Idet jeg i øvrigt henviser til bemærkningerne  

 til lovforslaget, skal jeg anbefale lovforslaget til Folketingets velvillige  

 behandling.
