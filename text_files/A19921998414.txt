(Arbejdsskadeforsikringsloven) Denne datasammenskrivning omfatter lov om  

 arbejdsskadeforsikring, jf. lovbekendtgørelse nr. 450 af 25. juni 1987 med de  

 ændringer, der følger af lov nr. 871 af 23. december 1987, lov nr. 743 af 7.  

 december 1988, § 6 i lov nr. 196 af 29. marts 1989, § 6 i lov nr. 389 af 7.  

 juni 1989, lov nr. 102 af 26. februar 1991, § 29 i lov nr. 380 af 6. juni  

 1991, § 6 i lov nr. 399 af 6. juni 1991 og lov nr. 407 af 6. juni 1991.
Lovens område Den forsikringsberettigede personkreds § 1.  Enhver, der mod løn eller som ulønnet medhjælper  

 antages til i en arbejdsgivers tjeneste varigt, midlertidigt eller  

 forbigående at udføre arbejde her i landet, er forsikret mod følgerne af  

 arbejdsskade efter denne lov.
Forsikret er endvidere medlemmer af  

 arbejdsgiverens familie, dog ikke ægtefællen, for så vidt de efter  

 beskaffenheden og omfanget af deres arbejde i arbejdsgiverens virksomhed kan  

 sidestilles med andre arbejdere.
 Stk. 2.  Som ligestillet med en person, der er antaget  

 til udførelse af arbejde her i landet, anses søfarende, der gør tjeneste på  

 dansk skib.
 Stk. 3.  Et levendefødt barn, der inden fødslen har  

 pådraget sig en sygdom som følge af moderens arbejde under graviditeten, er  

 forsikret mod følgerne af sygdommen efter denne lov.
 Stk. 4.  Hvis det senere godtgøres, at påvirkninger af  

 forældrene før befrugtning eller efter fødsel har skadende effekt på foster  

 eller barn, vil sådanne skader kunne henføres under loven ved ændring af  

 erhvervssygdomsfortegnelsen eller efter § 10, stk. 3.
 § 2.  Forsikringen omfatter alt arbejde for  

 arbejdsgiveren, herunder arbejde i hans virksomhed, erhvervsmæssig eller ej,  

 i hans personlige husholdning og ved udførelse af privat tjeneste for  

 arbejdsgiveren og hans familie.
 § 3.  Lovens regler finder tillige anvendelse på  

 personer:
 § 4.  Socialministeren fastsætter regler om, i hvilket  

 omfang loven skal gælde for den personkreds, der er omfattet af afsnit VI og  

 VII i lov om social bistand.
 Stk. 2.  Socialministeren fastsætter regler om, i  

 hvilket omfang loven skal gælde for uddannelsessøgende, der opholder sig på  

 en arbejdsplads som led i uddannelsen.
 Stk. 3.  Chefen for Arbejdsskadestyrelsen kan fastsætte  

 regler om anvendelse af loven på personer, der i arbejdsgiverens tjeneste  

 udsendes til midlertidigt arbejde i udlandet.
Den forsikringspligtige arbejdsgiver § 5.  Enhver arbejdsgiver, som i sin tjeneste  

 beskæftiger personer som nævnt i § 1, har forsikringspligt efter loven for  

 disse personer, jf. dog stk. 2 og 3.
Stk. 2.  Reder for et skib, som er indført eller skal  

 indføres i det danske skibsregister, har forsikringspligt for enhver person,  

 omfattet af § 1, der er antaget til at udføre arbejde om bord på skibet,  

 uanset om den pågældende er ansat eller aflønnet af andre end rederen, og  

 uanset om arbejdet vedrører andet end skibets drift.
Forsikringspligten  

 omfatter også personer, der helt eller delvis ejer skibet, og som udfører  

 arbejde på dette, medmindre skibet udelukkende anvendes til lystsejlads.
Stk. 3.  Forsikringspligten omfatter ikke medhjælp i en  

 privat husholdning, hvis den samlede beskæftigelse i husholdningen ikke  

 overstiger 400 timer i et kaldenderår.
Ydelser i anledning af arbejdsskade,  

 der overgår sådan medhjælp, udbetales forskudsvis af Arbejdsskadestyrelsen og  

 fordeles for hvert kalenderår på samtlige godkendte forsikringsselskaber i  

 forhold til deres præmieindtægt.
 § 6.  Forsikringspligtig arbejdsgiver for en skadelidt  

 er den arbejdsgiver, i hvis virksomhed eller tjeneste arbejdsskaden er  

 indtrådt, jf. dog stk. 2 og 3, samt § 5, stk. 2 og 3.
Stk. 2.  Forsikringspligtig arbejdsgiver for en  

 skadelidt, der har pådraget sig sygdom som nævnt i § 10, er arbejdsgiveren i  

 den virksomhed, i hvilken den sygdomsramte senest før sygdommens påvisning  

 har været udsat for skadelige påvirkninger, der antages at have medført den  

 pågældende sygdom.
Dette gælder dog ikke, såfremt det godtgøres, at sygdommen  

 skyldes arbejde i anden virksomhed.
Stk. 3.  Kan en forsikringspligtig arbejdsgiver efter  

 stk. 2 ikke med rimelig sandsynlighed udpeges, udbetales ydelserne efter  

 loven forskudsvis af Arbejdsskadestyrelsen og fordeles for hvert finansår på  

 de godkendte forsikringsselskaber og Ulykkesforsikringsforbundet for Dansk  

 Søfart, staten og de kommuner, der i medfør af § 41 ikke har tegnet  

 forsikring efter denne lov.
Fordelingen foretages af Arbejdsskadestyrelsen i  

 forhold til de bidragspligtiges præmieindtægt eller, når forsikring ikke er  

 tegnet, i forhold til et af Arbejdsskadestyrelsen skønsmæssigt fastsat  

 præmiebeløb, der svarer til risikoen.
 § 7.  Har en arbejdsgiver overtaget udførelsen af et  

 arbejde, er han forsikringspligtig arbejdsgiver også for de personer, som  

 kontrahenten overlader ham til arbejdets udførelse.
Stk. 2.  Den, der driver virksomhed eller udfører  

 arbejde, hvortil der er knyttet forsikringspligt, anses som  

 forsikringspligtig arbejdsgiver for dem, der er beskæftiget ved virksomheden  

 eller arbejdet, uanset om de er antaget af en anden arbejdsgiver, der har  

 overtaget udførelsen af en del af arbejdet.
Såfremt den anden arbejdsgiver  

 selv har sine ansatte forsikret, anses han som forsikringspligtig  

 arbejdsgiver.
 § 8.  Enhver, for hvem sædvanlig mindst 3/5 af  

 årsindtægten stammer fra personligt arbejde ved fiskeri, skal i det omfang,  

 han driver dette erhverv for egen regning, tegne forsikring for sin egen  

 person.
Arbejdsskaden § 9.  Ved arbejdsskade forstås i loven:
§ 10.  Som erhvervssygdom anses sygdomme, som efter  

 medicinsk og teknisk erfaring er forårsaget af særlige påvirkninger, som  

 bestemte persongrupper gennem deres arbejde eller de forhold, hvorunder dette  

 foregår, er udsat for i højere grad end personer uden sådant arbejde.
Chefen  

 for Arbejdsskadestyrelsen fastsætter, hvilke sygdomme der anses for  

 erhvervssygdomme.
Det kan herved bestemmes, at sygdomme kun anses for  

 erhvervssygdomme, når de er forårsaget af arbejde i bestemte arbejdsområder  

 eller andre særlige vilkår er opfyldt.
 Stk. 2.  En person, der har pådraget sig en  

 erhvervssygdom, har krav på ydelser efter loven, medmindre det anses for  

 overvejende sandsynligt, at pågældendes sygdom skyldes andre forhold end de  

 erhvervsmæssige.
Stk. 3.  Ydelser efter loven kan tillige tilkendes for  

 andre sygdomme end erhvervssygdomme, såfremt det godtgøres, enten at  

 sygdommen efter den nyeste medicinske erfaring opfylder de krav, som er nævnt  

 i stk. 1, 1. og 3. pkt., eller at den må anses for udelukkende eller i  

 overvejende grad at være forårsaget af arbejdets særlige art.
Tilfælde, der  

 anmeldes efter 1. pkt., skal forelægges for det i § 11 nævnte udvalg, inden  

 afgørelse træffes.
Stk. 4.  Hvor der i loven knyttes retsvirkninger til  

 dagen for en arbejdsskades indtræden (skadedatoen), gælder disse, for så vidt  

 angår erhvervssygdomme efter stk. 1 og sygdomme efter stk. 3, fra den dag, § 11.  Socialministeren nedsætter et udvalg, med  

 hvilket Arbejdsskadestyrelsen mindst hvert andet år skal optage forhandling  

 med henblik på en almindelig revision af, hvilke sygdomme der kan anses for  

 erhvervssygdomme.
 Stk. 2.  Udvalget består af en formand og 6 andre  

 medlemmer, der udnævnes for 3 år ad gangen.
Stk. 3.  Socialministeren udnævner udvalgets formand og  

 medlemmer samt stedfortrædere for disse.
Formanden udnævnes efter indstilling  

 fra Arbejdsskadestyrelsen, et medlem efter indstilling fra Sundhedsstyrelsen,  

 et medlem efter indstilling fra Direktoratet for Arbejdstilsynet, to  

 medlemmer efter indstilling fra Dansk Arbejdsgiverforening og to medlemmer  

 efter indstilling fra Landsorganisationen i Danmark.
 Stk. 4.  Socialministeren fastsætter udvalgets  

 forretningsorden.
 § 12.  Socialministeren fastsætter bestemmelser om, at  

 læger og tandlæger til Arbejdsskadestyrelsen skal anmelde såvel klare som  

 formodede tilfælde af de sygdomme, der er nævnt i § 10, og som de pågældende  

 gennem deres erhverv bliver bekendt med.
 § 13.  Et påvist tab af erhvervsevne, et varigt  

 »men« eller en persons død anses at være en følge af arbejdsskaden,  

 medmindre overvejende sandsynlighed taler herimod.
§ 14.  Har en person fremkaldt eller væsentlig bidraget til arbejdsskadens indtræden, kan krav  

 på erstatning for tab af erhvervsevne og for varigt »men« nedsættes  

 eller helt bortfalde.
Arbejdsskadestyrelsen skal i så fald udtrykkeligt  

 udtale det i sin afgørelse.
 § 15.  Er Danmark i krig, anses skaden som følge af  

 krigshandlingerne ikke som arbejdsskade, medmindre skaden rammer personer,  

 der er forsikret i de ulykkesforsikringsforbund, som er nævnt i § 49.
Anmeldelse og sagsoplysning § 16.  En arbejdsskade, der antages at kunne begrunde  

 krav på ydelser efter loven, skal anmeldes snarest muligt og senest 8 dage  

 efter skadens indtræden til vedkommende forsikringsselskab eller, når der  

 ikke er tegnet forsikring, til Arbejdsskadestyrelsen.
 Stk. 2.  En arbejdsskade, der ikke er anmeldt efter stk.  

 1, og som har medført, at skadelidte endnu ikke på 5 ugers dagen for skadens  

 indtræden kan genoptage sædvanligt arbejde i fuldt omfang, skal anmeldes  

 senest 8 dage herefter.
 Stk. 3.  For de sygdomme, der er nævnt i § 10, regnes  

 anmeldelsesfristerne fra det tidspunkt, da den anmeldelsespligtige har fået  

 kendskab til, at sygdommen må antages at være arbejdsbetinget.
Stk. 4.  Arbejdsskadestyrelsen skal inden 48 timer  

 underrettes om dødsfald, der må antages at være forårsaget af en  

 arbejdsskade.
Det samme gælder ethvert dødsfald indtruffet på en  

 arbejdsplads.
Underretning skal finde sted, selv om den arbejdsskade, der kan  

 have medført dødsfaldet, allerede er anmeldt eller skal anmeldes efter stk.  

 1-3.
§ 17.  Anmeldelsespligten påhviler den  

 forsikringspligtige arbejdsgiver eller den, som på hans vegne forestår  

 pågældende virksomhed.
For sygdomme, der er nævnt i § 10, påhviler  

 anmeldelsespligten den arbejdsgiver, hos hvem skadelidte senest var ansat, da  

 sygdommen blev påvist, selv om denne er en anden end den forsikringspligtige.
 Stk. 2.  For personer, der er ansat i arbejdsgiverens  

 husholdning, og for hvem han ikke har forsikringspligt, jf. § 5, stk. 3,  

 påhviler anmeldelsespligten arbejdsgiveren.
 Stk. 3.  For personer, som har tegnet forsikring for sig  

 selv efter § 8, skal anmeldelsen foretages af de pågældende eller deres  

 efterladte.
 § 18.  Chefen for Arbejdsskadestyrelsen fastsætter  

 regler for, hvilke oplysninger anmeldelsen skal indeholde, og hvorledes  

 anmeldelse skal ske, herunder hvilke anmeldelser forsikringsselskabet skal  

 videresende til Arbejdsskadestyrelsen samt tidspunktet herfor.
Stk. 2.  Chefen for Arbejdsskadestyrelsen fastsætter,  

 hvilke blanketter der skal benyttes ved anmeldelse og ved de lægeerklæringer,  

 der er nødvendige til sagens behandling.
Chefen for Arbejdsskadestyrelsen  

 fastsætter endvidere regler for, i hvilket omfang lægeerklæringer og  

 lægeattester, jf. stk. 3, skal honoreres med fast takst, samt størrelsen af  

 denne takst.
 Stk. 3.  Forsikringsselskabet afholder udgifter til  

 lægeerklæringer, herunder speciallægeerklæringer og obduktionserklæringer, og  

 til udtalelser og dokumentationer i øvrigt, herunder revisionsopgørelser, som  

 er nødvendige til oplysning og behandling af en sag, der er indbragt for  

 Arbejdsskadestyrelsen.
§ 19.  Er anmeldelse ikke indsendt rettidigt, kan krav  

 om erstatning dog rejses af skadelidte eller de efterladte over for  

 Arbejdsskadestyrelsen eller vedkommende forsikringsselskab inden for en frist  

 af 1 år fra arbejdsskadens indtræden.
For sygdomme som omhandlet i § 10  

 regnes fristen fra det tidspunkt, da skadelidte har fået kendskab til, at  

 sygdommen må antages at være arbejdsbetinget.
Arbejdsskadestyrelsen kan se  

 bort fra denne frist, når der er særlig grund dertil.
 § 20.  Arbejdsskadestyrelsen kan udsende sagkyndige  

 til at foretage undersøgelse på stedet.
 Stk. 2.  Arbejdsskadestyrelsen kan af arbejdsgivere,  

 ansatte, kommuner og andre vedkommende, herunder sygehuse, institutter og  

 behandlende læger m.v., forlange meddelt enhver oplysning, styrelsen skønner  

 er af betydning, herunder eventuelle politirapporter, hospitalsjournaler med  

 hvad dertil hører, produktionsprocedurer, produkters og stoffers kemiske  

 bestanddele eller afskrift af sådanne rapporter, journaler og formler.  

 Endvidere kan styrelsen forlange retsligt forhør i overensstemmelse med  

 retsplejelovens § 1018, at få udskrift heraf, samt at der foretages obduktion  

 efter reglerne om lovmæssige obduktioner.
 Stk. 3.  For personer, der er nævnt i § 5, stk. 2,  

 påhviler det skibsføreren at tilføre skibsdagbogen fyldige oplysninger om  

 arbejdsskadens indtræden og omstændighederne i forbindelse hermed.
§ 21.  Skadelidte skal snarest muligt efter  

 arbejdsskadens indtræden lade sig undersøge af en læge og derefter gennemgå  

 den lægebehandling eller den optræning, som lægen eller Arbejdsskadestyrelsen  

 finder nødvendig.
Skadelidte skal om nødvendigt lade sig indlægge til  

 observation på sygehus eller lignende institution.
Skadelidte skal endvidere  

 efter Arbejdsskadestyrelsens bestemmelse lade sig undersøge af en læge,  

 udpeget af Arbejdsskadestyrelsen, lade sig arbejdsprøve og efter anmodning  

 afgive mundtlig forklaring for Arbejdsskadestyrelsen.
Stk. 2.  Forsikringsselskabet skal afholde  

 rejseudgifter, der er forbundet med skadelidtes opfyldelse af pligter efter  

 stk. 1. Forsikringsselskabet skal endvidere yde erstatning for dokumenteret  

 tabt arbejdsfortjeneste i de tilfælde, der er nævnt i stk. 1, 2. og 3. pkt.,  

 såfremt fraværet er af mindst 2 timers varighed.
Som grundlag for beregningen  

 kan højst anvendes den timefortjeneste, der svarer til den i § 37, stk. 3,  

 nævnte årsløn.
 Stk. 3.  Stk. 2 gælder også, når Den Sociale  

 Ankestyrelse har begæret de oplysninger, der er nævnt i stk. 1.
§ 22.  Arbejdsskadestyrelsen kan efter forhandling med  

 Direktoratet for Arbejdstilsynet henstille til skadelidte, at han under  

 arbejdets udførelse iagttager sådanne forsigtighedsregler, som skønnes egnede  

 til at forebygge, at en arbejdsbetinget sygdom bliver forværret eller  

 genopblusser.
Endvidere kan Arbejdsskadestyrelsen henstille til skadelidte,  

 at han ikke udfører bestemte former for arbejde, såfremt dette er påkrævet  

 for at forhindre, at sygdommen bliver forværret eller genopblusser.  

 Henstillingerne kan gives som midlertidige eller varige.
Henstillingerne skal  

 meddeles skadelidte i anbefalet brev med vejledning om de retlige følger,  

 hvis henstillingen ikke efterkommes.
Stk. 2.  Medfører en henstilling indtægtstab for  

 skadelidte, kan Arbejdsskadestyrelsen bestemme, at der ydes skadelidte en  

 godtgørelse i anledning af det opståede indtægtstab i tiden indtil afgørelse  

 træffes om erstatning for forringelse af erhvervsevnen.
Arbejdsskadestyrelsen  

 bestemmer, på hvilken måde og med hvilket beløb godtgørelsen skal ydes.
 § 23.  Efterkommer skadelidte ikke de krav eller  

 henstillinger, der er nævnt i §§ 21 og 22, eller modarbejder han sin  

 helbredelse ved tilsidesættelse af givne forskrifter, kan  

 Arbejdsskadestyrelsen bestemme, at hans ret til erstatning helt eller delvis  

 bortfalder.
 Stk. 2.  Såfremt de efterladte modsætter sig obduktion,  

 kan Arbejdsskadestyrelsen bestemme, at retten til erstatning bortfalder.
Ydelserne § 24.  Ydelserne efter loven er:
Sygebehandling, optræning og hjælpemidler m.m.
§ 25.  Skønner Arbejdsskadestyrelsen under sagens  

 behandling, at sygebehandling eller optræning er nødvendig for at opnå bedst  

 mulig helbredelse, skal forsikringsselskabet betale udgifterne herved i det  

 omfang, disse ikke kan afholdes efter lov om offentlig sygesikring eller som  

 led i behandlingen på offentligt sygehus.
Optræningen skal foretages som  

 efterbehandling under lægelig kontrol i umiddelbar tilknytning til  

 sygebehandlingen i de optræningsinstitutioner, Arbejdsskadestyrelsen har  

 godkendt hertil.
 Stk. 2.  Skønner Arbejdsskadestyrelsen under sagens  

 behandling, at anskaffelse af proteser, briller og lignende hjælpemidler samt  

 sygevogne er nødvendig for at sikre sygebehandlingens eller genoptræningens  

 resultater, for at formindske arbejdsskadens følger eller for nøjere at kunne  

 bestemme omfanget af erhvervsevnetabet og graden af varigt »men«,  

 skal forsikringsselskabet betale udgifterne hertil.
 Stk. 3.  Stk. 1 og 2 gælder også ved genoptagelse af  

 sagen med henblik på en ændret vurdering af erhvervsevnetabet og det varige  

 »men«.
 Stk. 4.  Har en forsikret under arbejdet anvendt et af  

 de hjælpemidler, der er nævnt i stk. 2, og er hjælpemidlet blevet beskadiget  

 som følge af arbejdet eller de forhold, hvorunder arbejdet foregår, skal  

 forsikringsselskabet afholde udgifterne til reparation, eventuelt fornyelse  

 af hjælpemidlet.
 Stk. 5.  Chefen for Arbejdsskadestyrelsen kan fastsætte  

 regler om, i hvilket omfang der kan ske dækning af udgifter efter stk. 2-4.
§ 26.  Når der efter sygebehandling, optræning eller  

 anden revalidering er grundlag for at skønne over skadelidtes fremtidige  

 tilstand og erhvervsmuligheder, afgør Arbejdsskadestyrelsen, om der tilkommer  

 skadelidte erstatning for tab af erhvervsevne og erstatning for varigt  

 »men«.
Afgørelsen skal så vidt muligt træffes inden 1 år og senest  

 inden 2 år efter arbejdsskadens indtræden.
For de sygdomme, der er nævnt i §  

 10, regnes fristen dog fra dagen for tilfældets anmeldelse.
 Stk. 2.  Afgørelse af erstatningsspørgsmålene efter §§  

 27 og 28 kan træffes særskilt.
 Stk. 3.  Forskud på erstatning kan udbetales i tiden,  

 indtil erstatningsspørgsmålet afgøres endeligt.
Erstatning for tab af erhvervsevne § 27.  Har en arbejdsskade medført nedsættelse af  

 skadelidtes evne til at skaffe sig indtægt ved arbejde, tilkommer der ham  

 erstatning for tab af erhvervsevne.
Erstatning ydes dog ikke, såfremt  

 erhvervsevnetabet er mindre end 15 pct.
 Stk. 2.  Ved bedømmelsen af erhvervsevnetabet skal  

 Arbejdsskadestyrelsen tage hensyn til skadelidtes muligheder for at skaffe  

 sig indtægt ved sådant arbejde, som med rimelighed kan forlanges af ham efter  

 hans evner, uddannelse, alder og muligheder for erhvervsmæssig omskoling og  

 optræning.
 Stk. 3.  Erstatning for tab af erhvervsevne ved  

 fosterskader kan tidligst ydes fra skadelidtes 15. år.
 Stk. 4.  Erstatningen tilkendes som en løbende ydelse,  

 medmindre denne kapitaliseres efter reglerne i § 39.
 Stk. 5.  Ved fuldstændigt tab af erhvervsevne udgør den  

 løbende ydelse årlig 4/5 af skadelidtes årsløn, jf. § 37, og ved nedsættelse  

 af erhvervsevnen en forholdsmæssig del heraf.
 Stk. 6.  Den årlige ydelse udbetales med 1/12 månedlig  

 forud og løber fra tidspunktet for afgørelsen, medmindre  

 Arbejdsskadestyrelsen skønner, at særlige omstændigheder taler for et andet  

 tidspunkt.
 Stk. 7.  Fra udgangen af den måned, hvor den  

 erstatningsberettigede fylder 67 år, afløses den løbende ydelse af et  

 engangsbeløb på 2 gange den årlige ydelse efter stk. 4. Er en  

 erstatningsberettiget på tidspunktet for afgørelsen fyldt 67 år, udbetales  

 erstatningen som anført i 1. pkt.
Erstatning for varigt »men« § 28.  Har en arbejdsskade påført skadelidte varigt og  

 ikke ubetydelig skade af medicinsk art, tilkommer der ham erstatning for  

 varigt »men«.
Erstatning ydes dog ikke, såfremt  

 »mengraden« fastsættes til mindre end 5 pct.
 Stk. 2.  Arbejdsskadestyrelsen fastsætter  

 »mengraden« på grundlag af skadens medicinske art og omfang og  

 under hensyn til de af arbejdsskaden forvoldte ulemper i skadelidtes  

 personlige livsførelse.
Stk. 3.  Ved en »mengrad« på 100 pct. udgør  

 den årlige ydelse 13.000 kr.
Styrelsen kan i ganske særlige tilfælde  

 fastsætte en højere årlig ydelse, der dog højst kan udgøre 120 pct. af 13.000  

 kr.
Ved lavere »mengrader« udgør den årlige ydelse en  

 forholdsmæssig del af 13.000 kr.
Beløbene reguleres efter § 38.
 Stk. 4.  Meenerstatningen udbetales som et kapitalbeløb,  

 beregnet på grundlag af den efter stk. 3 fastsatte årlige ydelse.
Genoptagelse af erstatningsspørgsmål § 29.  Skønner Arbejdsskadestyrelsen, at de  

 omstændigheder, der har været bestemmende for fastsættelsen af erstatning  

 efter §§ 27 og 28, har forandret sig væsentligt, kan erstatningsspørgsmålet  

 genoptages indenfor en frist af 5 år fra erstatningens første fastsættelse.  

 Hvis Arbejdsskadestyrelsen i det enkelte tilfælde skønner, at den endelige  

 afgørelse af omfanget af erhvervsevnetabet eller af det varige  

 »men« ikke kan træffes inden for denne frist, fastsætter styrelsen  

 inden udløbet af fristen en ny frist for genoptagelse af sagen til endelig  

 afgørelse.
Såfremt ganske særlige omstændigheder taler herfor, kan styrelsen  

 se bort fra fristerne.
 Stk. 2.  Modtageren af løbende ydelse efter § 27 skal  

 underrette Arbejdsskadestyrelsen eller forsikringsselskabet om enhver  

 forandring i sine forhold, som kan formodes at medføre en nedsættelse eller  

 bortfald af ydelsen, ligesom Arbejdsskadestyrelsen og forsikringsselskabet  

 skal være opmærksom på, om der indtræder sådanne forandringer i modtagerens  

 forhold.
Overgangsbeløb ved dødsfald § 30.  Har en arbejdsskade medført døden, tilkommer  

 der den efterladte ægtefælle et overgangsbeløb een gang for alle på 34.000  

 kr., reguleret efter § 38, såfremt ægteskabet var indgået før arbejdsskadens  

 indtræden og samlivet bestod på tidspunktet for skadelidtes død.
 Stk. 2.  Er ægteskabet indgået efter arbejdsskadens  

 indtræden, har den efterladte ægtefælle krav på samme overgangsbeløb, såfremt  

 ægteskabet på tidspunktet for skadelidtes død havde bestået de sidste 5 år og  

 ægtefællerne levede sammen på tidspunktet for skadelidtes død.
 Stk. 3.  Overgangsbeløbet tilkommer endvidere en  

 efterladt, som før arbejdsskadens indtræden levede sammen med skadelidte i et  

 ægteskabslignende forhold, såfremt samlivet på tidspunktet for dødens  

 indtræden havde bestået de sidste 5 år.
 Stk. 4.  Efterlader afdøde sig ingen, der er berettiget  

 til overgangsbeløb efter stk. 1-3, kan Arbejdsskadestyrelsen tilkende en  

 anden efterladt person overgangsbeløbet, når særlige omstændigheder taler  

 derfor.
Erstatning for tab af forsørger § 31.  Den, der er berettiget til overgangsbeløb efter  

 § 30, stk. 1-3, og som ved skadelidtes død har mistet en forsørger, eller som  

 ved dødsfaldet på anden måde har fået sine forsørgelsesmæssige forhold  

 forringet, har ret til erstatning herfor.
Erstatningen fastsættes under  

 hensyn til forsørgelsens omfang og den efterladtes muligheder for at forsørge  

 sig selv, når alder, helbredstilstand, uddannelse, beskæftigelse samt  

 forsørgerforhold og økonomiske forhold tages i betragtning.
Stk. 2.  Erstatningen ydes i form af en tidsbestemt  

 løbende ydelse, som årlig udgør 30 pct. af afdødes årsløn, jf. § 37, og som  

 udbetales med 1/12 månedlig forud.
Perioden kan højst fastsættes til 10 år.
 Stk. 3.  Ydelse efter stk. 2 løber uændret i den  

 fastsatte periode, medmindre ydelsen helt eller delvis omsættes til  

 kapitalbeløb eller den berettigede afgår ved døden.
Stk. 4.  Fra udgangen af den måned, hvor den  

 erstatningsberettigede fylder 67 år, afløses den løbende ydelse af et  

 engangsbeløb på 2 gange den årlige ydelse.
Er en erstatningsberettiget på  

 tidspunktet for skadelidtes død fyldt 67 år, udbetales erstatningen som  

 anført i 1. pkt.
Stk. 5.  Skønner Arbejdsskadestyrelsen, at en efterladt  

 ikke er erstatningsberettiget efter stk. 1, kan den efterladte inden for en  

 frist af 5 år fra styrelsens afgørelse herom kræve erstatningsspørgsmålet  

 genoptaget.
På samme måde kan en efterladt, der har fået tilkendt erstatning  

 efter stk. 1, jf. stk. 2, inden for en frist af 5 år efter ydelsens ophør  

 kræve erstatningsspørgsmålet genoptaget med henblik på tilkendelse af  

 yderligere tidsbestemt løbende ydelse.
 § 32.  Efterlader afdøde sig børn, over for hvilke der  

 påhvilede ham forsørgelsespligt efter lov om social bistand, tilkommer der  

 hvert barn, som har den anden af sine forældre i live, en løbende årlig  

 ydelse på 10 pct. af afdødes årsløn indtil barnets fyldte 18. år.
Stk. 2.  Mister et barn, som modtager løbende ydelse  

 efter stk. 1, den anden af sine forældre, tilkommer der for den resterende  

 tid barnet en årlig ydelse på 20 pct. af afdødes årsløn.
Samme årlige ydelse  

 tilkommer indtil barnets fyldte 18. år hvert barn, for hvilket skadelidte ved  

 sin død stod som eneforsørger efter lov om social bistand.
Stk. 3.  Er barnet ved det fyldte 18. år under  

 uddannelse, kan Arbejdsskadestyrelsen, når forholdene i øvrigt taler derfor,  

 forlænge ydelsen til tidspunktet for uddannelsens afslutning, dog længst til  

 pågældendes fyldte 21. år.
Samme ret har afdødes barn, som på tidspunktet for  

 dødens indtræden var fyldt 18 år og under uddannelse.
Stk. 4.  Hvis ydelserne efter stk. 1-3 udregnes til mere  

 end 50 pct. af afdødes årsløn, nedsættes de enkelte ydelser efter  

 Arbejdsskadestyrelsens nærmere bestemmelse til samlet 50 pct. af afdødes  

 årsløn.
Ydes der erstatning efter § 31, nedsættes ydelserne tilsvarende til  

 40 pct. af afdødes årsløn.
Stk. 5.  Ydelserne efter stk. 1-3 udbetales med virkning  

 fra dødsfaldet med 1/12 månedlig forud.
Udbetales der i anledning af  

 dødsfaldet efterindtægt, udbetales ydelsen dog først fra udløbet af  

 efterindtægtsperioden.
§ 33.  Såfremt de samlede årlige ydelser efter §§ 31  

 og 32 udgør mindre end 70 pct. af afdødes årsløn, kan Arbejdsskadestyrelsen  

 inden for denne begrænsning bestemme, at erstatning under særlige  

 omstændigheder skal tillægges andre, som afdøde helt eller delvis forsørgede,  

 da arbejdsskaden indtraf.
Arbejdsskadestyrelsen kan bestemme, at erstatningen  

 skal udbetales som kapitalbeløb.
Fælles bestemmelser § 34.  Når Arbejdsskadestyrelsen har meddelt parterne,  

 at en sag om en anmeldt arbejdsskade må anses for afsluttet, kan krav efter  

 loven i anledning af arbejdsskaden ikke rejses efter 1 år fra datoen for  

 meddelelsen, medmindre Arbejdsskadestyrelsen skønner, at ganske særlige  

 omstændigheder taler derfor.
 Stk. 2.  Såfremt afgørelse om tilkendelse af ydelse  

 efter loven ikke kan træffes på grund af forhold, der skyldes skadelidte  

 eller hans efterladte, bortfalder kravet efter 3 år regnet fra arbejdsskadens  

 indtræden.
 § 35.  Tilkommer der i anledning af en skade den  

 skadelidte pension efter lov om tjenestemandspension, nedsættes værdien af  

 skadelidtes erstatning for tab af erhvervsevnen med 2/3 af værdien af det  

 beløb, hvormed tjenestemandspensionen er forhøjet ud over den pension, der  

 svarer til tjenestealderen på tidspunktet for pensioneringen.
Stk. 2.  Medfører arbejdsskaden døden, og tilkommer der  

 de efterladte pension efter lov om tjenestemandspension, nedsættes løbende  

 årlig ydelse efter denne lov med 2/3 af det beløb, hvormed  

 tjenestemandspensionen er forhøjet ud over den pension, der svarer til  

 afdødes tjenestealder ved dødsfaldet.
Løbende årlig ydelse efter denne lov  

 udbetales fra udløbet af efterindtægtsperioden.
 Stk. 3.  Ved beregning af den tjenestemandspension, som  

 efter stk. 1-2 lægges til grund ved beregning af ydelser efter denne lov, ses  

 der bort fra det samordningsfradrag, der er nævnt i kapitel 9 i lov om  

 tjenestemandspension.
 Stk. 4.  Stk. 1-3 gælder endvidere andre  

 erstatningsberettigede, for hvem der med hensyn til pension er fastsat  

 regler, der svarer til reglerne i lov om tjenestemandspension.
§ 36.  Er der udbetalt skadelidte eller hans  

 efterladte ydelser efter lov om social pension eller lov om social bistand i  

 et tidsrum, for hvilket der senere tillægges skadelidte eller hans efterladte  

 erstatning som løbende ydelse efter denne lov, har vedkommende kommune krav  

 på af forsikringsselskabet at få udbetalt det beløb, hvormed de nævnte  

 pensioner m.v. ville være blevet nedsat, såfremt erstatningsydelsen havde  

 været løbende, da udbetaling af pensionerne m.v. fandt sted.
Kommunens krav  

 kan dog ikke overstige det beløb, der efter denne lov er tilkendt skadelidte  

 eller hans efterladte for nævnte tidsrum.
Årslønsfastsættelsen § 37.  Som årsløn regnes skadelidtes samlede  

 arbejdsfortjeneste i det år, der går forud for datoen for arbejdsskadens  

 indtræden.
I årslønnen medregnes værdien af fri kost og logi samt værdien af  

 andre naturalydelser. Årslønnen ansættes efter et skøn, når særlige  

 ansættelsesforhold gør sig gældende, eller når skadelidte ikke har været  

 beskæftiget til samme løn i hele det foregående år.
 Stk. 2.  Chefen for Arbejdsskadestyrelsen fastsætter  

 værdien af kost og logi for personer, der har ophold hos arbejdsgiveren.
 Stk. 3.  Årslønnen kan ikke sættes højere end 107.500  

 kr., reguleret efter § 38.
 Stk. 4.  Er skadelidte under 21 år eller under  

 uddannelse, kan Arbejdsskadestyrelsen ved sit skøn over årslønsfastsættelsen  

 tage hensyn til den erhvervsindtægt, skadelidte kunne forvente at opnå efter  

 det fyldte 21. år eller efter uddannelsens afslutning, såfremt arbejdsskaden  

 ikke havde fundet sted. Årslønnen skal dog ansættes til mindst 40.000 kr.,  

 reguleret efter § 38, medmindre hans erhvervsevne allerede forud for  

 arbejdsskadens indtræden var nedsat i væsentlig grad.
 Stk. 5.  For personer, der er forsikret efter § 8,  

 beregnes erstatningen efter en årsløn på 40.000 kr., reguleret efter § 38.
Stk. 6.  Til brug ved beregning og regulering af  

 erstatninger fastsættes en grundløn.
Denne beregnes ved at multiplicere den  

 årsløn, der er fastsat efter reglerne i stk. 1-5, med forholdet mellem  

 107.500 kr. og det maksimale årslønsbeløb, der var gældende, da arbejdsskaden  

 indtraf.
§ 38.  De i §§ 28, 30 og 37, stk. 3-5, nævnte beløb  

 reguleres med samme procent, som ugelønnen er steget eller faldet i forhold  

 til april kvartal 1976. Ugelønnen beregnes som den af Danmarks Statistik  

 offentliggjorte gennemsnitlige timefortjeneste (inkl. dyrtidstillæg, men  

 bortset fra alle andre tillæg) for alle arbejdere inden for håndværk og  

 industri i hele landet i april kvartal, multipliceret med det ugentlige antal  

 arbejdstimer ved fuld sædvanlig arbejdstid.
De herefter fremkomne beløb  

 afrundes til nærmeste med 500 delelige kronebeløb.
 Stk. 2.  Grundlønnen, jf. § 37, stk. 6, reguleres med  

 samme procent som de beløb, der er nævnt i stk. 1.
 Stk. 3.  Chefen for Arbejdsskadestyrelsen bekendtgør  

 hvert år inden udgangen af januar måned, hvilke reguleringer der skal finde  

 sted. Ændringerne har gyldighed fra den følgende 1. april.
 Stk. 4.  Ved fastsættelsen af såvel en løbende  

 erstatningsydelse som en kapitalerstatning beregnes erstatningen, som om  

 arbejdsskaden var indtruffet på afgørelsens tidspunkt.
 Stk. 5.  Løbende årlige ydelser, der ikke er delelige  

 med 12, forhøjes til nærmeste med 12 delelige kronebeløb.
Erstatningsforvaltning og erstatningsudbetaling § 39.  Løbende årlig ydelse, tilkendt efter § 27 for  

 tab af erhvervsevne på mindre end 50 pct., skal normalt og uden den  

 erstatningsberettigedes samtykke omsættes til et kapitalbeløb.
Anden løbende  

 årlig ydelse, tilkendt efter § 27, kan efter ansøgning fra den  

 erstatningsberettigede helt eller delvis kapitaliseres, medmindre  

 Arbejdsskadestyrelsen skønner dette økonomisk uforsvarligt.
 Stk. 2.  Tidsbestemt løbende årlig ydelse, tilkendt  

 efter § 31, stk. 2, og § 33 for tab af forsørger, kan under tilsvarende  

 betingelser som anført i stk. 1, 2. pkt., helt eller delvis omsættes til et  

 kapitalbeløb.
 Stk. 3.  Omsætning af løbende ydelse til kapitalbeløb  

 finder sted på grundlag af ydelsens størrelse på omsætningstidspunktet.  

 Socialministeren fastsætter efter indstilling fra Arbejdsskadestyrelsen de  

 nærmere regler for omsætning af løbende ydelse til kapitalbeløb.
§ 40.  Udbetaling af kapitalbeløb, bortset fra de i  

 stk. 2 nævnte, sker gennem kommunalbestyrelsen i den erstatningsberettigedes  

 opholdskommune.
Udbetalingen sker til fri rådighed, medmindre der for  

 kommunalbestyrelsen fremkommer oplysninger, der gør en sådan udbetaling  

 utilrådelig.
I så fald træffer kommunalbestyrelsen efter retningslinier  

 fastsat af Arbejdsskadestyrelsen bestemmelse om, på hvilken måde  

 kapitalbeløbet skal komme den berettigede til gode.
Er den berettigede  

 umyndig, træffer kommunalbestyrelsen efter retningslinier fastsat af  

 Arbejdsskadestyrelsen i det enkelte tilfælde afgørelse af, hvorledes  

 kapitalbeløbet bedst kommer den pågældende til gode.
 Stk. 2.  Kapitalbeløbet, fastsat efter § 39, stk. 1, 2.  

 pkt., eller stk. 2, udbetales af vedkommende forsikringsselskab på den måde,  

 Arbejdsskadestyrelsen bestemmer i sin afgørelse om kapitaliseringen.
Stk. 3.  Øvrige ydelser efter loven udbetales af  

 vedkommende forsikringsselskab til den berettigede.
Arbejdsskadestyrelsen kan  

 såfremt forholdene gør det ønskeligt, udbetale ydelserne og derefter indkræve  

 det udlagte beløb hos forsikringsselskabet.
 Stk. 4.  Finder Arbejdsskadestyrelsen, at modtageren af  

 en løbende ydelse ikke bør have fri rådighed over ydelsen, træffer styrelsen  

 bestemmelse om, på hvilken måde ydelsen skal komme den pågældende til gode.
 Stk. 5.  Udbetales de i stk. 1-3 omhandlede beløb på  

 grund af anke eller af anden årsag senere end 14 dage fra datoen for  

 underretningen om Arbejdsskadestyrelsens afgørelse, forrentes beløbet med en  

 rente på 1 pct. under Nationalbankens diskonto.
 Stk. 6.  Kommunalbestyrelsens afgørelser efter stk. 1  

 kan indbringes for det sociale ankenævn, der har den endelige administrative  

 afgørelse.
Forsikringspligtens ordning § 41.  Staten og kommunerne har ikke pligt til at  

 afgive risikoen efter denne lov.
Det samme gælder civillisten.
 § 42.  Forsikringspligtige arbejdsgivere skal overføre  

 deres risiko efter loven til et forsikringsselskab eller et  

 forsikringsforbund jf. § 49, der er godkendt af Forsikringstilsynet.
Stk. 2.  (Ophævet ved lov nr. 407 af 6. juni 1991) Stk. 3.  (Ophævet ved lov nr. 407 af 6. juni 1991) § 43.  Efter Arbejdsskadestyrelsens bestemmelse skal  

 en arbejdsgiver, som har undladt at tegne pligtig forsikring efter loven  

 eller at holde sådan forsikring i kraft, betale den præmie, han har unddraget  

 forsikringsselskabet.
Beløbet indbetales til Arbejdsskadestyrelsen og  

 godskrives samtlige godkendte forsikringsselskaber i forhold til deres  

 præmieindtægt.
 Stk. 2.  Beløb svarende til ubetalte præmier, jf. stk.  

 1, kan med tillæg af omkostninger inddrives af Kongeriget Danmarks  

 Hypotekbank og Finansforvaltning (Hypotekbanken). Skyldige beløb kan  

 inddrives ved udpantning og Hypotekbanken kan inddrive skyldige beløb ved  

 indeholdelse i løn m.v. hos den pågældende efter reglerne om inddrivelse af  

 personlige skatter i kildeskatteloven.
Stk. 3.  Socialministeren kan fastsætte nærmere regler  

 om fremgangsmåden i forbindelse med lønindeholdelsen, herunder om straf af  

 bøde for overtrædelse af reglerne.
Bestemmelsen i § 63, stk. 3, finder  

 tilsvarende anvendelse.
 Stk. 4.  Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
 § 44.  Foreligger der en arbejdsskade, og har  

 arbejdsgiveren undladt at opfylde sin forsikringspligt, udbetaler  

 Arbejdsskadestyrelsen forskudsvis ydelser efter loven til skadelidte eller  

 hans efterladte.
 Stk. 2.  Arbejdsgiveren skal refundere  

 Arbejdsskadestyrelsen det udbetalte beløb, medmindre styrelsen skønner, at  

 der har foreligget sådanne undskyldende omstændigheder for arbejdsgiveren, at  

 han helt eller delvis bør fritages for betaling.
 Stk. 3.  Arbejdsskadestyrelsen kan i det omfang, det  

 skønnes rimeligt, eftergive arbejdsgiveren beløbet.
 Stk. 4.  De beløb, som Arbejdsskadestyrelsen har  

 udbetalt efter stk. 1, fordeles med fradrag af eventuelt refunderede beløb  

 efter stk. 2 på samtlige godkendte forsikringsselskaber efter reglerne i § 5,  

 stk. 3.
 Stk. 5.  Reglerne i § 43, stk. 2-4, finder tilsvarende  

 anvendelse for refusionskrav efter stk. 2 og renter heraf efter § 46, 1. pkt.
 § 45.  Når et forsikringsselskab, der er godkendt af  

 Forsikringstilsynet, har overtaget en forsikringspligtig arbejdsgivers  

 risiko, hæfter selskabet, selv om det ved forsikringsaftalen er gået ud fra  

 urigtige forudsætninger vedrørende forsikringsansvarets art og omfang.
§ 46.  De beløb, der forskudsvis er udlagt af  

 Arbejdsskadestyrelsen efter § 5, stk. 3, § 6, stk. 3, § 44, stk. 4 og § 48,  

 stk. 1 og 4, forrentes med en årlig rente, der svarer til gennemsnittet af  

 den af Nationalbanken opgjorte dag-til-dag pengemarkedsrente.
De nærmere  

 regler for beregningen af renten fastsættes af chefen for  

 Arbejdsskadestyrelsen.
 § 47.  De forsikringsselskaber, der er godkendt af  

 Forsikringstilsynet, skal inden 3 måneder efter udløbet af regnskabsåret  

 indsende meddelelse til Arbejdsskadestyrelsen om præmieindtægten i det  

 forløbne år.
 § 48.  Tages et forsikringsselskabs bestand af  

 arbejdsskadeforsikringer under administration efter lov om  

 forsikringsvirksomhed, skal samtlige skader, der anmeldes efter datoen for  

 beslutningen om at sætte bestanden under administration, oversendes til  

 Arbejdsskadestyrelsen.
 Stk. 2.  Såfremt senere foretagne reguleringer af lovens  

 ydelser, jf. § 38, medfører udgifter, som selskabet ikke hæfter for, afholdes  

 disse forskudsvis af Arbejdsskadestyrelsen og fordeles for hvert kalenderår  

 på samtlige godkendte forsikringsselskaber efter reglerne i § 5, stk. 3.
Stk. 3.  Med virkning fra 3-årsdagen for beslutningen om  

 at tage bestanden under administration overtager Arbejdsskadestyrelsen  

 afviklingen af de skader, for hvilke selskabet hæfter, herunder tilkendte  

 løbende ydelser.
Samtidig overdrages til Arbejdsskadestyrelsen kapitaler, som  

 selskabet har reserveret, og som vedrører selskabets bestand af forsikringer  

 efter loven på tidspunktet for beslutningen om at tage bestanden under  

 administration.
 Stk. 4.  De udgifter, der følger af skadernes afvikling,  

 betales forskudsvis af Arbejdsskadestyrelsen og fordeles for hvert kalenderår  

 på samtlige godkendte forsikringsselskaber efter reglerne i § 5, stk. 3. De  

 overdragne kapitaler fordeles efter samme regler.
 § 49.  Forsikringspligtige arbejdsgivere for personer  

 antaget til arbejde om bord på fartøj af enhver art, der sædvanligvis  

 anvendes i fiskerierhverv, er under gensidigt ansvar medlemmer af  

 Ulykkesforsikringsforbundet for Dansk Fiskeri.
 Stk. 2.  Forsikringspligtige arbejdsgivere for personer  

 antaget til arbejde om bord på fartøj af enhver art, der sædvanligvis  

 anvendes i anden virksomhed end fiskerierhverv, er under gensidigt ansvar  

 medlemmer af Ulykkesforsikringsforbundet for Dansk Søfart.
 Stk. 3.  Ulykkesforsikringsforbundene overtager tillige  

 forsikringsrisikoen efter loven for arbejdsgivere, der er forpligtet til at  

 tegne forsikring for sig selv, jf. § 5, stk. 2, 2. pkt., og § 8.
 Stk. 4.  Stk. 1 og 2 gælder ikke for forsikringspligtige  

 arbejdsgivere for personer antaget til arbejde om bord på fartøj, der  

 udelukkende anvendes til lystsejlads, og som er målt til under 4  

 bruttoregistertons.
 § 50.  Ophævet.
 § 51.  Ophævet.
 § 52.  De godkendte forsikringsselskaber,  

 forsikringsforbundene og de kommuner, der efter § 41 ikke har tegnet  

 forsikring efter loven, skal yde et årligt bidrag til dækning af udgifterne  

 ved Arbejdsskadestyrelsens og Den Sociale Ankestyrelses administration af de  

 forhold, der omfattes af denne lov, og som vedrører de bidragspligtige.
Stk. 2.  Bidragets størrelse fastsættes af  

 socialministeren efter indstilling fra Arbejdsskadestyrelsen.
Fordelingen af  

 bidragene foretages af styrelsen i forhold til de bidragspligtiges  

 præmieindtægt eller, når forsikring ikke er tegnet, i forhold til et af  

 styrelsen skønsmæssigt beregnet præmiebeløb svarende til risikoen.
Inden  

 udgangen af september måned giver styrelsen de bidragspligtige meddelelse om  

 størrelsen af bidraget, der skal indbetales inden udgangen af oktober måned.
Arbejdsskadestyrelsens afgørelser og klageadgangen § 53.  Medmindre andet er fastsat, træffer  

 Arbejdsskadestyrelsen afgørelse af alle spørgsmål efter denne lov.
 Stk. 2.  Forinden Arbejdsskadestyrelsen træffer  

 afgørelse efter §§ 27, 28 og 30-33, skal den give sagens parter lejlighed til  

 at gøre sig bekendt med de foreliggende oplysninger og til at udtale sig om  

 sagen.
 § 54.  Arbejdsskadestyrelsens afgørelser kan  

 indbringes for Den Sociale Ankestyrelse.
Stk. 2.  Klage til ankestyrelsen indgives inden 4 uger  

 efter, at klageren har fået meddelelse om afgørelsen.
For en skadelidt eller  

 for efterladte, der på afgørelsens tidspunkt opholder sig på Færøerne eller i  

 det øvrige Europa uden for Danmark, er fristen dog 6 uger.
Opholder de sig  

 uden for Europa, er fristen 3 måneder.
Stk. 3.  Ankestyrelsen kan se bort fra overskridelse af  

 klagefristen, når der er særlig grund hertil.
Afgørelse herom træffes af  

 chefen for Ankestyrelsen.
 § 54 a.  (Ophævet ved lov nr. 407 af 6. juni 1991).
 § 54 b.  Hypotekbankens afgørelser efter § 43, stk.  

 2-4, og § 44, stk. 5, kan indbringes for finansministeren.
Forskellige bestemmelser § 55.  Ydelser i henhold til loven kan ikke danne  

 grundlag for regreskrav mod en skadevolder, der har pådraget sig  

 erstatningspligt over for skadelidte eller dennes efterladte.
Skadelidtes  

 eller dennes efterladtes krav mod den erstatningsansvarlige nedsættes i det  

 omfang, forsikringsselskabet har betalt eller er pligtigt at betale  

 erstatningen til de pågældende efter denne lov.
§ 56.  Aftaler mellem forsikringspligtige og  

 forsikringsberettigede er ugyldige, når de går ud på eller fører til, at  

 nogen bestemmelse i loven ikke skal gælde, eller at den forsikrede skal  

 udrede en forsikringspræmie, som efter loven påhviler arbejdsgiveren, eller  

 at pligtige ydelser ikke skal beregnes efter loven.
Ligeledes er aftaler om  

 tilbageholdelse i løn i anledning af forsikring efter loven ugyldige.
§ 57.  Krav, som efter loven tilkommer en skadelidt  

 eller hans efterladte, kan ikke gøres til genstand for arrest, eksekution  

 eller anden retsforfølgning.
Retshandler, der afsluttes af de pågældende med  

 hensyn til sådanne krav, er ugyldige.
 § 58.  Regeringen kan indgå gensidig overenskomst med  

 fremmed stat om, i hvilket omfang lovens bestemmelser eller bestemmelserne i  

 den fremmede stats tilsvarende lovgivning skal anvendes på forhold, der  

 reguleres i loven.
 § 59.  Når en skade er indtruffet som følge af  

 forsikrede personers forsøg på redning af menneskeliv, jf. § 3, nr. 2,  

 godtgøres ydelserne af vedkommende forsikringsselskab af statskassen.
 Stk. 2.  Såfremt en person, der ikke i øvrigt er  

 forsikret efter loven, pådrager sig skade ved forsøg på redning af  

 menneskeliv, jf. § 3, nr. 3, betaler statskassen ydelserne efter loven.
 Stk. 3.  I de tilfælde, der omfattes af stk. 1 og 2,  

 beregnes skadelidtes årsløn efter lovens almindelige regler, uanset om  

 pågældende samtidig er forsikret efter § 8. Dette gælder dog ikke, hvis  

 anvendelse af § 37, stk. 5, fører til fastsættelse af en højere årsløn.
 § 60.  Staten og kommunerne udreder ydelser efter  

 loven for skade, som er en følge af udøvelse af borgerlige eller kommunale  

 ombud.
 § 61.  Arbejdsskadestyrelsens tjenestemænd og dermed  

 ligestillede må ikke være ansat i eller tage del i ledelsen af et godkendt  

 forsikringsselskab.
 § 62.  Efter anmodning kan Arbejdsskadestyrelsen under  

 anvendelse af denne lovs bestemmelser i øvrigt afgive udtalelser om spørgsmål  

 vedrørende personskade, der ikke er omfattet af loven.
 Stk. 2.  For udtalelsen betales et gebyr, der fastsættes  

 af socialministeren.
 § 63.  En forsikringspligtig arbejdsgiver, der  

 undlader at tegne forsikring efter loven i et godkendt selskab eller at holde  

 forsikringen i kraft, straffes med bøde.
 Stk. 2.  På samme måde straffes en arbejdsgiver, som  

 ikke rettidigt anmelder en indtruffet arbejdsskade, jf. kap. 3.
 Stk. 3.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 64.  Staten yder erstatning efter loven til sine  

 tjenestemænd, der er beskæftiget på Færøerne, samt til de af staten  

 beskæftigede arbejdere, der ikke har fast bopæl deer.
 Stk. 2.  Afgørelse truffet af Det Færøske  

 Ulykkesforsikringsråd efter den færøske ulykkesforsikringslovgivning kan i  

 overensstemmelse med de heri fastsatte regler indbringes for Den Sociale  

 Ankestyrelse.
Slutnings- og overgangsbestemmelser § 65.  Loven træder i kraft den 1. april 1978 og  

 anvendes på arbejdsskader indtruffet efter lovens ikrafttræden.
Stk. 2.  Fra samme tidspunkt ophæves lov om forsikring  

 mod følger af ulykkestilfælde, jf. lovbekendtgørelse nr. 137 af 26. april  

 1968, lov om krigsulykkesforsikring for søfarende, jf. lovbekendtgørelse nr.  

 91 af 18. marts 1948, samt lov nr. 109 af 18. marts 1941 om  

 krigsulykkesforsikring for lodser.
De nævnte love anvendes dog fortsat på  

 ulykkestilfælde, der er indtruffet før den 1. april 1978.  

 Arbejdsskadeforsikringslovens § 40 træder dog i stedet for  

 ulykkesforsikringslovens §§ 35, 38 og 43, og arbejdsskadeforsikringslovens §  

 66, jf. § 38, træder i stedet for ulykkesforsikringslovens §§ 44 A og 44 B.
§ 66.  Løbende renter, der skal udbetales efter  

 ulykkesforsikringsloven, forhøjes fra den 1. april 1978 til 466 pct. af den  

 rente, der svarer til grundlønnen.
Renterne reguleres efter  

 arbejdsskadeforsikringslovens § 38, stk. 2. For kapitalerstatninger, der skal  

 udbetales efter ulykkesforsikringsloven, og som fastsættes mere end 3 år  

 efter ulykkestilfældet, anvendes arbejdsskadeforsikringslovens § 38, stk. 4.
 Stk. 2.  Dør en tilskadekommen, der modtager en rente,  

 beregnes og reguleres erstatning til de efterladte på grundlag af en årsløn,  

 der svarer til det rentebeløb, som er fastsat efter stk. 1.
 Stk. 3.  Stk. 1 og 2 gælder ikke for forsikringer tegnet  

 efter ulykkesforsikringslovens §§ 55, 58, 59 og 74.
 Stk. 4.  Rentemodtagere, der er fyldt 75 år, kan  

 forlange, at renten, efter at denne er nedsat efter ulykkesforsikringslovens  

 § 32, stk. 4, eller § 39, stk. 6, omsættes til et kapitalbeløb.
 Stk. 5.  Fristen, inden for hvilken den i stk. 4 nævnte  

 omsætning af rente til kapital kan ske, fastsættes af chefen for  

 Arbejdsskadestyrelsen, der ligeledes fastsætter regler for omsætning af rente  

 til efterladte.
 Stk. 6.  Den aldersgrænse, der er nævnt i stk. 4,  

 nedsættes fra den 1. april 1979 til 70 år og fra den 1. april 1980 til den 1.  

 i måneden efter, at den pågældende er fyldt 67 år.
§ 67.  De anerkendelser af forsikringsselskaber, der  

 er meddelt efter den tidligere ulykkesforsikringslovgivning, har fortsat  

 gyldighed.
Det samme gælder en arbejdsgivers fritagelse for at afgive  

 risikoen efter ulykkesforsikringsloven, meddelt i medfør af  

 ulykkesforsikringslovens § 15, stk. 13. Sådanne arbejdsgivere har samme  

 retsstilling efter denne lov som et forsikringsselskab.
Fordeling af bidrag  

 efter denne lovs §§ 5, stk. 3, 6, stk. 3, 44, stk. 4, og 52, stk. 2,  

 foretages i forhold til et af Arbejdsskadestyrelsen skønsmæssigt beregnet  

 præmiebeløb svarende til risikoen.
 Stk. 2.  Opstår der ved lovens ikrafttræden forøgede  

 udgifter vedrørende de løbende forsikringsaftaler for de godkendte  

 forsikringsselskaber, gælder § 47, stk. 2, tilsvarende.
 § 68.  Loven gælder ikke for Færøerne og Grønland, men  

 kan ved kgl. anordning sættes i kraft i Grønland med de ændringer, som følger  

 af de særlige grønlandske forhold.
Stk. 2.  For Færøernes vedkommende forbliver den i  

 henhold til ulykkesforsikringslovens § 82 udstedte kgl. anordning nr. 389 af  

 15. november 1966 for Færøerne om forsikring mod følger af ulykkestilfælde,  

 som ændret ved kgl. anordning nr. 487 af 13. september 1974, i kraft indtil  

 det tidspunkt, hvor den lovpligtige ulykkesforsikring overgår til det færøske  

 hjemmestyre som særanliggende.
Det samme gælder den i henhold til § 4 i lov  

 nr. 262 af 19. december 1936 om krigsulykkesforsikring for søfarende udstedte  

 kgl. anordning nr. 394 af 8. november 1939 for Færøerne om  

 krigsulykkesforsikring for søfarende.
 Stk. 3.  For Grønlands vedkommende forbliver den i  

 henhold til ulykkesforsikringslovens § 82 udstedte kgl. anordning nr. 42 af  

 2. februar 1962 for Grønland om forsikring mod følger af ulykkestilfælde, som  

 senest ændret ved kgl. anordning nr. 17 af 9. januar 1976, i kraft indtil det  

 tidspunkt, hvor arbejdsskadeforsikringsloven sættes i kraft for Grønland i  

 henhold til stk. 1.
 Stk. 4.  De kgl. anordninger, der er nævnt i stk. 2 og  

 3, kan i det tidsrum, hvor de forbliver i kraft for Færøerne og Grønland,  

 ændres ved kgl. anordning i det omfang, hvor de særlige færøske og  

 grønlandske forhold tilsiger det.
---------- Lov nr. 142 af 25. marts 1987 (Forhøjelse af visse af lovens  

 erstatningsydelser m.v.) (* 1) indeholder følgende bestemmelser:
§ 2 Stk. 1.  Loven træder i kraft den 1. april 1987.
 Stk. 2.  § 1, nr. 6 (* 2), finder anvendelse på  

 arbejdsskader, der indtræffer på ikrafttrædelsesdagen eller senere.
 Stk. 3.  § 1, nr. 7 (* 3) og 14 (* 4), finder anvendelse  

 på afgørelser, der træffes på ikrafttrædelsesdagen eller senere.
 Stk. 4.  § 1, nr. 9-11 (* 5), finder anvendelse ved  

 dødsfald, der indtræder på ikrafttrædelsesdagen eller senere.
 Stk. 5.  § 1, nr. 2 (* 6), finder anvendelse på  

 udgifter, der forskudsvis afholdes på ikrafttrædelsesdagen eller senere.
 Stk. 6.  Skadelidte, som på ikrafttrædelsestidspunktet  

 modtager erstatning for varigt »men« i form af en årlig ydelse, har  

 ret til at fortsætte hermed.
---------- Lov nr. 276 af 30. maj 1987 (Overflytning af de forsikringstekniske  

 funktioner fra Sikringsstyrelsen til Forsikringstilsynet m.v.) (* 7)  

 indeholder følgende bestemmelser:
§ 2 Stk. 1.  Loven træder i kraft den 1. maj 1987 (* 8).
 Stk. 2.  § 1, nr. 1 (* 9), 2 (* 10) og 4-6 (* 11), har  

 dog virkning fra 1. januar 1987.
---------- Lov nr. 871 af 23. december 1987 (Kompensation for arbejdsgivernes  

 udgifter til arbejdsskadeforsikring) indeholder følgende bestemmelse:
§ 2 Loven træder i kraft den 1. januar 1988. Beløbet beregnes og udbetales  

 første gang på grundlag af bidrag til ATP, der modtages i perioden 16. marts  

 til 25. april 1988. ATP-bidrag, der vedrører tiden før lovens ikrafttræden,  

 kan ikke indgå i beregningen.
---------- Lov nr. 743 af 7. december 1988 (Erstatning for fosterskader) indeholder følgende bestemmelser:
§ 2 Stk. 1.  Loven træder i kraft den 1. januar 1989 og har  

 virkning for børn født med skader efter den 1. januar 1984.
 Stk. 2.  Loven finder endvidere anvendelse på  

 fosterskader, der er opstået før dette tidspunkt, når de er anmeldt til  

 Sikringsstyrelsen inden lovforslagets fremsættelse.
---------- Lov nr. 196 af 29. marts 1989 (Lov om ændring af forskellige  

 lovbestemmelser som følge af omstrukturering/nedlæggelse af Sikringsstyrelsen  

 og Socialstyrelsen) indeholder følgende bestemmelse:
§ 17 Loven træder i kraft den 1. juli 1989.
---------- Lov nr. 389 af 7. juni 1989 (Ophævelse af det sociale udvalgs selvstændige kompetence m.v.) indeholder følgende bestemmelser:
§ 23 Loven træder i kraft den 1. januar 1990.
§ 24 Stk. 1.  Loven gælder ikke for Færøerne og Grønland.
Stk. 2 Stk. 3 Stk. 4.  § 6 kan ved kongelig anordning sættes i kraft  

 for Grønland med de afvigelser, som de særlige grønlandske forhold tilsiger.
---------- Lov nr. 102 af 26. februar 1991 (Nedsættelse af kompensationen for  

 arbejdsgivernes udgifter til arbejdsskadeforsikring) indeholder følgende  

 bestemmelser:
§ 2 Loven træder i kraft den 1. marts 1991. Beløbet beregnes og udbetales  

 første gang på grundlag af bidrag til ATP, der modtages i perioden 23.  

 november 1990 til 22. februar 1991.
---------- Lov nr. 380 af 6. juni 1991 (Lønindeholdelse) indeholder følgende bestemmelser:
§ 33 Loven træder i kraft ved bekendtgørelsen i Lovtidende og finder også  

 anvendelse på fordringer forfaldne før lovens ikrafttræden.
---------- Lov nr. 399 af 6. juni 1991 (Omlægninger af regler om tilkendelse af førtidspension, refusionssatser og ankestrukturen m.v.) indeholder følgende bestemmelse:
§ 14 Stk. 1.  Loven træder i kraft den 1. januar 1992.
---------- Lov nr. 407 af 6. juni 1991 (Bortfald af kompensationen for arbejdsgivernes udgifter til arbejdsskadeforsikring) indeholder følgende bestemmelse:
§ 2 Loven træder i kraft den 1. juli 1991, således at loven får virkning for  

 det kompensationsbeløb, der skulle forfalde den 1. oktober 1991, og som  

 beregnes på grundlag af bidrag til ATP, der modtages i perioden fra 23. maj  

 til 22. august 1991.
---------- (* 1) Vedrører § 4, stk. 2, § 6, stk. 3, 1. pkt., § 25, stk. 5, § 26, stk.  

 1 og 3,§ 27, stk. 4, § 28, stk. 4, 2. pkt., og stk. 5, § 29, stk. 2, § 30,  

 stk. 1, § 32, stk. 3, 2. pkt. og stk. 5, 2. pkt., § 37, stk. 6, 1. pkt., §  

 38, stk. 2 og 4, § 39, stk. 1, 2. pkt. og stk. 2, § 53, stk. 2.
(* 2) Vedrører § 27, stk. 4 og gælder kun arbejdsskader indtruffet den 1.  

 april 1987 eller senere.
For arbejdsskader indtruffet før 1. april 1987 udgør  

 den løbende ydelse årlig 3/4 af skadelidtes årsløn.
 (* 3) Vedrører § 28, stk. 4, 2. pkt. og stk. 5.
 (* 4) Vedrører § 38, stk. 4.
 (* 5) Vedrører § 30, sk. 1, § 32, stk. 3, 2. pkt. og stk. 5, 2. pkt.
 (* 6) Vedrører § 6, stk. 3, 1. pkt.
 (* 7) Vedrører § 42, § 45, § 46, § 47, § 48, § 49, stk. 5, § 50, § 51, §  

 52, stk. 2, sidste pkt.
 (* 8) Loven er kundgjort i Lovtidende den 20. maj 1987.
 (* 9) Vedrører § 42.
 (* 10) Vedrører § 45.
 (* 11) Vedrører § 47, § 48, § 49, stk. 5, § 50, § 51.
