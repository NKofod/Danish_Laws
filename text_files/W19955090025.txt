Revisorskik Disciplinærnævnets afgørelse mildnet Revisor tildelt en  

 advarsel Udskrift af Revisornævnets kendelsesprotokol.
Den 18. december 1995 afsagde Revisornævnet i sagen jr. nr. 95-33.662:  

 Vognmand Gulzar Ahmad mod statsautoriseret revisor Erik Teis Hansen,  

 sålydende KENDELSE:
Ved kendelse afsagt den 12. januar 1995 af Disciplinærnævnet for  

 Statsautoriserede revisorer (sag. nr.
S-7/1994) blev statsautoriseret revisor  

 Erik Teis Hansen på baggrund af en klage fra vognmand Gulzar Ahmad pålagt en  

 bøde for ikke at have handlet i overensstemmelse med god revisorskik ved i  

 sin påtegning af klagerens regnskaber for årene 1988 og 1989 at have oplyst,  

 at årets kørebøger var eftertalt, selv om han ikke havde foretaget  

 handlinger, der kunne konstatere, om alle kørebøger var forelagt ham.
 Kendelsen er af indklagede ved skrivelse af 10. april 1995 indbragt for  

 Revisornævnet i medfør af lov om statsautoriserede revisorer § 18 b.  

 Indklagede har nedlagt påstand om frifindelse.
 Klageren har ikke besvaret Revisornævnets opfordring af 24. oktober 1995  

 til at fremkomme med udtalelser til indbringelsesskrivelsen, herunder om han  

 vil nedlægge selvstændig påstand.
Indklagede har meddelt, at han ikke ønsker at give møde i sagen.
Klageren  

 har som nævnt ikke besvaret nævnets opfordring, hvor han samtidig anmodedes  

 om at oplyse, om han ville møde i sagen.
I en skrivelse af 18. oktober 1995 til Revisornævnet fastholder indklagede  

 sin påstand om, at der ikke foreligger en anmærkningsfri revisionspåtegning  

 og gør gældende, at Disciplinærnævnets opfattelse af, at eftertællingen af  

 årets kørebøger er udtryk for en fuldstændig kontrol af kørebøgerne, ikke er  

 faglig korrekt.
Dels modsiges opfattelsen af bemærkningen om, at der ikke er  

 foretaget revision, dels er ordet »eftertælling« et specifikt  

 revisionsfagligt begreb, der udsiger, at den foreliggende form for  

 dokumentation for regnskabsposten er korrekt sammentalt. - Havde der  

 foreligget en kontrol af fuldstændigheden og boniteten af kørebøgerne, skulle  

 påtegningen have været udformet anderledes fx som »Jeg har kontrolleret  

 kørselsindtægten« eller »Jeg har afstemt kørselsindtægten«.
 Indklagede henviser endvidere til punkterne 1.2, 4.2 og 4.4 i  

 Revisonsvejledning nr. 2 af april 1979 og til pkt. 1.6 i Revisonsvejledning  

 nr. 2 af april 1995.
 Sagen er behandlet på et møde i Revisornævnet den 7. december 1995 med  

 deltagelse af formanden og 4 medlemmer, jf. lov om statsautoriserede  

 revisorer § 19, stk. 3, 1. pkt.
 Revisornævnets bemærkninger:
 Med hensyn til den del af den for Disciplinærnævnet rejste sag, der angår  

 ordlyden af indklagedes påtegning på klagerens årsregnskaber, tiltræder  

 Revisornævnet, at påtegningen har været egnet til at give regnskabet en  

 højere grad af troværdighed, end det af indklagede oplyste arbejde danner  

 baggrund for, og at indklagede derved ikke har handlet i overensstemmelse med  

 god revisorskik.
 Efter karakteren af forholdet og under hensyn til, at skattevæsnet ikke  

 har ladet sig vildlede af påtegningen, finder Revisornævnet, at sagen kan  

 afgøres med en advarsel som nedenfor bestemt.
---------------------------------- Revisornævnet finder ikke fuldt tilstrækkelig anledning til  

 offentliggørelse af denne kendelse.
Offentliggøres Disciplinærnævnets  

 afgørelse, bestemmer Revisornævnet, at den del af denne kendelse, der angår  

 formildelsen af den fastsatte sanktion, offentliggøres.
 Der findes ikke anledning til tilbagebetaling af gebyret.
 Thi bestemmes:
 Den af Disciplinærnævnet for Statsautoriserede Revisorer den 12. januar  

 1995 trufne afgørelse ændres, således at statsautoriseret revisor Erik Teis  

 Hansen tildeles en advarsel.
Henning Kjær Udskriftens rigtighed bekræftes Revisornævnet, den 18. december 1995 Winkler Kromann, sekr.
