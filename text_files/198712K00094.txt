Nr LSF 94 Forslag til Lov om ændring af lov om pension til statens tjenestemænd m.v.  

 i Grønland Fremsat af statsministeren (Poul Schluter) den 18. november 1987 Vedtaget ved tredjebehandling den 17. december 1987 LOV nr 847 af 23/12/1987 § 1 I lov om pension til statens tjenestemænd m.v. i Grønland, jf.
lovbekendtgørelse nr. 603 af 25. november 1982, foretages følgende ændringer:
 1. § 1, stk. 1, affattes således:
»En tjenestemand i Grønland er berettiget til egenpension, når han efter 10 fulde års ansættelse i en stilling, i hvilken ansættelsen efter reglerne i §§ 3, 3a og 3b kan medregnes i pensionsalderen, afskediges på grund af alder, som følge af helbredsbetinget utjenstdygtighed eller af anden ham utilregnelig årsag.
En tjenestemand på prøve, der ikke er varigt ansat i en anden tjenestemandsstilling, og som ikke er fundet egnet til varig ansættelse efter prøvetidens udløb og afskediges af denne årsag, er ikke berettiget til egenpension, med mindre den pågældende har fået inddraget en pension efter § 9.« 2. § 3, stk. 7, 2. pkt., affattes således:
»Ved afsked på grund af alder og ved opgørelse af krav på opsat pension, fratrædelsesgodtgørelse eller overførselsbeløb til De Europæiske Fællesskaber efter §§ 20-22 medregnes som forhøjet pensionsalder højst et tidsrum svarende til ansættelsestiden.« 3. § 3a, stk. 3 og 4, ophæves.
 4. § 3b, stk. 2 og 3, ophæves.
 Stk. 4 bliver herefter stk. 2.
 5. I § 4 indsættes som stk. 2 og 3:
»Stk. 2. Finansministeren kan efter indhentet udtalelse fra lønningsrådet bestemme, at en tjenestemand, der efter ansøgning overgår til en anden tjenestemandsstilling med en lavere pensionsgivende lønindtægt, kan bevare ret til at få pensionen beregnet efter den hidtidige, højere pensionsgivende løn.
Stk. 3. Finansministeren kan efter indhentet udtalelse fra lønningsrådet forhøje det i stk. 1 nævnte lønmæssige grundlag for pensionsberegningen for en tjenestemand, der har været konstitueret i en tjenestemandsstilling med en højere pensionsgivende lønindtægt uden at blive ansat i stillingen.« 6. I § 6 indsættes efter stk. 2 som nyt stykke:
»Stk. 3. Finansministeren kan, når ganske særlige forhold taler derfor, bestemme, at stk. 1 kan finde anvendelse, hvor fratræden sker umiddelbart efter det fyldte 60. år.« 7. § 11, stk. 2, 2. pkt. affattes således:
»Det samme gælder, såfremt den afdøde ægtefælle var pensioneret med ret til pension efter § 7.« 8. §§ 20-22 affattes således:
»§ 20. En tjenestemand, der har opnået en pensionsalder på mindst 3 år, og som fratræder tjenesten uden at være berettiget til pension efter § 1 og uden at overgå til anden ansættelse, som efter § 3 medregnes i pensionsalderen, er berettiget til opsat pension, jf.
 stk. 5.
Stk. 2. Retten til opsat pension ophører, såfremt den pågældende påny ansættes i en stilling, i hvilken ansættelsen efter § 3 kan medregnes i pensionsalderen.
Stk. 3. Opsat pension beregnet efter stk. 5 udbetales fra den 1. i måneden efter det fyldte 60. år.
Indtræder der efter afskedigelsen erhvervsudygtighed, der medfører tilkendelse af understøttelse fra det offentlige som følge af mistet erhvervsevne, udbetales pensionen dog fra samme tidspunkt som understøttelsen.
Stk. 4. Ved død har den pågældendes evt. ægtefælle samt evt. børn, overfor hvem pågældende havde forsørgelsespligt, indtil deres fyldte 18. år ret til at få udbetalt en pensionsydelse fra den 1.
i måneden efter dødsfaldet, jf. stk. 6-8. Dette gælder for en ægtefælle, selvom ægteskabet er indgået efter tjenestemandens afsked med opsat pension, men ikke, hvis ægteskabet er indgået på dødslejet, eller efter at den afdøde var fyldt 60 år.
Stk. 5. Den opsatte pension efter stk. 1 svarer til egenpensionen beregnet efter § 5, stk. 1, jf. § 23, på grundlag af tjenestemandens pensionsalder og pensionsgivende lønindtægt ved fratrædelsen.
Stk. 6. Pension til den efterlevende ægtefælle udgør 2/3 af den pension, hvortil den afdøde var berettiget efter stk. 5.
Stk. 7. Børnepension udgør for hvert barn 10 pct. eller, såfremt der ikke udbetales ægtefællepension, 20 pct. af den pension, hvortil afdøde efter stk. 5 var berettiget.
Børnepension kan dog ikke overstige pension efter § 14, jf. § 23.
Stk. 8. Pension efter stk. 7 i forbindelse med pension til ægtefællen kan ikke overstige pensionen efter stk. 5. Det samme gælder de samlede pensioner til efterlevende børn.
§ 21. Finansministeren kan efter indhentet udtalelse fra lønningsrådet bestemme, at en fratrædende tjenestemand i stedet for ret til opsat pension kan få en fratrædelsesgodtgørelse, der skal anvendes som indbetaling til en pensionsordning, der kan godkendes af finansministeren, og som ikke senere kan tilbagekøbes uden finansministerens samtykke.
Stk. 2. En tjenestemand, som fratræder sin stilling uden at være berettiget til pension efter § 1, kan for ansættelsestid forud for 1. juli 1969 vælge at få udbetalt pensionsbidrag efter bestemmelserne i § 43, stk. 3 i lov om statens tjenestemænd i Grønland af 1964 i stedet for at bevare ret til opsat pension eller evt. fratrædelsesgodtgørelse eller til overførselsbeløbet efter § 22.
Stk. 3. Pensionsbidrag, der i henhold til stk. 2 er udbetalt ved ophør af tjenestemandsansættelse, samt fratrædelsesgodtgørelse efter stk. 1, skal ved genansættelse i tjenestemandsstilling tilbageføres efter regler, der fastsættes af finansministeren efter forelæggelse for lønningsrådet.
§ 22. Ved tjenestemandsansættelse under De Europæiske Fællesskaber kan den pågældende i stedet for opsat pension vælge fra statskassen til De Europæiske Fællesskaber at få overført fratrædelsesgodtgørelse efter § 21 eller et af finansministeren efter indhentet udtalelse fra lønningsrådet nærmere fastsat overførselsbeløb.
 Stk. 2. Fratrædelsesgodtgørelsen eller overførselsbeløbet efter stk.
1 skal ved genansættelse i tjenestemandsstilling tilbageføres efter regler, der fastsættes af finansministeren efter forelæggelse for lønningsrådet.« 9. § 23 affattes således:
»§ 23. Når der sker generel ændring af lønninger til statens tjenestemænd i Grønland, foretages tilsvarende regulering af pensioner og efterindtægt, jf. kapitel 1-4, samt af ventepenge og rådighedsløn i medfør af § 32 i lov om statens tjenestemænd i Grønland.
Egenpensionens og ægtefællepensionens basisbeløb, de i §§ 4 og 5 fastsatte beløbsgrænser samt de efter § 14 gældende satser for børnepensionstillæg og børnepension reguleres på samme måde.
Stk. 2. Opsatte pensioner, der er nævnt i kapitel 5, reguleres med virkning fra 1. april 1986 efter bestemmelsen i stk. 1.
Stk. 3. Pensioner og efterindtægt efter bestemmelserne i kap. 1-4 samt ventepenge og rådighedsløn i medfør af § 32 i lov om statens tjenestemænd i Grønland dyrtidsreguleres indtil 1. januar 1986 på samme måde som lønninger til statens tjenestemænd i Grønland.
De enkelte dyrtidsportioner til pension m.v. kan dog for dyrtidsportioner udløst før 1. januar 1984 højst udgøre 3 pct. af grundpensionen for hver fulde 3 points« udsving i reguleringspristallet, medens dyrtidsportioner udløst mellem 1.
januar 1984 og 1. januar 1986, hvor dyrtidsreguleringen bortfalder, højst kan udgøre 6,75 pct. af grundpensionen.
Stk. 4. Til pensioner og til efterindtægt, jf. kap. 1-4, til ventepenge og rådighedsløn og til pensioner efter kap. 5, der er opsat 1. oktober 1985 og senere, ydes dyrtidstillæg på ialt 49.712,00 kr. årligt, dog maksimalt det kronebeløb, som dyrtidstillægget udgør pr. 1. oktober 1985, jf. stk. 3. Til pensioner efter kap. 5, der er opsat før 1. oktober 1985, ydes det dyrtidstillæg, som blev beregnet på fratrædelsestidspunktet.' 10. § 39 ophæves. § 2 Loven træder i kraft dagen efter bekendtgørelsen i Lovtidende og har virkning fra den 1. april 1986.
BEMÆRKNINGER TIL LOVFORSLAGET For at tilgodese fleksibilitets- og moderniseringsbestræbelser på personaleområdet blev den 22. maj 1986 vedtaget en ændring i lov nr. 292 af 18. juni 1969 om tjenestemandspension, jf.
Folketingstidende 1985-86, sp. 5464, 6293, 10783 og 11079; Tillæg A, sp. 3101; Tillæg B, sp. 1499; Tillæg C, sp. 555. Loven indeholder bl.a. bestemmelser, der skal sikre, at opsat pension med virkning fra 1. april 1986 reguleres, samt at der i et vist omfang kan ydes fratrædelsesgodtgørelse til pensionsformål i stedet for opsat pension.
Hidtil har reglerne i lov om pension til statens tjenestemænd m.v. i Grønland på disse punkter svaret til bestemmelserne i den danske tjenestemandspensionslov.
Da det må anses for hensigtsmæssigt, at der fortsat er ensartethed på dette område, blev det ved protokollat mellem Det offentlige Aftalenævn og tjenestemændenes centralorganisationer den 20. marts 1986 aftalt, at lov om pension til statens tjenestemænd m.v. i Grønland skulle søges ændret i overensstemmelse hermed, hvilket er baggrunden for lovforslagets bestemmelser herom.
Lovforslaget indeholder endvidere en ændring af bestemmelsen om regulering af pensioner, herunder den begrænsning af dyrtidsreguleringen af pensioner, som skal sikre, at dyrtidsportionerne ikke giver overdækning.
Endelig er der i lovforslaget indeholdt fire mindre ændringer - henholdsvis vedrørende pension til tjenestemænd der efter ansøgning overgår til en tjenestemandsstilling med en lavere pensionsgivende lønindtægt (§ 1, nr. 5), vedr. pension til tjenestemænd, der i en længere periode har været konstitueret i højere stilling (§ 1, nr. 5), vedr. kvalificeret svagelighedspension (§ 1, nr. 6) og vedrørende den efterlevende ægtefælles ret til at få ægtefællepensionen beregnet efter tilskadekomstreglerne, selv om tjenestemanden selv - i tilfælde, hvor pågældende var berettiget til tilskadekomstpension - havde valgt at oppebære ordinær pension (§ 1, nr. 7) - som følge af tilsvarende ændringer i den danske pensionslov.
Tjenestemændenes centralorganisationer har ikke haft bemærkninger til ændringsforslagene.
Reglerne om opsat pension blev indføjet i den grønlandske tjenestemandspensionslovgivning i 1971 med virkning fra 1969. En opsat pension kommer på tale, typisk når tjenestemanden afskediges før det fyldte 60. år af en ham tilregnelig årsag, herunder afsked efter eget ønske, eller når han uden at have opnået ret til aktuel pension fratræder af en ham utilregnelig årsag.
Den opsatte pension bliver ifølge gældende lovgivning ikke reguleret fra fratrædelsestidspunktet til udbetalingstidspunktet, hvor regulering påbegyndes, og værdien af pensionskravet er blevet stærkt forringet for en række af de tjenestemænd, der allerede er afskediget med opsat pension.
Adgang til en opsat pension har eksisteret for de tjenestemænd, der siden 1969 er fratrådt fra en tjenestemandstilling med mindst 3 års pensionsalder.
Det skønnes, at ca. 200 er fratrådt med opsat pension siden 1969. På grund af de opgaveoverførsler, der finder sted fra staten til Grønlands hjemmestyre vil antallet af statstjenestemænd i Grønland falde i de kommende år, og antallet af statstjenestemænd med ret til opsat pension vil derfor ikke stige væsentligt.
Merudgifterne for staten ved en gennemførelse af ændringsforslaget vil således være begrænsede.
Reglerne om opsat pension, fratrædelsesgodtgørelse m.v. i lovforslagets § 1, nr. 8 og 9 er samlet i §§ 20-22.
Den gældende begrænsning af pensionernes dyrtidsregulering blev indført i den grønlandske tjenestemandspensionslov i 1975. På dette tidspunkt blev dyrtidsreguleringen af tjenestemandslønningerne i Grønland ændret fra procentvis regulering til regulering med et fast kronebeløb, og da tjenestemandspensionerne i henhold til loven dyrtidsreguleres på samme måde som tjenestemandslønningerne, ændredes dyrtidsreguleringen af pensionerne også til faste kronebeløb.
Da der imidlertid inden for tjenestemandspensionsområdet fandtes pensioner med grundbeløb af en sådan størrelse, at kronebeløbsreguleringen gav en overdækning i forhold til den tidligere procentregulering, indsatte man i loven en bestemmelse, hvorefter tjenestemandspensionen højst kan dyrtidsreguleres med 3 pct. af grundpensionen.
 I 1979 steg dyrtidsreguleringen fra 40 øre til 50 øre pr. time, jf.
lov nr. 234 af 8. juni 1979 om forlængelse af kollektive overenskomster og aftaler m.v. i Grønland og i 1984 til 90 øre pr.
time for hver 3 points' stigning i reguleringspristallet, jf. lov for Grønland nr. 619 af 21. december 1983 om ændring af dyrtidsregulering, dvs. i alt med 125 pct., men 3-procentsbegrænsningen er ikke blevet ændret.
Det bemærkes i denne forbindelse, at man i den danske tjenestemandspensionslov ved nulstillingen af det danske reguleringspristal pr. 1. januar 1980, hvor dyrtidsportionerne steg fra 60 øre til 90 øre pr. time, forhøjede den tilsvarende begrænsning fra 3 til 4,5 pct. for efterfølgende dyrtidsportioner.
For at også de laveste pensioner skal få en forbedring af dyrtidsreguleringen, svarende til den lønningerne har fået, foreslås begrænsningen ændret fra 3 pct. til 6,75 pct. for dyrtidsportioner udløst efter nulstillingen af det grønlandske reguleringspristal.
Ved lov nr. 475 af 15. november 1985 for Grønland om forlængelse og fornyelse af kollektive overenskomster og aftaler m.v. og om ændring af dyrtidsregulering bortfaldt den automatiske regulering på grundlag af det grønlandske reguleringspristal for januar 1986 og følgende reguleringspristal, dvs. at dyrtidsportioner sidste gang er udløst pr. 1. oktober 1985.
Principielt følger tjenestemandspensioner reguleringen af tjenestemandslønninger.
Som konsekvens af bortfaldet af dyrtidsreguleringen af tjenestemandslønninger foreslås den grønlandske tjenestemandspensionslovs § 23 om dyrtidsreguleringen af pensioner, efterindtægt, rådighedsløn og ventepenge endvidere ændret i overensstemmelse hermed.
Ændringen vil for statens, hjemmestyrets og kommunernes tjenestemænd tilsammen medføre en merudgift på ca. 0,5 mill. kr. årligt, hvoraf godt halvdelen i de første år vil udgøre statens andel.
Denne andel vil dog blive mindre i de kommende år på grund af de opgaveoverførsler, der er sket og fortsat finder sted fra staten til Grønlands hjemmestyre.
Bemærkninger til forslagets enkelte bestemmelser Til § 1 Til nr. 1 Hvis en tjenestemand på prøve i henhold til den grønlandske tjenestemandspensionslovs § 1, stk. 3, henholdsvis § 3, får ansættelsestiden og/eller pensionsalderen forhøjet på grundlag af den tidligere pensionsgivende ansættelse, vil det - såfremt den forhøjede ansættelsestid, henholdsvis pensionsalder ved udløbet af prøvetiden overstiger 10 år - af § 1, stk. 1, følge, at den pågældende vil have ret til en aktuel pension.
En afskedigelse, der er begrundet i, at den pågældende ikke findes egnet til varig ansættelse, vil i en sådan situation betyde en ekstraudgift til pension og en utilsigtet pensionsmæssig forbedring for den prøveansatte, og det vil desuden kunne bevirke, at prøvetjenesten ikke bliver benyttet efter sit formål, der er, at styrelsen - såfremt den prøveansatte ikke findes egnet - kan afskedige den pågældende uden de konsekvenser, der følger af at afskedige en varigt ansat tjenestemand uansøgt.
Det foreslås derfor, at en tjenestemand på prøve, der ikke findes egnet til varig ansættelse og derfor afskediges, ikke vil have ret til aktuel pension - uanset om den pågældende har 10 års ansættelsestid - ved afsked af denne årsag, men alene en opsat pension, såfremt den pågældende har 3 års pensionsalder.
Det foreslås dog, at en tjenestemand på prøve - der har oppebåret aktuel pension, som i henhold til § 9 er inddraget i forbindelse med prøveansættelsen - ved afsked begrundet i, at han ikke findes egnet til varig ansættelse, vil have ret til aktuel egenpension.
Såfremt den prøveansatte tjenestemand afskediges af anden utilregnelig årsag end den nævnte, f.eks. på grund af svagelighed, og har mere end 10 års ansættelsestid, vil den pågældende have ret til aktuel pension.
Det skal bemærkes, at ændringen ikke har konsekvenser for varigt ansatte tjenestemænd, der under ansættelse i anden tjenestemandsstilling ansættes på prøve.
I bestemmelsen er det foreslået præciseret, at 10 års ansættelsestid forudsætter 10 års heltidsansættelse, idet nedsat tid medregnes forholdsmæssigt i ansættelsestiden, jf. princippet i den gældende lovs § 3, stk. 5.
Til nr. 2 Bestemmelsen vedrører tjenestemænd, der ved ansættelse på grund af ganske særlige kvalifikationer får pensionsalderen forhøjet med indtil 10 år.
Ved afsked på grund af alder samt ved opgørelse af krav på opsat pension eller pensionsoverførsel til EF medregnes af sådan pensionsalder højst et tidsrum, der svarer til ansættelsestiden som tjenestemand.
Efter forslaget vil der ved opgørelse af fratrædelsesgodtgørelse gælde samme begrænsning.
Til nr. 3 og 4 Som det fremgår af § 21, stk. 3, under nr. 8, foreslås det, at genindbetaling af pensionsbidrag, der er udbetalt efter ophør af tjenestemandsansættelse, ved genansættelse i tjenestemandsstilling tilbageføres efter regler, der fastsættes af finansministeren efter forelæggelse for lønningsrådet.
Disse regler afløser § 39, stk. 2. Bestemmelserne i § 3a, stk. 3, og § 3b, stk. 2, kan herefter udgå.
Efter den gældende bestemmelse i § 20, stk. 5, skal et pensionsoverførselsbeløb, der er blevet udbetalt ved en tjenestemands overgang til ansættelse som tjenestemand under EF, indbetales påny ved genansættelse i en tjenestemandsstilling i staten i Grønland.
Denne regel finder efter lovens § 3a, stk. 4, og § 4b, stk. 3, ikke anvendelse, såfremt der ved tjenestemandsansættelsen overføres udtrædelsesgodtgørelse fra en overenskomstpensionsordning eller fra EF, og sådan overførsel omfatter overførte pensionsbidrag fra tidligere tjenestemandsansættelse.
Forholdet omkring pensionsbidragstilbageføring i disse genansættelsessituationer vil være omfattet af den ordning angående tilbagebetaling af fratrædelsesgodtgørelse, som lovfæstes ifølge ændringsforslag nr. 8. Bestemmelserne i § 3a, stk. 4 og § 3b, stk. 3, kan herefter udgå.
Til nr. 5 En bestemmelse som den foreslåede giver mulighed for at beregne pensionen til en tjenestemand på grundlag af en løn, som den pågældende tidligere har oppebåret, der er højere end den senest oppebårne.
Efter gældende regler pensioneres tjenestemænd fra den lønramme, de oppebærer på pensioneringstidspunktet, og en tjenestemand, som i mange år har varetaget en stilling i en højere lønramme, kan f.eks. ikke forventes, når pensioneringstidspunktet nærmer sig, at være tilbøjelig til at søge en stilling i en lavere lønramme, selv om dette måske kan være en god løsning både for den pågældende og styrelsen, da det vil få varig indflydelse på størrelsen af tjenestemandens pension.
Det er derfor fundet hensigtsmæssigt, at der som stk. 2 i § 4 indføjes en bestemmelse om, at finansministeren efter indhentet udtalelse fra lønningsrådet kan bestemme, at en tjenestemand, der efter ansøgning overgår til en anden tjenestemandsstilling med en lavere pensionsgivende indtægt, kan bevare ret til at få pensionen beregnet efter den hidtidige, højere pensionsgivende løn.
I tilfælde, hvor en tjenestemand er konstitueret i en højere stilling, ydes der normalt et ikke-pensionsgivende funktionsvederlag, der udgør forskellen mellem den pågældendes hidtidige løn og lønnen i den højere stilling.
Ifølge den gældende bestemmelse i § 4 beregnes pensionen af den pensionsgivende løn på det opnåede løntrin i den stilling, den pågældende er ansat i.
Det følger heraf, at en tjenestemand, der pensioneres fra sin stilling efter i en årrække at have fungeret i en højere stilling uden at være ansat i denne, ikke får nogen pensionsmæssig inddækning for funktionsperioden, hvor han kan have afholdt sig fra at søge andre avancementsstillinger.
Det er fundet rimeligt at åbne mulighed for en vis pensionsmæssig inddækning, hvor en tjenestemand har fungeret i en højere stilling i en længere årrække og pensioneres fra en lavere placeret stilling.
Det foreslås derfor i stk. 3, at finansministeren efter indhentet udtalelse fra lønningsrådet kan forhøje det lønmæssige grundlag for pensionsberegning i tilfælde, hvor en tjenestemand afskediges efter at have været konstitueret i en højere stilling i en længere årrække, og hvor forholdene iøvrigt taler derfor.
Til nr. 6 Det er for tjenestemænd, for hvem afsked på grund af svagelighed er aktuel, og som står umiddelbart overfor at fylde 60 år, af afgørende betydning, at afskedigelsen sker inden det fyldte 60.
år, for at muligheden for tillæggelse af kvalificeret svagelighedspension efter bestemmelserne i den grønlandske tjenestemandspensionslovs § 6, stk. 1, kan bevares.
Efter denne bestemmelse beregnes pensionen, når en tjenestemand afskediges inden det fyldte 60. år som følge af, at den pågældendes erhvervsevne er nedsat til 1/3 af fuld erhvervsevne eller derunder, på grundlag af den pensionsalder, som den pågældende ville have opnået ved forbliven i tjeneste indtil det tidspunkt, da afsked skulle have fundet sted på grund af alder.
Man finder det hensigtsmæssigt, at der administrativt - uden som hidtil at skulle tilvejebringe særlig hjemmel på bevillingslov - kan ske fravigelse af den anførte aldersgrænse, således at bestemmelsen kan finde anvendelse, når den pågældende fratræder umiddelbart efter det fyldte 60. år.
Det er hensigten, at der kun i ganske få tilfælde, vil kunne ske fravigelse af aldersgrænsen, nemlig i de tilfælde, hvor en fravigelse kan begrundes i ganske særlige eller i usædvanlige forhold, der ikke bør komme tjenestemanden til skade.
F.eks. er det i enkelte tilfælde ikke muligt at nå at meddele den pågældende afsked inden det fyldte 60.
år, hvis tjenestemanden ikke har været opmærksom på bestemmelsen og som følge heraf indsender sin afskedsansøgning så sent, at Finansministeriet ikke har mulighed for at behandle sagen, inden tjenestemanden fylder 60 år.
Forslaget forventes ikke at få nævneværdige konsekvenser, idet Finansministeriet følger en særlig sagsbehandlingsprocedure med henblik på, at fratræden fra tjenestemandsstillingen normalt kan ske inden det fyldte 60. år.
Til nr. 7 Forslaget svarer til en ændring i den danske tjenestemandspensionslov og hænger sammen med reglerne om samordningsfradrag.
Samordningsfradragsreglerne gælder også for tjenestemænd, der er pensioneret efter reglerne i nærværende lov, når de pågældende tjenestemænd efter pensioneringen tager bopæl uden for Grønland.
I den danske tjenestemandspensionslov er der ved lovændringen i maj 1986 blevet lovfæstet en hidtil fulgt praksis, hvorefter tjenestemandspensionister i stedet for en forhøjet tjenestemandspension i henhold til §§ 6 eller 7 har kunnet vælge ordinær tjenestemandspension indtil det 67. år, hvor erhvervsudygtighedsbeløbet til højeste social førtidspension og samordningsfradraget herfor falder væk.
Baggrunden for denne praksis er, at en tjenestemand med relativ høj optjent pensionsalder, der tilkendes højeste social førtidspension, kan komme ud for, at den forhøjelse af pensionen, der opnås i henhold til §§ 6 eller 7, ikke udgør så stort et beløb som samordningsfradraget for erhvervsudygtighedsbeløbet.
På baggrund af denne praksis har det været lagt til grund, at ægtefællen efter en tjenestemandspensionist, der havde valgt den ordinære pension fremfor tilskadekomstpensionen, har ret til at få ægtefællepensionen beregnet efter tilskadekomstreglerne.
Begrundelsen herfor har været, at ægtefællen ikke burde bære risikoen for, at tjenestemandspensionisten dør før det 67. år, hvor han kan overgå til tilskadekomstpension uden samordningsfradrag for erhvervsudygtighedsbeløbet, der ikke ydes, når den pågældende overgår til folkepension.
§ 11, stk. 2, 2. punktum, foreslås derfor ændret, således at det af ordlyden klart fremgår, at det afgørende er, om tjenestemandspensionisten havde ret til tilskadekomstpension, og ikke, om han rent faktisk oppebar en sådan pension på tidspunktet for dødsfaldet.
Til nr. 8 Forslaget omhandler bestemmelserne vedrørende opsat pension (§ 20), fratrædelsesgodtgørelse (§ 21) og særlige bestemmelser vedrørende overførselsbeløb ved tjenestemandsansættelse under De Europæiske Fællesskaber (§ 22). Der er herved foretaget en systematisk ændring af gældende pensionslov (§§ 20-22), jf. bilag 1.
De indholdsmæssige ændringer er følgende: Regulering af den opsatte pension, mulighed for fratrædelsesgodtgørelse, hjemmel for finansministeren til at fastsætte et overførselsbeløb til EF i stedet for den lovbundne beregning af et sådant overførselsbeløb, samt hjemmel for finansministeren til efter forelæggelse for lønningsrådet i bekendtgørelse at fastsætte regler og principper for fratrædelsesgodtgørelse, overførselsbeløb og - i overensstemmelse med hidtidige retningslinier - for genindbetalingsbeløb m.v. samt forrentning heraf.
En sådan samling i een bekendtgørelse vil gøre disse retningslinier lettere at overskue.
Den fremtidige regulering af opsatte pensioner fremgår af ændringen under nr. 9.
Om de enkelte bestemmelser skal iøvrigt bemærkes: Til § 20 Bestemmelsen opstiller i stk. 1 betingelserne for retten til opsat pension, der efter forslaget fortsat vil være hovedreglen.
Stk. 2 omhandler ophør af retten til opsat pension.
Bestemmelsen svarer til § 20, stk. 3, i den gældende lov.
Stk. 3 omhandler udbetaling af opsat pension.
Bestemmelsen svarer til § 20, stk. 2, i den gældende lov.
Stk. 4 omhandler den efterlevende ægtefælles og børns ret til opsat pension.
Bestemmelsen svarer til § 21 og § 22, stk. 1 og 3 i den gældende lov.
Stk. 5 indeholder bestemmelser om beregningsgrundlaget for den opsatte pension.
Bestemmelsen svarer til § 20, stk. 1, 1. pkt. i den gældende lov.
Stk. 6 vedrører beregningen af den opsatte pensions størrelse til den efterlevende ægtefælle, og svarer til § 21, stk. 1, 1. pkt. i den gældende lov.
Stk. 7 vedrører beregningen af opsat pension til børn.
Sådan pensions størrelse foreslås maksimeret til beløb svarende til børnepension efter satserne i § 14.
Stk. 8 omhandler begrænsning af de opsatte pensioner til efterlevende ægtefæller og børn og svarer til § 22, stk. 2 i den gældende lov.
Til § 21 I stk. 1 foreslås åbnet mulighed for, at finansministeren efter indhentet udtalelse fra lønningsrådet kan bestemme, at fratrædende tjenestemænd i stedet for opsat pension kan få en fratrædelsesgodtgørelse, der skal anvendes til pensionsformål.
Det forudsættes, at pensionsforsikring m.v., der tegnes for en udbetalt fratrædelsesgodtgørelse, skal sikre ret til løbende ydelse af alders- og/eller invalidepension og tillige ved død sikre pension til efterlevende ægtefælle og børn, og at den ikke senere kan tilbagekøbes uden Finansministeriets samtykke.
Bestemmelsen kan tænkes anvendt i tilfælde, hvor fratrædelsesgodtgørelser vil virke mere mobilitetsfremmende end ydelse af opsat pension, f.eks. ved overgang til overenskomstansættelse inden for det offentlige, hvortil er knyttet en pensionsordning.
Fratrædelsesgodtgørelserne forudsættes ydet efter regler fastsat på grundlag af beregning af kapitalværdien af optjente pensionsrettigheder.
Da sådanne aktuarmæssige beregninger især afhænger af forskelsrenten mellem den effektive forrentning, der kan forventes opnået af opsparede pensionsmidler, og de forventede stigninger fremover af tjenestemandspensionerne, er det fundet hensigtsmæssigt, at regler om fratrædelsesgodtgørelsernes størrelse fastsættes af finansministeren efter indhentet udtalelse fra lønningsrådet.
 Stk. 2 svarer til § 39, stk. 1, i den gældende lov.
Stk. 3 svarer til § 39, stk. 2, i den gældende lov.
Bestemmelsen er udvidet til også at omhandle genindbetaling af udbetalte fratrædelsesgodtgørelser, således at de nærmere regler om tilbageføringen foreslås fastsat af finansministeren.
Til § 22 I henhold til den gældende lovs § 20, stk. 4, er tjenestemænd eller tidligere tjenestemænd ved tjenestemandsansættelse i EF berettiget til - mod bortfald af retten til opsat pension - at få overført et beløb fra statskassen, der for hvert pensionsalderår udgør 5 pct. af den årlige pensionsgivende lønning på fratrædelsestidspunktet som tjenestemand i staten m.v. med tillæg af 0,15 pct. af samme lønning for hvert fulde år, ansættelse som tjenestemand i staten m.v. er sket efter det fyldte 25. år.
Denne formel for beregning af beløbsoverførsler til EF er den samme, som anvendes ved individuelle overgange mellem tjenestemandsstillinger i staten og i kommuner i henhold til en aftale, der i 1975 blev indgået mellem Finansministeriet og de kommunale organisationer m.v.
De aktuarmæssige forudsætninger ændres med tiden, og forudsætningerne for beregningsformlen kan derfor afvige fra dem, der nu måtte blive lagt til grund for beregningen af fratrædelsesgodtgørelserne efter den foreslåede § 21. Hertil kommer, at der ikke sker realrenteafgiftsbeskatning af overførte beløb til EF.
Som følge heraf er det fundet hensigtsmæssigt, at en særlig beregningsformel for overførselsbeløb til EF ikke fastsættes i loven, men af finansministeren efter indhentet udtalelse fra lønningsrådet.
Den foreslåede adgang til eventuel ydelse af en fratrædelsesgodtgørelse i stedet for opsat pension til tjenestemænd, der fratræder, jf. § 21, må i henhold til EF-tjenestemandsvedtægten indebære, at der tilvejebringes hjemmel i § 22, stk. 1, til, at en tidligere tjenestemand ved tjenestemandsansættelse i EF kan vælge at få en sådan fratrædelsesgodtgørelse overført fra statskassen til EF mod bortfald af retten til opsat pension eller det nævnte overførselsbeløb.
Bestemmelsen i stk. 2 om genindbetaling ved genansættelse i tjenestemandsstilling i staten m.v. af et til EF overført beløb svarer til den gældende lovs § 20, stk. 5, jf. § 3a og § 3b, idet dog de nærmere regler om tilbageføringen foreslås fastsat af finansministeren, jf. bemærkningerne til lovforslagets § 1, nr. 3 og 4.
Til § 23 Til nr. 9 Den foreslåede bestemmelse i § 23, stk. 1, svarer med en redaktionel ændring til stk. 2 i den gældende lov.
I stk. 2 foreslås, at fremtidige opsatte pensioner reguleres på samme måde som andre tjenestemandspensioner.
Krav på opsatte pensioner, der er opnået ved fratræden før ændringslovens ikrafttræden, vil blive justeret efter den regulering af tjenestemandspensioner, der sker fra ikrafttrædelsestidspunktet.
Det vil sige, at såvel de allerede opsatte pensioner fra reguleringstidspunktet pr. 1. april 1986 som fremtidige opsatte pensioner forhøjes med samme kronebeløb som en tilsvarende aktuel pension på samme skalatrin og med samme pensionsalder.
Med forslagets stk. 3 og stk. 4 vil det maksimale dyrtidstillæg fremgå direkte af loven.
Der henvises iøvrigt til lovforslagets almindelige bemærkninger.
Til nr. 10 Ændringen er af redaktionel karakter, da bestemmelserne er overført til § 21, stk. 2 og 3.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. § 1, stk. 1, ændres således:
»§ 1. En tjenestemand i Grønland er berettiget til egenpension, når han efter 10 fulde års ansættelse i en stilling, i hvilken ansættelsen efter reglerne i §§ 3, 3a og 3b kan medregnes i pensionsalderen, afskediges på grund af alder, som følge af helbredsbetinget utjenstdygtighed eller af anden ham utilregnelig årsag.
En tjenestemand på prøve, der ikke er varigt ansat i en anden tjenestemandsstilling, og som ikke er fundet egnet til varig ansættelse efter prøvetidens udløb og afskediges af denne årsag, er ikke berettiget til egenpension, med mindre den pågældende har fået inddraget en pension efter § 9.« --/ § 1. En tjenestemand i  

 Grønland er berettiget til egenpension, når han efter 10 års ansættelse i en  

 stilling, i hvilken ansættelsen efter reglerne i §§ 3, 3 a og 3 b kan  

 medregnes i pensionsalderen, afskediges på grund af alder, som følge af  

 helbredsbetinget utjenstdygtighed eller af anden ham utilregnelig årsag. /-- 2. § 3, stk. 7, 2. pkt., ændres således:
»Stk. 7. Såfremt en tjenestemand er ansat på grund af ganske særlige kvalifikationer, kan ministeren efter indhentet udtalelse fra lønningsrådet bestemme, at pensionsalderen forhøjes med indtil 10 år.
Ved afsked på grund af alder og ved opgørelse af krav på opsat pension, fratrædelsesgodtgørelse eller overførselsbeløb til De Europæiske Fællesskaber efter §§ 20-22 medregnes som forhøjet pensionsalder højst et tidsrum svarende til ansættelsestiden.« --/  

 Stk. 7, 2. punktum.
Ved afsked på grund af alder eller ved opgørelse af krav  

 på opsat pension efter §§ 20, stk. 1-3, 21 og 22 eller ved overførsel af det  

 i § 20, stk. 4, nævnte beløb medregnes som forhøjet pensionsalder højst et  

 tidsrum svarende til ansættelsestiden. /-- 3. § 3a, stk. 3, og 4, ophæves. --/ Stk. 3. Bestemmelsen i § 39, stk. 2,  

 finder ikke anvendelse, såfremt udtrædelsesgodtgørelsen omfatter  

 tilbagebetalte pensionsbidrag fra tidligere tjenestemandsansættelse.
Stk. 4.  

 § 20, stk. 5, finder ikke anvendelse, såfremt udtrædelsesgodtgørelsen  

 omfatter overførte pensionsbidrag fra tidligere tjenestemandsansættelser. /-- 4. § 3b, stk. 2 og 3, ophæves.
Stk. 4 bliver herefter stk. 2. --/ Stk. 2. Bestemmelsen i § 39, stk. 2,  

 finder ikke anvendelse, såfremt tilbagebetalte pensionsbidrag fra tidligere  

 tjenestemandsansættelser indgår i den i stk. 1 nævnte aktuarmæssige værdi.  

 Stk. 3. § 20, stk. 5, finder ikke anvendelse, såfremt det i stk. 1 nævnte  

 beløb omfatter overførte pensionsbidrag fra tidligere  

 tjenestemandsansættelser. /-- 5. I § 4 indsættes efter stk. 1 som nye stykker:
»Stk. 2. Finansministeren kan efter indhentet udtalelse fra lønningsrådet bestemme, at en tjenestemand, der efter ansøgning overgår til en anden tjenestemandsstilling med en lavere pensionsgivende lønindtægt, kan bevare ret til at få pensionen beregnet efter den hidtidige, højere pensionsgivende løn.
Stk. 3. Finansministeren kan efter indhentet udtalelse fra lønningsrådet forhøje det i stk. 1 nævnte lønmæssige grundlag for pensionsberegningen for en tjenestemand, der har været konstitueret i en tjenestemandsstilling med en højere pensionsgivende lønindtægt uden at blive ansat i stillingen.« 6. I § 6 indsættes efter stk. 2 som nyt stykke:
»Stk. 3. Finansministeren kan, når ganske særlige forhold taler derfor, bestemme, at stk. 1 kan finde anvendelse, hvor fratræden sker umiddelbart efter det fyldte 60. år.« 7. § 11, stk. 2, 2. pkt. affattes således:
»Stk. 2. Er den afdøde ægtefælle afgået ved døden som følge af tilskadekomst i tjenesten, udgør pensionen det beløb, der gælder for en pensionsalder på 37 år.
Det samme gælder, såfremt den afdøde ægtefælle var pensioneret med ret til pension efter § 7.« --/  

 Det samme gælder, såfremt den afdøde ægtefælle oppebar pension efter § 7. /-- 8. § 20-22 affattes således:
»§ 20. En tjenestemand, der har opnået en pensionsalder på mindst 3 år, og som fratræder tjenesten uden at være berettiget til pension efter § 1 og uden at overgå til anden ansættelse, som efter § 3 medregnes i pensionsalderen, er berettiget til opsat pension, jf.
 stk. 5.
Stk. 2. Retten til opsat pension ophører, såfremt den pågældende påny ansættes i en stilling, i hvilken ansættelsen efter § 3 kan medregnes i pensionsalderen.
Stk. 3. Opsat pension beregnet efter stk. 5 udbetales fra den 1. i måneden efter det fyldte 60. år.
Indtræder der efter afskedigelsen erhvervsudygtighed, der medfører tilkendelse af understøttelse fra det offentlige som følge af mistet erhvervsevne, udbetales pensionen dog fra samme tidspunkt som understøttelsen.
Stk. 4. Ved død har den pågældendes evt. ægtefælle samt evt. børn, overfor hvem pågældende havde forsørgelsespligt, indtil deres fyldte 18. år ret til at få udbetalt en pensionsydelse fra den 1.
i måneden efter dødsfaldet, jf. stk. 6-8. Dette gælder for en ægtefælle, selvom ægteskabet er indgået efter tjenestemandens afsked med opsat pension, men ikke, hvis ægteskabet er indgået på dødslejet, eller efter at den afdøde var fyldt 60 år.
Stk. 5. Den opsatte pension efter stk. 1 svarer til egenpensionen beregnet efter § 5, stk. 1, jf. § 23, på grundlag af tjenestemandens pensionsalder og pensionsgivende lønindtægt ved fratrædelsen.
Stk. 6. Pension til den efterlevende ægtefælle udgør 2/3 af den pension, hvortil den afdøde var berettiget efter stk. 5.
Stk. 7. Børnepension udgør for hvert barn 10 pct. eller, såfremt der ikke udbetales ægtefællepension, 20 pct. af den pension, hvortil afdøde efter stk. 5 var berettiget.
Børnepension kan dog ikke overstige pension efter § 14, jf. § 23.
Stk. 8. Pension efter stk. 7 i forbindelse med pension til ægtefællen kan ikke overstige pensionen efter stk. 5. Det samme gælder de samlede pensioner til efterlevende børn.
§ 21. Finansministeren kan efter indhentet udtalelse fra lønningsrådet bestemme, at en fratrædende tjenestemand i stedet for ret til opsat pension kan få en fratrædelsesgodtgørelse, der skal anvendes som indbetaling til en pensionsordning, der kan godkendes af finansministeren, og som ikke senere kan tilbagekøbes uden finansministerens samtykke.
Stk. 2. En tjenestemand, som fratræder sin stilling uden at være berettiget til pension efter § 1, kan for ansættelsestid forud for 1. juli 1969 vælge at få udbetalt pensionsbidrag efter bestemmelserne i § 43, stk. 3 i lov om statens tjenestemænd i Grønland af 1964 i stedet for at bevare ret til opsat pension eller evt. fratrædelsesgodtgørelse eller til overførselsbeløbet efter § 22.
Stk. 3. Pensionsbidrag, der i henhold til stk. 2 er udbetalt ved ophør af tjenestemandsansættelse, samt fratrædelsesgodtgørelse efter stk. 1, skal ved genansættelse i tjenestemandsstilling tilbageføres efter regler, der fastsættes af finansministeren efter forelæggelse for lønningsrådet.
§ 22. Ved tjenestemandsansættelse under De Europæiske Fællesskaber kan den pågældende i stedet for opsat pension vælge fra statskassen til De Europæiske Fællesskaber at få overført fratrædelsesgodtgørelse efter § 21 eller et af finansministeren efter indhentet udtalelse fra lønningsrådet nærmere fastsat overførselsbeløb.
 Stk. 2. Fratrædelsesgodtgørelsen eller overførselsbeløbet efter stk.
1 skal ved genansættelse i tjenestemandsstilling tilbageføres efter regler, der fastsættes af finansministeren efter forelæggelse for lønningsrådet.« --/ § 20. En tjenestemand, der har  

 opnået en pensionsalder på mindst 3 år, og som fratræder tjenesten uden at  

 være berettiget til pension efter § 1, har ret til en pensionsydelse svarende  

 til egenpension beregnet efter § 5, jf. § 23, på grundlag af hans  

 pensionsalder og pensionsgivende lønningsindtægt ved fratrædelsen (opsat  

 pension). Dette gælder dog ikke, hvis tjenestemanden overgår til anden  

 ansættelse, som efter § 3 medregnes i hans pensionsalder, eller ansættes som  

 tjenestemand under De Europæiske Fællesskaber og til Fællesskaberne fra  

 statskassen får overført det i stk. 4 nævnte beløb.
Stk. 2. Opsat pension  

 udbetales fra den 1. i måneden efter det fyldte 60. år.
Indtræder der efter  

 afskedigelsen erhvervsudygtighed, der medfører tilkendelse af understøttelse  

 fra det offentlige som følge af mistet erhvervsevne, udbetales pensionen dog  

 fra samme tidspunkt som understøttelsen.
Stk. 3. Retten til opsat pension  

 ophører, såfremt den pågældende på ny ansættes i en stilling, i hvilken  

 ansættelsen efter § 3 kan medregnes i hans pensionsalder.
Stk. 4. Retten til  

 opsat pension ophører endvidere, såfremt den pågældende senere ansættes som  

 tjenestemand under De Europæiske Fællesskaber og til Fællesskaberne fra  

 statskassen får overført et beløb, der for hvert pensionsalderår efter §§ 3,  

 3 a og 3 b udgør 5 pct. af den årlige pensionsgivende lønningsindtægt på  

 fratrædelsestidspunktet som tjenestemand i staten i Grønland med tillæg af  

 0,15 pct. af nævnte lønningsindtægt for hvert fulde år, ansættelsen som  

 tjenestemand i staten i Grønland er sket efter det fyldte 25. år.
Stk. 5. Ved  

 genansættelse i en statstjenestemandsstilling i Grønland må et til De  

 Europæiske Fællesskaber efter stk. 4 overført beløb på ny indbetales. § 21.  

 Når en person, der var berettiget til opsat pension, afgår ved døden, har  

 ægtefællen ret til en pension, der udgør 2/3 af den pension, hvortil afdøde  

 var berettiget.
Dette gælder dog ikke, hvis ægteskabet blev indgået på  

 dødslejet eller efter, at den afdøde ægtefælle var fyldt 60 år.
Stk. 2.  

 Pension efter stk. 1 udbetales med virkning fra den 1. i måneden efter  

 dødsfaldet. § 22. Når en person, der var berettiget til opsat pension, afgår  

 ved døden, er børn, over for hvem han havde forsørgelsespligt, fra den 1. i  

 måneden efter dødsfaldet berettiget til en pension, der for hvert barn udgør  

 10 pct. af den pension, hvortil afdøde var berettiget.
For så vidt der ikke  

 udbetales ægtefællepension, udgør pensionen for hvert barn 20 pct. af den  

 opsatte pension.
Stk. 2. Pension efter stk. 1 i forbindelse med pension til  

 ægtefællen kan dog ikke overstige pensionen efter § 20. Det samme gælder de  

 samlede pensioner til efterlevende børn.
Stk. 3. Retten til børnepension  

 efter stk. 1 vedvarer indtil barnets fyldte 18. år. /-- 9. § 23 affattes således:
»§ 23. Når der sker generel ændring af lønninger til statens tjenestemænd i Grønland, foretages tilsvarende regulering af pensioner og efterindtægt, jf. kapitel 1-4, samt af ventepenge og rådighedsløn i medfør af § 32 i lov om statens tjenestemænd i Grønland.
Egenpensionens og ægtefællepensionens basisbeløb, de i §§ 4 og 5 fastsatte beløbsgrænser samt de efter § 14 gældende satser for børnepensionstillæg og børnepension reguleres på samme måde.
Stk. 2. Opsatte pensioner, der er nævnt i kapitel 5, reguleres med virkning fra 1. april 1986 efter bestemmelsen i stk. 1.
Stk. 3. Pensioner og efterindtægt efter bestemmelserne i kap. 1-4 samt ventepenge og rådighedsløn i medfør af § 32 i lov om statens tjenestemænd i Grønland dyrtidsreguleres indtil 1. januar 1986 på samme måde som lønninger til statens tjenestemænd i Grønland.
De enkelte dyrtidsportioner til pension m.v. kan dog for dyrtidsportioner udløst før 1. januar 1984 højst udgøre 3 pct. af grundpensionen for hver fulde 3 points« udsving i reguleringspristallet, medens dyrtidsportioner udløst mellem 1.
januar 1984 og 1. januar 1986, hvor dyrtidsreguleringen bortfalder, højst kan udgøre 6,75 pct. af grundpensionen.
Stk. 4. Til pensioner og til efterindtægt, jf. kap. 1-4, til ventepenge og rådighedsløn og til pensioner efter kap. 5, der er opsat 1. oktober 1985 og senere, ydes dyrtidstillæg på ialt 49.712,00 kr. årligt, dog maksimalt det kronebeløb, som dyrtidstillægget udgør pr. 1. oktober 1985, jf. stk. 3. Til pensioner efter kap. 5, der er opsat før 1. oktober 1985, ydes det dyrtidstillæg, som blev beregnet på fratrædelsestidspunktet.' --/ § 23.  

 Pensioner og efterindtægt efter bestemmelserne i kap. 1-4 samt ventepenge og  

 rådighedsløn i medfør af § 32 i lov om statens tjenestemænd i Grønland  

 dyrtidsreguleres på samme måde som lønninger til statens tjenestemænd i  

 Grønland.
De enkelte dyrtidsportioner til pensioner m.v. kan dog højst  

 andrage 3 pct. af grundpensionen for hver fulde 3 points' udsving i  

 reguleringspristallet.
Stk. 2. Når der sker generel ændring af lønninger til  

 statens og kommunernes tjenestemænd i Grønland, foretages tilsvarende  

 regulering af de i stk. 1 nævnte pensioner og efterindtægt.
Egenpensionens og  

 ægtefællepensionens basisbeløb, de i §§ 4 og 5 fastsatte beløbsgrænser samt  

 de efter § 14 gældende satser for børnepensionstillæg og børnepension  

 reguleres på samme måde.
Stk. 3. Pensioner efter kap. 5 reguleres efter  

 bestemmelserne i stk. 1-2, når udbetaling påbegyndes. /-- 10. § 39 ophæves. --/ § 39. En tjenestemand, der fratræder sin stilling  

 uden at være berettiget til pension efter § 1, kan i stedet for at bevare ret  

 til opsat pension efter §§ 20, stk. 1-3, 21 og 22 eller til  

 overførselsbeløbet efter § 20, stk. 4, for ansættelsestid forud for denne  

 lovs ikrafttræden vælge at få udbetalt pensionsbidrag efter bestemmelserne i  

 § 43, stk. 3, i lov om statens tjenestemænd i Grønland af 1964. Stk. 2.  

 Pensionsbidrag, der er tilbagebetalt ved ophør af tjenestemandsansættelse,  

 skal ved genansættelse i tjenestemandsstilling på ny indbetales efter de  

 hidtidige regler.
