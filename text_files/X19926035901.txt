Finanstilsynet har meddelt, at salg af en aktiepost i moderselskabet  

 (holding) på 22% til en anden investor ikke var omfattet af § 7b, idet denne  

 aktiepost ikke formodedes at indebære dominerende indflydelse på  

 moderselskabet, og idet den dominerende ejerkreds i moderselskabet ikke ville  

 blive ændret Finanstilsynets afgørelse af 10. januar 1992 vedrørende direkte eller  

 indirekte besiddelse af en kvalificeret andel, jf. bank- og sparekasselovens  

 §7b.
 En koncern forespurgte telefonisk den 3. januar 1992, hvorvidt et  

 holdingselskab, som ejer en bank, vil være berørt af lovens §7b, stk. 1 og 2,  

 såfremt en aktiepost i holdingselskabet på 22% blev solgt til en investor (et  

 udenlandsk selskab).
Det blev af tilsynet meddelt, at salg af en aktiepost i holdingselskabet  

 på 22% til en anden investor ikke vil være omfattet af lovens §7b, idet en  

 aktiepost på 22% ikke formodedes at indebære dominerende indflydelse på  

 holdingselskabet.
Ved handelen ville den dominerende ejerkreds i  

 holdingselskabet ikke blive ændret, hvorfor der ikke skete en ændring i  

 ejerforholdet til banken (datteren af holdingselskabet).
 Såfremt der i holdingselskabet var blevet solgt så stor en ejerandel, at  

 den kreds af investorer, som dominerede holdingsselskabet, var blevet ændret,  

 må et sådant salg antages at være omfattet af lovens §7b.
