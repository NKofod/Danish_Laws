Bekendtgørelse om ændring af  

 bekendtgørelse om EF-statsborgeres adgang til at udøve  

 virksomhed som tandlæge i Danmark1) (Forenklet ajourføring af fortegnelser over  

 eksamensbeviser m.v.) § 1 I bekendtgørelse nr. 33 af 25. januar 1980 om EF-statsborgeres  

 adgang til at udøve virksomhed som tandlæge i Danmark, som  

 ændret ved bekendtgørelse nr. 335 af 21. juni 1982,  

 bekendtgørelse nr. 140 af 23. marts 1993 og bekendtgørelse nr.  

 748 af 16. august 1994, foretages følgende ændringer:
 1. I § 1, stk. 2, nr. 1, ændres »som  

 nævnt i artikel 3 i« til: »som nævnt i bilag A til«.
 2. I § 1, stk. 2, nr. 1, indsættes i  

 slutningen af 1. pkt. følgende:
»og direktiv 2001/19/EF (EFT nr.
L 206 af 31. juli 2001)  

 om forenklet ajourføring af fortegnelserne over de eksamensbeviser,  

 der kan anerkendes automatisk m.v.« 3. Efter § 1, stk. 2, nr. 1, indsættes som  

nr. 2 følgende bestemmelse:
»2) at ansøgeren, såfremt det udstedte  

 eksamensbevis, certifikat eller andet kvalifikationsbevis som tandlæge  

 efter nr. 1 ikke svarer til benævnelserne for uddannelseslandet i  

 EF-direktiv nr. 78/686/EØF, fremlægger en attestation udstedt af  

 de kompetente myndigheder i uddannelseslandet.
Det skal af attestationen  

 fremgå, at det pågældende eksamensbevis, certifikat eller  

 andet kvalifikationsbevis som tandlæge er udstedt for en uddannelse,  

 der er i overensstemmelse med bestemmelserne i EF-direktiv nr.  

 78/686/EØF, og at uddannelsen af uddannelseslandet sidestilles med de  

 i EF-direktiv nr. 78/686/EØF benævnte uddannelser.« Nr. 2 bliver herefter nr. 3.
 4. I § 2, stk. 2, nr. 2, ændres »som  

 nævnt i artikel 5 i« til: »som nævnt i bilag B til«.
 5. Efter § 3 a indsættes: som § 3 b  

 følgende bestemmelse:
»§ 3 b.
Eksamensbeviser,  

 certifikater og andre kvalifikationsbeviser for læger, der i Italien  

 udstedes til personer, som har påbegyndt deres lægeuddannelse  

 på universitetsniveau efter den 28. januar 1980 og senest den 31.  

 december 1984, anerkendes i Danmark.
 Stk. 2. De i stk. 1 nævnte eksamensbeviser,  

 certifikater og andre kvalifikationsbeviser for italienske læger, skal  

 være ledsaget af en attestation, der er udstedt af de kompetente  

 italienske myndigheder, hvoraf det fremgår:
1)	at disse personer har bestået den særlige  

 egnethedsprøve, der afholdes af de kompetente italienske myndigheder  

 med henblik på at påvise, at den pågældendes  

 kundskabs- og kompetenceniveau kan sidestilles med de personers, der er i  

 besiddelse af det bilag A til EF-direktiv nr. 78/686/EØF  

 anførte eksamensbevis for Italien, 2)	at de faktisk og retmæssigt og som hovedbeskæftigelse i  

 Italien har udøvet de i artikel 5 i direktiv 78/687/EØF  

 omhandlede former for virksomhed i mindst tre på hinanden  

 følgende år i løbet af de fem år, der går  

 forud for udstedelse af attestationen, og 3)	at de er bemyndiget til at udøve eller faktisk og  

 retmæssigt som hovedbeskæftigelse udøver de i artikel 5 i  

 direktiv 78/687/EØF omhandlede former for virksomhed på samme  

 betingelser som indehavere af de i bilag A til EF-direktiv nr.  

 78/686/EØF anførte eksamensbeviser, certifikater og andre  

 kvalifikationsbeviser for Italien.
Stk. 3. Italienske læger, der har gennemført  

 studier af mindst tre års varighed, der af de italienske kompetente  

 myndigheder attesteres som svarende til den i artikel 1 i direktiv  

 78/687/EØF omhandlede uddannelse, er undtaget fra  

 egnethedsprøve, som nævnt i stk. 2, nr. 1.« 6. Efter § 3 b indsættes: som § 3 c  

 følgende bestemmelse:
»§ 3 c.
Ansøgere,  

 der fremlægger et eksamensbevis, certifikat eller andet  

 kvalifikationsbevis omfattet af direktiv 78/687/EØF, der ikke er  

 erhvervet i en medlemsstat, gennemgås af Sundhedsstyrelsen med henblik  

 på eventuel anerkendelse i Danmark i de tilfælde, hvor  

 eksamensbeviset, certifikatet eller andet kvalifikationsbevis er blevet  

 anerkendt i en medlemsstat på baggrund af samtidig uddannelse og/eller  

 erhvervserfaring opnået i en medlemsstat.
Stk. 2. Sundhedsstyrelsens gennemgang af ansøgning i  

 henhold til stk. 1 skal være afsluttet senest 3 måneder  

 efter ansøgningens indgivelse.« § 2 Bekendtgørelsen træder i kraft den 18. januar 2003.
Indenrigs- og Sundhedsministeriet, den 7.  

 januar 2003 Lars Løkke Rasmussen /Annika Valla Broman 1)   Bekendtgørelsen  

 indeholder bestemmelser, der gennemfører dele af Europa-Parlamentets  

 og Rådets direktiv 2001/19/EF af 14. maj 2001, EF-Tidende L 206 af 31.  

 juli 2001 s. 1, om ændring af Rådets direktiv 89/48/EØF,  

 EF-tidende L 019 af 24. januar 1989 s. 16, og 92/51/EØF, EF-Tidende L  

 209 af 24. juli 1992 s. 25, om den generelle ordning for anerkendelse af  

 erhvervsuddannelser og om ændring af Rådets direktiv  

 77/452/EØF, EF-Tidende L 176 af 15. juli 1977 s. 1, 77/453/EØF,  

 EF-Tidende L 176 af 15. juli 1977 s. 8, 78/686/EØF, EF-Tidende L 233  

 af 24. august 1978 s. 1, 78/687/EØF, EF-Tidende L 233 af 24. august  

 1978 s. 10, 80/154/EØF, EF-Tidende L 033 af 11. februar 1980 s. 1,  

 80/155/EØF, EF-Tidende L 033 af 11. februar 1980 s. 8,  

 85/432/EØF, EF-Tidende L 253 af 24. september 1985 s. 34,  

 85/433/EØF, EF-Tidende L 253 af 24. september 1985 s. 37 og  

 93/16/EØF, EF-Tidende L 165 af 7. juli 1993 s. 1, om følgende  

 erhverv: sygeplejersker med ansvar for den almene sundheds- og sygepleje,  

 tandlæger, jordemødre, farmaceuter og læger.
