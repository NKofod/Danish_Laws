Cirkulære om samarbejde mellem politiet og Færdselsstyrelsen om gennemførelsen af syn ved vejsiden af erhvervskøretøjer1) I henhold til § 4, stk. 1, nr. 3, i lovbekendtgørelse nr. 959 af 24. september 2012 om godkendelse og syn af køretøjer fastsættes herved efter forhandling med Rigspolitiet regler for samarbejdet mellem politiet og Færdselsstyrelsen om gennemførelse af syn ved vejsiden af erhvervskøretøjer:
Indledning § 1. Syn ved vejsiden af erhvervskøretøjer skal ske i overensstemmelse med bestemmelserne i Europa-Parlamentets og Rådets direktiv 2014/47/EU af 3. april 2014 om syn ved vejsiden af erhvervskøretøjer, der kører på Unionens område, og om ophævelse af direktiv 2000/30/EF, jf. bilag 1.
Køretøjer § 2. Kontrollen omfatter følgende erhvervskøretøjer med en konstruktivt bestemt maksimalhastighed på over 25 km/t:
 1) Motorkøretøjer  køretøjsklasse M2 og M3- fortrinsvist konstrueret og fremstillet til befordring af personer og deres bagage, med mere end otte siddepladser foruden førerens siddeplads.
 2) Motorkøretøjer  køretøjsklasse N2 og N3- fortrinsvist konstrueret og fremstillet til godstransport med en totalvægt på over 3,5 ton.
 3) Påhængskøretøjer  køretøjsklasse O3 og O4 -  konstrueret og fremstillet til godstransport eller personbefordring såvel som til personers ophold og med en totalvægt på over 3,5 tons.
 4) Hjultraktorer, der navnlig anvendes på offentlig vej til erhvervskørsel, og som har en konstruktivt bestemt maksimalhastighed over 40 km/t.
Undersøgelser § 3. Syn ved vejsiden omfatter indledende syn ved vejsiden, som gennemføres i overensstemmelse med artikel 10, stk. 1, i direktiv 2014/47/EU og mere detaljerede syn ved vejsiden, som gennemføres i overensstemmelse med artikel 10, stk. 2-4, i direktiv 2014/47/EU.
Stk. 2. For køretøjstyperne i § 2, nr. 1-3, skal antallet af indledende syn ved vejsiden i hvert kalenderår svare til mindst 5 % af det samlede antal af disse køretøjer, som er registreret i Danmark.
Antallet af registrerede køretøjer opgøres af Færdselsstyrelsen pr. 1. januar det pågældende kalenderår.
Myndigheder § 4. Syn ved vejsiden af erhvervskøretøjer efter dette cirkulære foretages af Færdselsstyrelsens inspektører i samarbejde med politiet.
 Stk. 2. Færdselsstyrelsen er nationalt kontaktpunkt i henhold til artikel 17 i direktiv 2014/47/EU.
 Stk. 3. For hvert indledende syn ved vejsiden, som gennemføres af politiet uden deltagelse af Færdselsstyrelsens inspektører, meddeler politiet oplysning om køretøjets registreringsland, køretøjets klasse og resultatet af det indledende syn til Færdselsstyrelsen.
Stk. 4. Ved afslutningen af et mere detaljeret syn, udarbejder Færdselsstyrelsen en rapport i overensstemmelse med bilag V til direktiv 2014/47/EU.
En kopi af synsrapporten udleveres til køretøjets fører.
 Stk. 5. Der foretages årligt regelmæssige samordnede syn ved vejsiden i overensstemmelse med artikel 19 i direktiv 2014/47/EU.
Risikoklassificeringssystem § 5. For de køretøjer, der er nævnt i § 2, nr. 1-3, indføjer Færdselsstyrelsen oplysningerne om antallet og alvorsgraden af de i bilag II og, hvor det er relevant, bilag III til direktiv 2014/47/EU omhandlede mangler, der konstateres på køretøjer, der benyttes af individuelle virksomheder, i det risikoklassificeringssystem, der er indført i henhold til cirkulære om standardkontroldirektivet.
Stk. 2. Til udarbejdelse af en risikoprofil på en virksomhed, kan der anvendes de kriterier, der er opstillet i bilag I til direktiv 2014/47/EU.
Disse oplysninger anvendes til at foretage nøjere og hyppigere kontrol af virksomheder, der er vurderet som havende høj risiko.
 Stk. 3. Ved udarbejdelse af risikoprofil anvendes de oplysninger, der er modtaget i forbindelse med samarbejde med andre medlemsstater.
Ikrafttræden § 6. Dette cirkulære træder i kraft den 20. maj 2018.
 Stk. 2. § 5 træder i kraft den 20. maj 2019.
 Stk. 3. Cirkulæreskrivelse nr. 75 af 4. december 2008 om syn ved vejsiden (§ 77-syn) af tunge køretøjer med henblik på undersøgelse for fejl og mangler ophæves.
Færdselsstyrelsen, den 16. maj 2018 Stefan Søsted Bilag 1 EUROPA-PARLAMENTETS OG RÅDETS DIREKTIV 2014/47/EU af 3. april 2014 om syn ved vejsiden af erhvervskøretøjer, der kører på Unionens område, og om ophævelse af direktiv 2000/30/EF 1) Cirkulæret indeholder bestemmelser, der gennemfører dele af Europa-Parlamentets og Rådets direktiv 2014/47/EU af 3. april 2014 om syn ved vejsiden af erhvervskøretøjer, der kører på Unionens område, og om ophævelse af direktiv 2000/30/EF, EU-tidende 2014, nr.
L 127, side 134.
