Civilretsdirektoratet stadfæstede statsamtets afslag på at behandle  

 ansøgning om skilsmissebevilling, hvor ingen af parterne havde bopæl i  

 Danmark.
Det var oplyst, at parterne ikke kunne blive skilt i Spanien, da de  

 spanske myndigheder ikke anerkendte et i Danmark indgået borgerligt ægteskab.
 Københavns Overpræsidium afslog af behandle parternes ansøgning om  

 skilsmisse på grund af, at parterne ikke opfyldte bopælskravet i  

 opløsningsbekendtgørelsens § 12.
Hustruen anførte i sin klage til Civilretsdirektoratet, at hun ikke kunne  

 blive skilt i Spanien, idet de lokale myndigheder ikke kunne anerkende det i  

 Danmark borgerligt indgåede ægteskab.
Idet begrundelsen for de spanske  

 myndigheders afvisning af at behandle skilsmisseansøgningen ikke skyldtes  

 hustruens danske statsborgerforhold, men derimod skyldtes, at ægteskabet var  

 indgået borgerligt, fandt Civilretsdirektoratet ikke, at der var grundlag for  

 ændring af overpræsidiets afgørelse, jf. opløsningsbekendtgørelsens § 12,  

 stk. 1, nr. 3.
