 I forlængelse af overenskomst- og aftaleforhandlingerne 1997 på det  

 offentlige arbejdsmarked har Kirkeministeriet indgået den i bilag 1. vedlagte  

 aftale med Organisationsdannelsen af CO II tjenestemænd i Kirkeministeriet  

 (OTK).
 Aftalerne medfører følgende ændringer i aflønning for ansatte i de  

 kirkegårdsleder- og kordegnestillinger, der er opregnet i bilag 2 A, 2 B og 2  

 C:
 1. Omklassificering af 22 stillinger som  

 kirkegårdsleder fra lønramme 21 til lønramme 24.
 Såfremt en kirkegårdsleder ved alderstillæg i den hidtidige lønramme ville  

 være oprykket til et løntrin (skalatrin) som svarer til eller er højere end  

 det, til hvilket kirkegårdslederen oprykkes i lønramme 24, bibeholdes den  

 hidtidige oprykningsdato dog.
 2. Omklassificering af 65 stillinger som kordegn fra  

 lønramme 9/15/17 til lønramme 15/20.
 Såfremt en kordegn ved alderstillæg i den hidtidige lønramme ville være  

 oprykket til et løntrin (skalatrin), som svarer til eller er højere end det,  

 til hvilket kordegnen oprykkes i lønramme 15/20, bibeholdes den hidtidige  

 oprykningsdato dog.
 3. Omklassificering af 76 stillinger som kordegn fra  

 lønramme 9/15/17 til lønramme 12/17.
 4. Ikrafttræden m.v.
Kirkeministeriet, den 15. april 1998 Steffen Brunes /Rasmus Rex Bilag 1.
Aftale Som resultat af forhandlingerne om fornyelse af aftaler og overenskomster  

 for perioden 1997 - 1999 mellem Finansministeriet og CFU afsattes en pulje  

 til lokal forhandling af omklassificering af stillinger under CO II's  

 forhandlingsområde.
I forlængelse heraf indgås herved i henhold til  

 tjenestemandslovens § 45, stk. 2, følgende aftale mellem  

 Organisationsdannelsen af CO-II tjenestemænd i Kirkeministeriet og  

 Kirkeministeriet vedrørende omklassificering af en række kirkegårdsleder-  

 og kordegnestillinger:
 § 1.  Der foretages varig omklassificering af 22  

 kirkegårdslederstillinger fra lønramme 21 til lønramme 24 i tjenestemændenes  

 lønrammesystem.
 Stk. 2.  Ved lønmæssig indplacering i lønramme 24  

 henføres kirkegårdslederen til det løntrin (skalatrin), som ligger nærmest  

 over det hidtidige inklusive rådighedstillæg og eventuelle andre særlige  

 tillæg med oprykning til næste løntrin (skalatrin) efter 2 år.
 Stk. 3.  Såfremt kirkegårdslederen ved alderstillæg i  

 den hidtidige lønramme ville være oprykket til et løntrin (skalatrin), som  

 svarer til eller er højere end det, til hvilket kirkegårdslederen oprykkes i  

 lønramme 24, bibeholdes den hidtidige oprykningsdato.
 § 2.  Der foretages varig omklassificering af 65  

 kordegnestillinger fra lønramme 9/15/17 til lønramme 15/20 i tjenestemændenes  

 lønrammesystem.
 Stk. 2.  Ved lønmæssig indplacering i lønramme 15/20  

 henføres kordegnen til det løntrin (skalatrin), som ligger nærmest over det  

 hidtidige inklusive rådighedstillæg og eventuelle andre særlige tillæg med  

 oprykning til næste løntrin (skalatrin) efter 2 år.
 Stk. 3.  Såfremt kordegnen ved alderstillæg i den  

 hidtidige lønramme ville være oprykket til et løntrin (skalatrin), som svarer  

 til eller er højere end det, til hvilket kordegnen oprykkes i lønramme 15/20,  

 bibeholdes den hidtidige oprykningsdato.
 § 3.  Der foretages varig omklassificering af 76  

 kordegnestillinger fra lønramme 9/15/17 til lønramme 12/17 i tjenestemændenes  

 lønrammesystem.
Stk. 2.  Lønforløbet i den nye lønramme 12/17 er  

 skalatrinnene 17, 18, 19, 20, 21, 22, 23, 24, 25 og 26 i tjenestemændenes  

 lønrammesystem.
De nævnte skalatrin er alle 2-årige.
 Stk. 3.  Ansatte kordegne, der på tidspunktet for  

 aftalens ikrafttræden lønmæssigt befinder sig i lønramme 9/15/17 i lønramme 9  

 på løntrin 1, 2 eller 3 (skalatrin 14, 15 eller 16) i tjenestemændenes  

 lønrammesystem indplaceres med virkning fra denne dato i lønramme 12 på  

 løntrin 1 (skalatrin 17) med oprykning til næste løntrin (skalatrin) efter 2  

 år.
§ 4.  Denne aftale træder i kraft den 1. oktober 1997 København, den 9. januar 1998 Organisationsdannelsen af  

 Kirkeministeriet CO-II tjenestemænd i Kirkeministeriet Egon Mortensen, formand Steffen Brunes, Kontorchef Bilag 2 A.
 Nedenævnte 22 stillinger som kirkegårdsleder omklassificeres fra lønramme  

 21 til lønramme 24:
