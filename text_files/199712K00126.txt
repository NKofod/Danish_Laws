Nr LSF 126 Forslag til Lov om ændring af lov om ferie, lov om  

 arbejdsløshedsforsikring m.v., lov om arbejdsmarkedsuddannelser, lov om en  

 aktiv arbejdsmarkedspolitik og lov om ændring af lov om Arbejdsmarkedets  

 Tillægspension med flere love (Ændringer i forbindelse med midlertidig  

 pensionsopsparing) Fremsat af arbejdsministeren (Jytte Andersen) den 5. december 1997 Vedtaget ved tredjebehandling den 19. december 1997 Lov nr. 1081 af 29/12/1997 § 1 I lov om ferie, jf. lovbekendtgørelse nr. 167 af 24. februar 1997,  

 foretages følgende ændring:
 1. I § 16, stk. 1, indsættes efter 2. pkt.:
»Endvidere yder arbejdsgiveren feriegodtgørelse og ferietillæg af  

 lønmodtagerens midlertidige pensionsopsparing i henhold til lov om  

 Arbejdsmarkedets Tillægspension kapitel 5 b.« § 2 I lov om arbejdsløshedsforsikring m.v., jf. lovbekendtgørelse nr. 27 af  

 13. januar 1997, som ændret ved lov nr. 377 af 10. juni 1997 og § 2 i lov nr.  

 803 af 24. oktober 1997, foretages følgende ændringer:
 1. § 85 e, stk. 3, 2. pkt., ophæves.
 2. I § 85 e, stk. 4, indsættes som 2. pkt.:
»Der kan herunder fastsættes regler om, at opsparingen fratrækkes  

 sammen med dagpengemodtagerens del af ATP-bidraget, jf. § 85 c, stk. 4, og at  

 det samlede beløb for en uge nedrundes til nærmeste hele kronebeløb.« § 3 I lov om arbejdsmarkedsuddannelser, jf. lovbekendtgørelse nr. 53 af 23.  

 januar 1997, som ændret ved lov nr. 378 af 10. juni 1997 og § 3 i lov nr. 803  

 af 24. oktober 1997, foretages følgende ændringer:
 1. § 38 b, stk. 3, 2. pkt., ophæves.
 2. I § 38 b, stk. 4, indsættes som 2. pkt.:
»Der kan herunder fastsættes regler om, at opsparingen fratrækkes  

 sammen med deltagerens del af ATP-bidraget, jf. § 38 a, stk. 4, og at det  

 samlede beløb for en uge nedrundes til nærmeste hele kronebeløb.« § 4 I lov om en aktiv arbejdsmarkedspolitik, jf. lovbekendtgørelse nr. 508 af  

 18. juni 1997, som ændret ved § 4 i lov nr. 803 af 24. oktober 1997,  

 foretages følgende ændringer:
 1. § 41 c, stk. 3, 2. pkt., ophæves.
 2. I § 41 c, stk. 4, indsættes som 2. pkt.:
»Der kan herunder fastsættes regler om, at opsparingen fratrækkes  

 sammen med medlemmets del af ATP-bidraget, jf. § 41 b, stk. 3, og at det  

 samlede beløb for en uge nedrundes til nærmeste hele kronebeløb.« § 5 I lov nr. 803 af 24. oktober 1997 om ændring af lov om Arbejdsmarkedets  

 Tillægspension med flere love. (Midlertidig pensionsopsparing) foretages  

 følgende ændring:
 1. I § 15, stk. 4, ændres »der udbetales for uge 2 til  

 og med uge 53 i 1998« til: »der udbetales i perioden fra og med den  

 5. januar 1998 til og med den 31. december 1998«.
§ 6 Lovforslaget kan stadfæstes straks efter vedtagelsen.
§ 7 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om ferie, jf. lovbekendtgørelse nr. 167 af 24. februar 1997,  

 foretages følgende ændring:
 1. I § 16, stk. 1, indsættes efter 2. pkt .:
 »Endvidere yder arbejdsgiveren feriegodtgørelse og ferietillæg af  

 lønmodtagerens midlertidige pensionsopsparing i henhold til lov om  

 Arbejdsmarkedets Tillægspension kap. 5 b.«.
§ 2 I lov om arbejdsløshedsforsikring m.v., jf. lovbekendtgørelse nr. 27 af  

 13. januar 1997, som ændret ved lov nr. 377 af 10. juni 1997 og § 2 i lov nr.  

 803 af 24. oktober 1997, foretages følgende ændringer:
 1. § 85 e, stk. 3, 2. pkt., ophæves.
 2. I § 85 e, stk. 4, indsættes som 2. pkt .:
 »Der kan herunder fastsættes regler om, at opsparingen fratrækkes  

 sammen med dagpengemodtagerens del af ATP-bidraget, jf. § 85 c, stk. 4, og at  

 det samlede beløb for en uge nedrundes til nærmeste hele kronebeløb.«.
§ 3 I lov om arbejdsmarkedsuddannelser, jf. lovbekendtgørelse nr. 53 af 23.  

 januar 1997, som ændret ved lov nr. 378 af 10. juni 1997 og § 3 i lov nr. 803  

 af 24. oktober 1997, foretages følgende ændringer:
 1. § 38 b, stk. 3, 2. pkt., ophæves.
 2. I § 38 b, stk. 4, indsættes som 2. pkt .:
 »Der kan herunder fastsættes regler om, at opsparingen fratrækkes  

 sammen med deltagerens del af ATP-bidraget, jf. § 38 a, stk. 4, og at det  

 samlede beløb for en uge nedrundes til nærmeste hele kronebeløb.«.
§ 4 I lov om en aktiv arbejdsmarkedspolitik, jf. lovbekendtgørelse nr. 508 af  

 18. juni 1997, som ændret ved § 4 i lov nr. 803 af 24. oktober 1997,  

 foretages følgende ændringer:
 1. § 41 c, stk. 3, 2. pkt., ophæves.
 2. I § 41 c, stk. 4, indsættes som 2. pkt .:
 »Der kan herunder fastsættes regler om, at opsparingen fratrækkes  

 sammen med medlemmets del af ATP-bidraget, jf. § 41 b, stk. 3, og at det  

 samlede beløb for en uge nedrundes til nærmeste hele kronebeløb.«.
§ 5 I lov nr. 803 af 24. oktober 1997 om ændring af lov om Arbejdsmarkedets  

 Tillægspension med flere love foretages følgende ændring:
 1. I § 15, stk. 4, ændres »der udbetales for uge 2 til  

 og med uge 53 i 1998« til: »der udbetales i perioden fra og med den  

 5. januar 1998 til og med den 31. december 1998«.
§ 6 Lovforslaget kan stadfæstes straks efter vedtagelsen.
§ 7 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Folketinget vedtog den 24. oktober 1997 lovgivningen om midlertidig  

 pensionsopsparing (lov nr. 803 af 24. oktober 1997). I forbindelse med den  

 praktiske gennemførelse af lovgivningen har der vist sig behov for at  

 foretage mindre justeringer i lovgivningen med henblik på administrative  

 forenklinger af arbejdsgivernes og arbejdsløshedskassernes administration af  

 den midlertidige pensionsopsparing.
Det foreslås at ændre en bestemmelse i ferieloven, således at der også  

 beregnes feriegodtgørelse af den midlertidige pensionsopsparing.
Dette vil  

 gøre det administrativt lettere for arbejdsgiverne, idet der ved beregning af  

 feriegodtgørelse og ferietillæg herefter ikke skal ske opsplitning af  

 arbejdsmarkedsbidraget og den midlertidige pensionsopsparing.
Dvs. at der ved  

 beregningen af feriegodtgørelse og ferietillæg skal anvendes en procentsats  

 på 9 svarende til, at opkrævning af arbejdsmarkedsbidrag og midlertidig  

 pensionsopsparing sker under eet med en samlet procentsats på 9.
Arbejdsløshedskasserne har rettet henvendelse til arbejdsministeren med  

 anmodning om at søge reglerne om opkrævning af midlertidig pensionsopsparing  

 i lov om arbejdsløshedsforsikring, lov om arbejdsmarkedsuddannelser og lov om  

 en aktiv arbejdsmarkedspolitik ændret, så ordningen bliver lettere at  

 administrere for kasserne.
Det foreslås derfor, at der gives  

 arbejdsløshedskasserne mulighed for ved udbetaling af dagpenge m.v. at  

 fratrække den midlertidige pensionsopsparing sammen med medlemmets  

 ATP-bidrag, således at det samlede beløb pr. uge nedrundes, i stedet for at  

 de to beløb nedrundes hver for sig.
 De foreslåede ændringer er i overensstemmelse med de ændringer, som  

 Arbejdsløshedskassernes Samvirke har foreslået.
Det bemærkes, at der den 9. oktober 1997 er fremsat lovforslag nr.
L 23,  

 der bl.a. indeholder ændringer af lov om arbejdsløshedsforsikring m.v., lov  

 om arbejdsmarkedsuddannelser og lov om en aktiv arbejdsmarkedspolitik.
Endvidere er der den 26. oktober 1997 fremsat lovforslag nr.
L 53 om  

 ændring af lov om arbejdsløshedsforsikring m.v.
 Disse to forslag har ingen betydning for det foreliggende forslag.
Administrative og erhvervsøkonomiske konsekvenser Forslaget medfører ikke administrative konsekvenser for staten og  

 kommunerne.
Forslaget medfører derimod væsentlige administrative lettelser for såvel  

 de private som de offentlige arbejdsgivere, idet der i forbindelse med  

 beregning af feriegodtgørelse og ferietillæg ikke skal foretages nogen  

 opsplitning ved beregning af feriegodtgørelse og ferietillæg af henholdsvis  

 lønmodtagerens bidrag til arbejdsmarkedsfondene og den midlertidige  

 pensionsopsparing.
Forslaget medfører endvidere væsentlige administrative  

 lettelser for arbejdsløshedskasserne.
Økonomiske konsekvenser Uden den foreslåede ændring af ferieloven anslås det, at beregnet  

 feriegodtgørelse vedrørende 1998 til timelønnede og fratrædende månedslønnede  

 ville blive reduceret med ca. 300 mill. kr., og at ferietillægget til  

 månedslønnede ville blive reduceret med ca. 110 mill. kr.
Dette tab for  

 lønmodtagerne var ikke tilsigtet i forbindelse med indførelsen af den  

 midlertidige pensionsopsparing.
 Arbejdsgivernes udgifter til feriegodtgørelse og ferietillæg vil med den  

 foreslåede ændring alt andet lige være uændret i forhold til udgifterne før  

 indførelsen af den midlertidige pensionsopsparing.
 Den foreslåede ændring af ferieloven kan i princippet siges at medføre  

 merudgifter for de offentlige og private arbejdsgivere på i alt 410 mill. kr.  

 Men eftersom der ikke var taget hensyn til disse virkninger i forbindelse med  

 vedtagelsen af den midlertidige pensionsopsparing, har den foreslåede ændring  

 af ferieloven ikke nogen reelle konsekvenser, men er alene en oprettelse af  

 status quo beregningen af feriegodtgørelse m.v. fra før indførelsen af den  

 midlertidige pensionsopsparing.
 De anslåede »udgifter« på 410 mill. kr. fordeler sig med ca. 130  

 mill. kr. til de offentlige arbejdsgivere og ca. 280 mill. kr. til de private  

 arbejdsgivere.
 De foreslåede ændringer af lov om arbejdsløshedsforsikring m.v., lov om  

 arbejdsmarkedsuddannelser og lov om en aktiv arbejdsmarkedspolitik har ingen  

 væsentlige økonomiske konsekvenser.
Forholdet til EU-retten Forslaget indeholder ikke EU-retlige aspekter.
Miljømæssige konsekvenser Forslaget indeholder ikke miljømæssige aspekter.
Bemærkninger til forslagets enkelte bestemmelser Til § 1 I henhold til ferielovens bestemmelser skal arbejdsgiverne yde  

 feriegodtgørelse og ferietillæg af lønmodtagerens bidrag til  

 arbejdsmarkedsfondene i medfør af lov om arbejdsmarkedsfonde.
Med forslaget  

 her sikres det, at arbejdsgiverne også yder feriegodtgørelse og ferietillæg  

 af den midlertidige pensionsopsparing.
Der skal således ikke foretages nogen  

 opsplitning ved beregning af feriegodtgørelse og ferietillæg af henholdsvis  

 lønmodtagerens bidrag til arbejdsmarkedsfondene og den midlertidige  

 pensionsopsparing.
Til §§ 2-4 Det foreslås at ophæve bestemmelserne om, at den ugentlige  

 pensionsopsparing, der fratrækkes ved udbetaling af dagpenge, AMU-godtgørelse  

 og uddannelsesgodtgørelse, skal nedrundes til nærmeste hele krone.
Samtidig  

 gives der mulighed for at fastsætte administrative regler, hvorefter  

 arbejdsløshedskasserne kan fratrække den midlertidige pensionsopsparing  

 sammen med medlemmets del af ATP-bidrag af de pågældende ydelser, og således  

 at nedrunding først sker af det samlede beløb pr. uge.
 Arbejdsløshedskasserne kan herved undgå at oprette nye edb-systemer til  

 opkrævning af den midlertidige pensionsopsparing.
Det vil blive fastsat i de administrative regler, at  

 arbejdsløshedskasserne kvartalsvis skal indberette de tilbageholdte beløb til  

 Direktoratet for Arbejdsløshedsforsikringen efter forholdsmæssig opdeling af  

 det samlede beløb på henholdsvis midlertidig pensionsopsparing og ATP-bidrag.  

 Efter udgangen af 1998 skal arbejdsløshedskasserne indberette de nøjagtige  

 beløb, der er tilbageholdt for hvert enkelt medlem til henholdsvis  

 midlertidig pensionsopsparing og ATP-bidrag.
Indberetningen vedrørende  

 ATP-bidraget sker via den årlige oplysningsseddel til Told & Skat.
På  

 denne indberetning skal ATP-bidraget angives efter opgørelse på grundlag af  

 de gældende regler for tilbageholdelse og nedrunding af ATP-bidraget pr. uge.  

 Restbeløbet af det samlet opkrævede beløb skal indberettes som medlemmets  

 midlertidige pensionsopsparing direkte til ATP-huset.
Til § 5 Det er fastsat i § 15, stk. 4, i lov nr. 803 af 24. oktober 1997, at den  

 midlertidige pensionsopsparing i forbindelse med dagpenge m.v. skal opkræves  

 af ydelser fra arbejdsløshedskasserne, der udbetales for uge 2 til og med uge  

 53 i 1998.
For at give mulighed for at foretage samlet opkrævning af ATP-bidrag og  

 midlertidig pensionsopsparing for hele udbetalingsperioder af dagpenge m.v.  

 foreslås det at ændre bestemmelsen således, at opsparingen opkræves af  

 ydelser, der udbetales fra og med den 5. januar 1998 og indtil den 31.  

 december 1998. Den midlertidige pensionsopsparing vil dermed blive opkrævet  

 af dagpenge m.v. for de sidste dage af 1997, som først udbetales for en  

 samlet udbetalingsperiode den første mandag i 1998 eller senere.
Til gengæld  

 vil der ikke som efter den gældende bestemmelse blive opkrævet midlertidig  

 pensionsopsparing af dagpenge m.v. for de sidste dage af 1998, som først  

 udbetales i 1999.
Til § 6 Det foreslås, at loven kan stadfæstes straks.
Til § 7 Det foreslås, at loven træder i kraft dagen efter bekendtgørelsen i  

 Lovtidende.
Skriftlig fremsættelse (5. december 1997) Arbejdsministeren (Jytte Andersen):
 Jeg tillader mig herved at fremsætte for Folketinget:
 Forslag til lov om ændring af lov om ferie, lov om  

 arbejdsløshedsforsikring m.v., lov om arbejdsmarkedsuddannelser, lov om en  

 aktiv arbejdsmarkedspolitik og lov om ændring af lov om Arbejdsmarkedets  

 Tillægspension med flere love. (Ændringer i forbindelse med midlertidig  

 pensionsopsparing).
(Lovforslag nr.
L 126).
 Folketinget vedtog den 24. oktober 1997 lovgivningen om midlertidig  

 pensionsopsparing (lov nr. 803 af 24. oktober 1997).
 I forbindelse med den praktiske gennemførelse af lovgivningen om den  

 midlertidige pensionsopsparing har der vist sig behov for at foretage mindre  

 justeringer i lovgivningen med henblik på administrative forenklinger af  

 arbejdsgivernes og arbejdsløshedskassernes administration af den midlertidige  

 pensionsopsparing.
Det foreslås at ændre en bestemmelse i ferieloven, således at der også  

 beregnes feriegodtgørelse af den midlertidige pensionsopsparing.
Dette vil  

 gøre det administrativt væsentlig lettere for arbejdsgiverne, idet beregning  

 af feriegodtgørelse og arbejdsmarkedsbidrag herefter vil skulle ske med samme  

 procentsats i stedet for to forskellige.
Samtidig sikres lønmodtagerne retten  

 til at få beregnet feriegodtgørelse m.v. af den midlertidige  

 pensionsopsparing, hvilket man ikke var opmærksom på i forbindelse med  

 vedtagelsen af lovgivningen om den midlertidige pensionsopsparing.
Arbejdsløshedskasserne har rettet henvendelse til mig med anmodning om at  

 søge reglerne om opkrævning af midlertidig pensionsopsparing i lov om  

 arbejdsløshedsforsikring, lov om arbejdsmarkedsuddannelse og lov om en aktiv  

 arbejdsmarkedspolitik ændret, så ordningen bliver lettere at administrere for  

 kasserne.
Det foreslås derfor, at der gives arbejdsløshedskasserne mulighed  

 for ved udbetaling af dagpenge m.v. at fratrække den midlertidige  

 pensionsopsparing sammen med medlemmets ATP-bidrag, således at det samlede  

 beløb pr. uge nedrundes, i stedet for at de to beløb nedrundes hver for sig.
 De foreslåede ændringer er i overensstemmelse med de ændringer, som  

 Arbejdsløshedskassernes Samvirke har foreslået.
 Idet jeg i øvrigt henviser til lovforslaget og de ledsagende bemærkninger,  

 skal jeg anbefale forslaget til Tingets hurtige og velvillige behandling.
