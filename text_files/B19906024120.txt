Almindelige bestemmelser Almindelige bestemmelser 1.100 Generelt 1.110 Anvendelsesområde og ikrafttrædelse.
 .111 Medmindre andet udtrykkeligt er bestemt i de enkelte afsnit, finder  

 disse bestemmelser anvendelse på nye fiskeskibe med en bruttotonnage på 20 og  

 derover.
 .112 Skibe, der gennemgår større reparationer, bortset fra reparationer  

 efter havari, ombygninger og forandringer samt udrustning i forbindelse  

 hermed, og/eller får ændret fartsområde fra et beskyttet til et mindre  

 beskyttet farvand, skal opfylde de efterfølgende krav for nye skibe, for så  

 vidt Søfartsstyrelsen anser dette for rimeligt og praktisk muligt.
 Dette gælder også skibe, der ombygges fra passager- og lastskib til  

 fiskeskib.
 .113 Disse bestemmelser træder i kraft den 1. august 1990, såfremt ikke  

 andet er angivet i de enkelte afsnit.
1.200 Definitioner Ved anvendelse af disse forskrifter gælder, medmindre andet udtrykkeligt  

 er bestemt, følgende definitioner:
 1.210 Generelt.
 .211 »Fiskeskib«: Et skib, der anvendes til erhvervsmæssig  

 fangst af fisk, hvaler, sæler, hvalrosser, skaldyr eller andre levende  

 ressourcer fra havet, heri også indbefattet skibe, der forarbejder deres egen  

 fangst og/eller er forsynet med fiskericertifikat i henhold til lov om  

 skibsregistrering.
.212 »Nyt skib«: Et skib, hvis køl er lagt eller som befinder  

 sig på et tilsvarende konstruktionsstadium på eller efter  

 ikrafttrædelsesdatoen.
På et tilsvarende konstruktionsstadium betyder det  

 stadium, hvor konstruktionen, som kan identificeres med et bestemt skib, er  

 påbegyndt og for det nævnte skib omfatter mindst 50 tons eller 1% af den  

 anslåede samlede skrogvægt, hvis det sidstnævnte er mindst.
 .213 »Eksisterende skib«: Et skib, som ikke er et nyt skib.
 .214 »Alle skibe« og »ethvert skib«: Nye og  

 eksisterende skibe.
 .215 »Indkøbt skib«: Et skib, der indkøbes fra udlandet.
 1.220 Dimensioner (måles i meter).
 .221 »Længde overalt« (Loa): Skibets længde overalt, excl.  

 eventuelle fenderlister, bovspryd, udvendigt ror og lignende.
.222 »Længde L«: 96% af den totale længde målt på en vandlinie,  

 som ligger 85% af dybden D, eller som længden fra forstævnens forkant til  

 rorstammens midte på nævnte vandlinie, såfremt denne længde er større.
I  

 skibe konstrueret med styrlastighed skal den vandlinie, på hvilken længden  

 måles, være parallel med konstruktionsvandlinien.
 .223 »Bredden B«: Skibets største bredde, målt midtskibs til  

 yderkant af spant i et skib med klædning af stål, aluminium eller andet metal  

 og til yderkant af klædning i et skib med yderklædning af andet materiale.
 .224 »Dybden D«: Den lodrette afstand målt midtskibs fra  

 basislinien til overkant af bjælker på fribordsdækket i borde.
 I skibe, hvor forbindelsen mellem skibssiden og dæk er afrundet, skal  

 dybden måles til skæringspunktet mellem dækkets og klædningens forlængelse,  

 idet linierne forlænges, som om dæk og klædning var udført i rette linier.  

 Såfremt fribordsdækket er indrettet med trin, og den løftede del af dækket  

 strækker sig over det punkt, hvor dybden skal bestemmes, skal dybden måles  

 til en linie, der forlænges fra den lavere del af dækket parallel med den  

 løftede del.
 .225 »Dimensioneringsdybgang T« for dimensionering af skrog m.v.  

 er lig med »D« som defineret under pkt. .224.
 For skibe med flere dæk, og hvor et lavere liggende dæk af  

 Søfartsstyrelsen godkendes som fribordsdæk, kan »T« måles til dette  

 dæk.
 Ovennævnte er gældende, uanset om skibet bygges til optagelse i et  

 klassifikationsselskab eller ej.
 1.230 Betegnelser.
 .231 »Midtskibs«: Midtpunktet af længden L.
 .232 »Basislinien«: For træskibe en linie parallel med skibets  

 konstruktionsvandlinie gennem udvendig spunding midtskibs.
 For skibe af stål, aluminium, glasfiberarmeret polyester og lignende en  

 linie parallel med skibets konstruktionsvandlinie gennem kølpladens  

 indvendige skæring med centerlinien midtskibs.
 .233 »Overbygning«: Den overdækkede opbygning på arbejdsdækket,  

 som strækker sig fra side til side af skibet, eller hvis sider ikke befinder  

 sig mere end 0,04 B inden for yderklædningen.
.234 »Lukket overbygning«: En overbygning, hvor: (a) aflukkede  

 begrænsningsskodder er af en forsvarlig konstruktion; En bro eller poop skal ikke anses som lukket, medmindre den giver adgang  

 for besætningen til at nå frem til maskineri og andre arbejdspladser inden  

 for sådanne overbygninger ad alternative veje, som er tilgængelige til enhver  

 tid, når skodåbningerne er lukkede.
 .235 »Vejrtæt« betyder, at der ikke under nogen sø- og  

 vejrforhold vil kunne trænge vand ind i skibet.
 .236 »Vandtæt« betyder, at den pågældende konstruktion er i  

 stand til at forhindre, at vand trænger igennem strukturen i nogen retning  

 under et vandtryk svarende til det, den omgivende struktur er beregnet for.
.237 »Fribordsdæk«: Normalt det øverste komplette dæk, der er  

 udsat for vejr og sø, og som har faste midler til lukning af alle åbninger i  

 de udsatte dele af dækket, og under hvilket alle åbninger i skibssiden er  

 forsynet med faste vandtætte lukkemidler.
I skibe, hvor der er afbrydelser i  

 fribordsdækket, anses den laveste del af det udsatte dæk og denne dels flugt  

 parallelt med den øverste del af dækket som fribordsdæk.
Efter rederens  

 begæring og med forbehold af Søfartsstyrelsens godkendelse kan et lavere dæk  

 vælges som fribordsdæk, forudsat at det er et komplet og permanent dæk, som  

 er gennemgående i langskibs retning i det mindste mellem maskinrummet og  

 peakskodderne og er gennemgående tværskibs.
Når dette lavere dæk har trin,  

 anses den laveste del af dækket og dennes flugt parallelt med den øverste del  

 af dækket som fribordsdæk.
 1.240 Diverse.
 .241 »DVS«: Danske Værfters Standardiseringsudvalg.
 .242 »GRP«: Glasfiberarmeret polyester.
.243 »Godkendt«: Godkendt af Søfartsstyrelsen.
Udstyrsdele m.v.,  

 der er godkendt af Søfartsstyrelsen f.eks. i overensstemmelse med reglerne i  

 disse forskrifter, vil som hovedregel være opført i den af Søfartsstyrelsen  

 udgivne godkendelsesbog.
De nærmere regler for opnåelse af typegodkendelse,  

 herunder såvel tekniske krav som krav til mærkning, afprøvningsprocedure  

 m.v., fastsættes af Søfartsstyrelsen for hver enkelt udstyrstype.
Generelle  

 regler herom offentliggøres i Meddelelser fra Søfartsstyrelsen.
 Anmodning om typegodkendelse indsendes til Søfartsstyrelsen.
 .244 »IMO«: International Maritime Organization.
 1.250 Fartsområder.
 Tildeling af fartsområde vil være afhængig af skibets konstruktion,  

 arrangement, installationer og udrustning samt disses tilstand, idet de  

 følgende områder vil være de mest anvendte:
 .251 »Kystfart«: Fart i Nordsøen øst for 3 grader Ø. længde og  

 syd for 62 grader N. bredde samt fart i Østersøen og de mellemliggende  

 farvande.
 .252 »Nærfart«: Fart syd for 62 grader N. bredde, nord for 48  

 grader N. bredde og øst for 12 grader V. længde, fart i Østersøen samt fart  

 på Færøerne og Færø Banke.
 .253 »International fart«: Fart mellem dansk og udenlandsk havn  

 eller mellem to udenlandske havne samt fart mellem Danmark og Færøerne eller  

 Grønland og fart mellem Færøerne og Grønland.
 .254 »Indenrigs fart«: Al fart, der ikke er international fart.
 .255 »Lokal fart ved Danmark«: Tildeles med angivelse af lokale  

 geografiske begrænsninger og/eller nærmere angivet antal sømil fra kysten.
 .256 »Lokal fart ved Færøerne«: Tildeles med angivelse af lokale  

 geografiske begrænsninger og/eller nærmere angivet antal sømil fra øgruppen.
 .257 »Lokal fart ved Grønland«: Tildeles med angivelse af lokale  

 geografiske begrænsninger og/eller nærmere angivet antal sømil fra kysten.
1.300 Syn og certifikater 1.310 Syn.
 .311 Skibe omfattet af disse forskrifter er synspligtige i medfør af  

 Søfartsstyrelsens bekendtgørelse om syn og certifikater m.v.
 .312 Ethvert skib skal, forinden det går i fart enten som nybygget eller  

 som indkøbt fra udlandet, anmeldes til Søfartsstyrelsen og være godkendt af  

 Søfartsstyrelsen efter forud afholdt 1. hovedsyn.
 Skibet skal ved samme lejlighed tonnagemåles, jfr. pkt. 1.500.
 .313 Ethvert skib, der har fået udskiftet hovedmotoren eller i øvrigt har  

 undergået en væsentlig reparation eller fornyelse, eller som har gennemgået  

 en ombygning, der medfører ændringer i de i skibets målebrev anførte  

 kendingsmål eller væsentlige ændringer i skibets indretning, skal underkastes  

 syn.
 .314 Det påhviler ejeren, eventuelt igennem værft eller konsulent, at  

 anmelde skibet til syn og eventuel måling hos det stedlige distriktskontor.
 1.320 Certifikater m.v.
 .321 Fartstilladelse udstedes efter afsluttet hovedsyn.
 .322 Internationalt certifikat om forebyggelse af olieforurening  

 udstedes til fiskeskibe på 400 tons og derover med gyldighed i indtil 5 år.
.323 Tilsynsbog Ethvert skib, der er omfattet af disse regler, skal være forsynet med en  

 tilsynsbog.
Tilsynsbogen, der udgives af Søfartsstyrelsen, skal føres i  

 overensstemmelse med den i bogen optrykte vejledning.
Forinden en tilsynsbog  

 tages i brug, skal den autoriseres af Søfartsstyrelsen eller af en dansk  

 udenrigsrepræsentant.
En udskrevet tilsynsbog skal opbevares om bord, indtil  

 det af Søfartsstyrelsen i den nye tilsynsbog er attesteret, at alle  

 nødvendige oplysninger er overført fra den udskrevne til den nye bog.
1.400 Prøver .411 I forbindelse med afholdelse af 1. hovedsyn og hovedsyn i forbindelse  

 med ombygninger skal der i overværelse af Søfartsstyrelsen bl.a. afholdes  

 krængningsprøver, trykprøver af tanke, og diverse funktionsprøver, der alle  

 skal godtgøre, at skibets konstruktion, installationer, arrangementer og  

 udrustning m.v. er i en sikker og forsvarlig stand.
 .412 Såfremt Søfartsstyrelsen i forbindelse med afholdelse af 1. hovedsyn  

 eller hovedsyn i forbindelse med ombygning skønner det nødvendigt, skal der  

 afholdes en prøvetur med det fuldt færdige skib for at konstatere, om  

 fartøjet har tilfredsstillende manøvreog søegenskaber.
1.500 Tonnagemåling 1.510 Hjemmel.
 .511 Skibe omfattet af disse forskrifter skal tonnagemåles i  

 overensstemmelse med bestemmelserne i lov nr. 203 af 18. maj 1977 om  

 skibsmåling.
 1.520 Definitioner.
 .521 »Tons«:
1.600 Ækvivalens .611 Dersom disse forskrifter kræver, at et bestemt tilbehør, materiale,  

 anordning eller apparat, eller type heraf, skal anbringes eller forefindes i  

 et skib, eller at der skal træffes en bestemt foranstaltning, kan  

 Søfartsstyrelsen tillade, at der anbringes eller forefindes et andet  

 tilbehør, materiale, anordning eller type heraf, eller at der træffes en  

 anden foranstaltning i skibet, hvis den ved afprøvning heraf eller på anden  

 måde finder det godtgjort, at et sådant tilbehør, materiale, anordning eller  

 apparat, eller type heraf, eller foranstaltning er mindst lige så effektiv  

 som det, der kræves efter forskrifterne.
 .612 Søfartsstyrelsen accepterer afprøvninger, hvis det godtgøres, at et  

 uvildigt og sagkyndigt prøveinstitut på tilfredsstillende måde har udført  

 afprøvningen.
1.700 Dispensation .711 De i disse forskrifter indeholdte bestemmelser kan fraviges, for så  

 vidt Søfartsstyrelsen anser det for rimeligt.
1.800 Undtagelser .811 For skibe af særlig bygning, af særligt materiale eller med særligt  

 maskineri eller skibe, der er bestemt for særlige formål eller anvendes i  

 særlig fart, kan Søfartsstyrelsen fravige de i disse forskrifter indeholdte  

 bestemmelser.
1.900 Straffebestemmelser .911 Overtrædelse af forskrifterne kan i medfør af § 28 i lov om skibes  

 sikkerhed m.v. straffes med bøde eller hæfte.
