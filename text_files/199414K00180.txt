Nr BTL 180 Betænkning over Forslag til lov om afgift af visse klorerede  

 opløsningsmidler   

 Nr L 180 1994-95, 1. samling Afgivet af Skatteudvalget Afgivet: 19950426 Udvalget har behandlet lovforslaget i nogle møder og har herunder stillet  

 et spørgsmål til miljø- og energiministeren, som denne har besvaret  

 skriftligt.
 Endvidere har udvalget modtaget en skriftlig henvendelse fra Oliebranchens  

 Fællesrepræsentation.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Jacob Buksti (S) nfmd.
Pia Gjellerup (S) Klaus Hækkerup (S) Lis Greibe  

 (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  

 Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (FP) Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i nogle møder og har herunder  

 stillet spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med de stillede  

 ændringsforslag.
Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse.
Mindretallet vil  

 stemme imod de stillede ændringsforslag.
Et andet mindretal (Fremskridtspartiets medlem af udvalget)  

 indstiller lovforslaget til forkastelse.
Mindretallet vil stemme for  

 de stillede ændringsforslag.
 Mindretallet mener, at der er tale om lovgivning på områder, der i  

 forvejen er gennemreguleret, nemlig miljøområdet og arbejdsmiljøområdet.
Samtidig består der et krav om substitution, når der er mulighed herfor.  

 Bl.a. på denne baggrund er forbruget af klorerede opløsningsmidler faldet  

 mærkbart.
Man kan således tale om en halvering i løbet af de seneste 5 år.  

 Der bruges derfor nu primært klorerede opløsningsmidler, når der ikke består  

 alternativer.
Fremskridtspartiet har tillige fremført kritik af, at lovforslaget ikke  

 har taget hensyn til den del af forbruget, som finder sted i lukkede  

 systemer.
Fremskridtspartiet vil derfor støtte de ændringsforslag, som er  

 stillet for at ændre på dette forhold.
 ÆndringsforslagAf skatteministeren, tiltrådt af et flertal  

 (udvalget med undtagelse af V og KF):
 Til § 8 1) Efter stk. 1 indsættes som nyt stykke:
»Stk. 2. De statslige told- og skattemyndigheder kan, når den  

 årlige godtgørelse er mindst 500 kr., meddele virksomheder godtgørelse af den  

 betalte afgift af varer, der anvendes i lukkede anlæg, hvor de  

 afgiftspligtige varer nedbrydes fuldstændigt til stoffer, der ikke indeholder  

 organisk bundet klor, frit klor eller klorbrinte.« Stk. 2 bliver herefter stk. 3.
 2) I stk. 2, der bliver stk. 3, indsættes efter  

 »stk. 1«: »og 2«.
Bemærkninger Til nr. 1 og 2 Hvis klorerede opløsningsmidler nedbrydes til uskadelige  

 stoffer i et lukket anlæg, er der ingen speciel miljøbelastning forbundet med  

 forbruget.
Det foreslås derfor, at afgiften kan godtgøres, når  

 opløsningsmidlerne indgår i en sådan proces.
Godtgørelsen ydes på betingelse af, at de klorerede opløsningsmidler  

 anvendes i et lukket anlæg, hvor der ikke udledes klorerede opløsningsmidler  

 til omgivelserne.
Derudover er det en betingelse, at opløsningsmidlerne  

 nedbrydes fuldstændigt, så der ikke skabes miljøbelastende affaldsprodukter,  

 dvs. at opløsningsmidler skal omdannes til andre stoffer end organisk bundet  

 klor, frit klor eller klorbrinte.
 Det skønnes, at kun få virksomheder har sådanne processer, og at  

 godtgørelsen vil vedrøre en mængde på højst 100 t årligt, hvilket svarer til  

 et provenutab på 200.000 kr. pr. år.
 De statslige told- og skattemyndigheder kan fastsætte de nærmere  

 kontrolforskrifter, herunder nærmere dokumentation for anlæggets indretning  

 og nedbrydningen af de klorerede opløsningsmidler.
