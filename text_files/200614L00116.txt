Betænkning afgivet af Uddannelsesudvalget den 28. november  

 2006 Betænkning over Forslag til lov om ændring af lov om  

 specialpædagogisk støtte ved  

  

 videregående uddannelser (Lempelse af begrænsning af specialpædagogisk støtte i forbindelse  

 med studierejser og  

  

 praktikperioder i udlandet) [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 25. oktober 2006 og var til 1.  

 behandling den 3. november 2006. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 30. august 2006 dette udkast  

 til  

 udvalget, jf. (folketingsåret 2005-06) alm. del  bilag 465. Den 25.  

 oktober  

 2006 sendte undervisningsministeren de indkomne høringssvar samt et notat  

 herom  

 til udvalget og den 27. oktober 2006 et notat om evaluering af lov om  

 specialpædagogisk støtte ved videregående uddannelser.
Spørgsmål Udvalget har stillet 4 spørgsmål til undervisningsministeren til  

 skriftlig besvarelse, som denne har besvaret.
 3 af udvalgets spørgsmål og undervisningsministerens svar herpå  

 er optrykt som bilag 2 til betænkningen.
2. Indstilling Udvalget  

  

 indstiller lovforslaget  

 til  

  

 vedtagelse uændret.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Charlotte Dyremose (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 49 Bilagsnr.
Titel 1 Høringsnotat og høringssvar, fra undervisningsministeren 2 Udkast til tidsplan for udvalgets behandling af  

 lovforslaget 3 Notat vedrørende evaluering af lov om specialpædagogisk  

 støtte ved videregående uddannelser, fra undervisningsministeren 4 Tidsplan for udvalgets behandling af lovforslaget 5 1. udkast til betænkning 6 2. udkast til betænkning 7 3. udkast til betænkning Oversigt over spørgsmål og svar vedrørende L 49 Spm.nr.
Titel 1 Spm. om, hvorfor handicappede ikke tilbydes frit valg af  

 leverandør af specialpædagogisk støtte, til undervisningsministeren, og  

 ministerens svar herpå 2 Spm. om ministerens opfølgning på evalueringen af  

 ordningen om specialpædagogisk støtte, til undervisningsministeren, og  

 ministerens  

 svar herpå 3 Spm. om offentliggørelse i anonymiseret form af  

 afgørelser vedrørende specialpædagogisk støtte fra Ankenævnet for  

 Uddannelsesstøtten, til undervisningsministeren, og ministerens svar herpå 4 Spm. om revision af § 4 i bekendtgørelsen om  

 specialpædagogisk støtte ved videregående uddannelser, til  

 undervisningsministeren, og ministerens svar herpå Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmål 1 og undervisningsministerens svar herpå er optrykt  

 efter ønske fra V og KF.
 Spørgsmål 2 og undervisningsministerens svar herpå er optrykt  

 efter ønske fra S.
 Spørgsmål 4 og undervisningsministerens svar herpå er optrykt  

 efter ønske fra V, S og KF.
 Spørgsmål 1:
Hvorfor tilbydes handicappede ikke frit valg af leverandør af  

 specialpædagogisk støtte til at gennemføre deres uddannelse i udlandet, når  

 nu  

 regeringen lægger så megen vægt på frit valg? Svar:
Det fremgår af forarbejderne til lov om specialpædagogisk støtte  

 ved videregående uddannelser, at Styrelsen for Statens Uddannelsesstøtte, som  

 administrerer den specialpædagogiske støtteordning, forudsættes at indgå  

 standardaftaler med leverandører, bl.a. for at sikre den bedste kvalitet,  

 stordriftsfordele m.v.
Når institutionerne  og dermed indirekte de  

 studerende  

  skal anskaffe støtte, er de henvist til at benytte disse aftaler,  

 således at  

 bevillingen til ordningen kan udnyttes bedst muligt.
 For så vidt angår uddannelser i udlandet anskaffes  

 specialpædagogisk støtte i form af tolkebistand, sekretærbistand m.v. fra  

 leverandører i det pågældende land.
 Der vil som udgangspunkt ikke blive indgået standardaftaler med  

 udenlandske leverandører af disse støtteformer, idet de fordele, der som  

 nævnt  

 opnås ved danske aftaler, ikke i samme grad vil eksistere i forbindelse med  

 den  

 relativt begrænsede mængde ydelser, der skal leveres i udlandet.
 Studerende og uddannelsesinstitutioner vil derfor kunne vælge  

 leverandør inden for den økonomiske ramme, hvor der er eller ville være ydet  

 tilsvarende støtte i Danmark.
 Spørgsmål 2:
Hvordan vil ministeren følge op på evalueringen af ordningen om  

 specialpædagogisk støtte og høringssvarene til evalueringsnotatet, jf.
L 49  

   

 bilag 3? Svar:
Evalueringsnotatet vedrørende lov om specialpædagogisk støtte  

 ved videregående uddannelser er udarbejdet af Styrelsen for Statens  

 Uddannelsesstøtte, der administrerer støtteordningen.
Notatet tager  

 udgangspunkt i de fire målsætninger for loven, som fremgår af bemærkningerne  

 til lovforslaget.
 To af disse  afskaffelsen af det dobbelte optag og sikringen af  

 ensartede vilkår for handicappede studerende, som modtager støtte  er i  

 meget  

 vid udstrækning opfyldt.
 Med hensyn til de to andre målsætninger − at der etableres  

 en kvalificeret vejledning, og at uddannelsesinstitutionerne spiller en aktiv  

 rolle i udmøntning og anvendelse af den støtte, som tildeles  påpeger  

 notatet,  

 at der kan være behov for en forstærket indsats.
 Styrelsen har derfor udarbejdet en plan for, hvordan en  

 specialpædagogisk vejledningsindsats på uddannelsesinstitutionerne kan  

 organiseres.  

 Planen, som implementeres i 2007, lægger op til, at der på alle  

 uddannelsesinstitutioner tilbydes ensartet og kvalificeret vejledning i at  

 gennemføre konkrete uddannelser med en funktionsnedsættelse.
 Uddannelsesinstitutionerne får dermed styrket de  

 pædagogisk-faglige forudsætninger for at sikre, at handicappede studerende,  

 så  

 vidt det er muligt, ligestilles med andre, og lovens målsætninger om, at der  

 etableres en kvalificeret vejledning, og at uddannelsesinstitutionerne  

 spiller  

 en mere aktiv rolle, vil således være opfyldt.
 Høringssvarene til evalueringsnotatet giver udtryk for en meget  

 bred opbakning og betydelige forventninger til denne styrkelse af  

 vejledningsindsatsen.
 Jeg mener på den baggrund ikke, at der er behov for at foreslå  

 andre lovændringer end dem, som er indeholdt i L 49. Jeg ser heller intet  

 behov  

 for ændringer i den administration af ordningen, som styrelsen varetager.
 Spørgsmål 4:
Vil § 4 i bekendtgørelse nr. 1242 af 18. december 2000 om  

 specialpædagogisk støtte ved videregående uddannelser blive revideret,  

 således  

 at døve studerende får mulighed for at have tegnsprogstolk med på korte  

 studieture til udlandet, da tegnsprog ikke er internationalt og kravene om,  

 at  

 studerende skal læse på hovedsprogene i forvejen er stort for døve  

 studerende,  

 der med tegnsprog altid har et ekstra sprog at lære? Svar:
 Med en vedtagelse af L 49 vil bekendtgørelse nr. 1242 af 18.  

 december 2000 kunne ændres, således at der åbnes mulighed for, at døve  

 studerende kan benytte danske tegnsprogtolke i forbindelse med korte  

 studierejser  

 til udlandet.
 Tildelingen vil finde sted efter konkret vurdering af  

 studierejsernes varighed og relevans for gennemførelse af uddannelsen.
 Det er i alle tilfælde en forudsætning for tildelingen, at  

 støtten kan leveres med udgangspunkt i den økonomiske ramme, hvor der er  

 eller  

 ville være ydet tilsvarende støtte i Danmark.
