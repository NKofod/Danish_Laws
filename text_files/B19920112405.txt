Efter § 4, stk. 1, i lov nr. 390 af 20. maj 1992 om forsikring mod følger af arbejdsskade fastsættes:
§ 1.  Personer, der er optaget i døgnophold i bistandslovens § 66, er omfattet af lov om forsikring mod følger af arbejdsskade under  

 aktiviteter af enhver art, der naturligt er forbundet med opholdet i de under  

 1-7 nævnte institutioner m.v., selv om aktiviteterne ikke udføres som et led  

 i et ansættelsesforhold.
 Stk. 2.  Personer, der er optaget i andre institutioner  

 m.v. under bistandsloven end dem, der er nævnt i stk. 1, er kun forsikret  

 efter lov om forsikring mod følger af arbejdsskade, hvis de er omfattet af  

 denne lovs øvrige bestemmelser om den forsikrede personkreds, jf. kapitel 1.
 § 2.  Erstatning for tab af erhvervsevne til de af §  

 1, stk. 1, omhandlede personer kan tidligst tilkendes på det tidspunkt, hvor  

 pågældendes ophold i institutionen m.v. ophører.
 Stk. 2.  Årslønsfastsættelsen efter § 41 i lov om  

 forsikring mod følger af arbejdsskade foretages efter skøn under hensyntagen  

 til pågældendes eventuelle erhvervsindtægt i tiden forud for optagelsen i  

 institutionen m.v. og til den udsigt til erhvervsindtægt, pågældende kunne  

 have påregnet, hvis skaden ikke var sket eller ikke havde erhvervsmæssige  

 følger.
 § 3.  Bekendtgørelsen træder i kraft den 1. januar  

 1993.
