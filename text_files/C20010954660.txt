Vejledning om udlejning af feriefaciliteter til pensionister  

 og personer på efterløn Arbejdsdirektoratet  

 har for nylig besluttet, at hvis bestyrelsen ønsker det, vil den begunstigede  

 kreds kunne udvides til også at gælde pensionister under visse betingelser.
Det  

 er en betingelse for, at en feriefond kan udleje til en pensionist, at  

 pågældende har arbejdet på den tilknyttede virksomhed på det tidspunkt, denne  

 er gået på pension.
Der stilles ikke yderligere krav til pensionistens  

 tilknytning til virksomheden end dette.
Kravet  

 anses for opfyldt, hvis personen ved fratræden fra virksomheden forlader  

 arbejdsmarkedet af alders- eller helbredsmæssige årsager.
Det vil sige, at  

 feriefonden kan udleje til personer, der er gået på alders- eller  

 førtidspension eller er gået over på efterløn, herunder fleksibel efterløn.
 Det  

 er også en betingelse, at feriefonden ikke har kunnet udleje feriefaciliteten  

 til virksomhedens ansatte.
Fonden  

 skal lave retningslinier for, hvornår man kan sige, at udleje til de ansatte  

 ikke har været mulig.
Eksempelvis kan feriefonden anvende en regel om, at  

 feriefaciliteterne kan udlejes til pensionister, hvis faciliteterne ikke er  

 udlejet inden 1 måned før lejeperioden (eks. inden 1 måned før den første uge  

 i  

 maj), men at de ansatte stadigvæk har fortrinsretten, indtil udleje er sket.
Ligeledes  

 er det en betingelse, at udlejen af feriefaciliteterne til pensionister er  

 begrænset i forhold til udlejen til de ansatte.
Feriefondens bestyrelse skal  

 sikre sig dette.
 Af  

 hensyn til revisors gennemgang af fondens udleje af feriefaciliteterne, skal  

 fonden opbevare oplysninger om, hvornår der er tale om udleje til en  

 pensionist, i hvilken periode udlejen er sket, og på hvilket tidspunkt  

 lejeaftalen er indgået.
 Hvis  

 der er risiko for, at Arbejdsdirektoratets retningslinier for udleje til  

 pensionister ikke overholdes, skal feriefonden rette henvendelse til  

 direktoratet derom.
Såfremt  

 en feriefond ønsker at udleje feriefaciliteter til pensionister og personer  

 på  

 efterløn, skal der foretages en vedtægtsændring.
I første omgang kan fonden  

 dog  

 fremsende et tillæg til vedtægtens § 2, med følgende ordlyd:
 "Fonden  

 kan udleje feriefaciliteter til personer, der er gået på pension eller på  

 efterløn fra XX virksomhed, hvis udleje til medarbejderne ikke har været  

 mulig.  

 Udlejen af feriefaciliteterne til pensionister skal være af begrænset omfang  

 set i forhold til udlejen til medarbejderne".
 Den  

 reviderede vedtægt eller tillægget til vedtægten skal underskrives af den  

 samlede bestyrelse og sendes til Arbejdsdirektoratet til godkendelse.
