En ansøger, der havde fået bevilget hjælp efter bistandslovens § 42  

 til en 2 1/2-årig uddannelse som håndarbejdslærer, flyttede i september 1980  

 som led i gennemførelsen af uddannelsesplanen fra A kommune til B kommune.
I  

 forbindelse hermed afgav A kommune refusionstilsagn over for B kommune.
I  

 august 1981 godkendte det sociale udvalg i B kommune en ændring af  

 uddannelsesplanen, således at ansøgeren i stedet fik bevilget hjælp til 9. og  

 10. klasse efterfulgt af en 3-årig uddannelse til socialpædagog.
 Ankestyrelsen tiltrådte, at B kommune fra det tidspunkt, hvor det  

 sociale udvalg i B kommune ændrede den uddannelsesplan, der var lagt for  

 ansøgeren, ikke længere var berettiget til refusion efter bistandslovens § 11  

 fra A kommune.
 REDEGØRELSE FOR SAGEN:
En gift ansøger fik i maj 1980 bevilget hjælp efter bistandslovens § 42,  

 stk. 1, til en 2 1/2-årig uddannelse som håndarbejdslærer.
I denne  

 forbindelse flyttede ansøgeren pr. 1. september 1980 fra A kommune til B  

 kommune, hvor håndarbejdsseminariet var beliggende.
SOm følge heraf afgav A  

 kommune refusionstilsagn efter bistandslovens § 11 over for B kommune.
 I maj 1981 godkendte det sociale udvalg i B kommune en ændring af  

 uddannelsesplanen således at ansøgeren fik bevilget hjælp til 9. og 10.  

 klasse efterfulgt af en 3-årig uddannelse til socialpædagog.
 Det sociale udvalg i A kommune blev bekendt med B kommunes ændring af  

 uddannelsesplanen i november 1985. A kommune meddelte herefter, at kommunen  

 betragtede sin forpligtelse til at dække udgifterne efter bistandslovens § 11  

 for ophørt pr. 31. juli 1981. A kommune henviste til, at det sociale udvalg i  

 B kommune havde ændret uddannelsesplanen uden at kontakte A kommune.
 AFGØRELSEN, DER KLAGES OVER:
 Amtsankenævnet fandt, at A kommune ikke var forpligtet til at afholde den  

 opholdskommunen påhvilende del af udgifterne til bistand til ansøgeren fra  

 det tidspunkt, hvor den af A kommune lagte uddannelsesplan blev ændret.
 Nævnet lagde herved vægt på, at hjælpen efter det ovennævnte tidspunkt  

 ikke kunne anses for at være ydet som led i den af A kommune lagte  

 uddannelsesplan, hvorfor A kommunes betalingsforpligtelse i henhold til  

 bistandslovens § 11 måtte anses for at være ophørt.
 KLAGEN TIL ANKESTYRELSEN:
 Det sociale udvalg i B kommune anførte bl.a., at ændringen i  

 uddannelsesplanen skyldtes, at ansøgeren ikke blev optaget på den  

 uddannelsesinstitution, som var planlagt, og at socialudvalget derfor  

 nødvendigvis måtte ændre uddannelsesplanen.
 LOVGRUNDLAG:
 Lov om social bistand, § 11.
 Socialministeriets cirkulære nr. 140 af 15. august 1975 om bistandslovens  

 almindelige bestemmelser, pkt. 20.
 ANKESTYRELSENS AFGØRELSE:
 Efter oplysningerne om, at det sociale udvalg i B kommune i august 1981  

 ændrede den uddannelsesplan, der var lagt for ansøgeren, finder  

 Ankestyrelsen, at det sociale udvalg i B kommune fra dette tidspunkt ikke  

 længere var berettiget til refusion fra det sociale udvalg i A kommune efter  

 bistandslovens § 11.
 Ankestyrelsen tiltræder således amtsankenævnets afgørelse.
