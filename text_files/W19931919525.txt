En medarbejdende ægtefælle, der havde indgivet selvangivelse for sent,  

 havde ret til barseldagpenge for hele barselperioden.
Ved den oprindelige  

 anmodning den 9. oktober 1992 forelå der endnu ikke årsopgørelse for det  

 seneste regnskabsår på grundlag af indgivet selvangivelse.
Der forelå  

 årsopgørelse den 16. november 1992 samtidig med indgivelse af ny anmodning,  

 der lå indenfor anmodningsfristen på 9 måneder efter fødslen.
 SAGSFREMSTILLING:
 Kommunen traf afgørelse om, at der ikke var ret til barseldagpenge fra den  

 9. april 1992 til medarbejdende ægtefælle, idet selvangivelse for  

 indkomståret 1991 ikke var indgivet rettidigt.
 Den medarbejdende ægtefælle var ikke forsikret i henhold til  

 dagpengelovens § 20. Der var søgt om barseldagpenge den 9. oktober 1992.  

 Selvangivelse for 1991 var indgivet den 21. september 1992. Årsopgørelse  

 forelå den 16. november 1992, hvor der samtidig blev søgt om dagpenge på ny.
 AFGØRELSE:
 Barseldagpenge fra den 9. april 1992 skulle beregnes på grundlag af  

 årsopgørelse for indkomståret 1991.
 Dagpengeudvalget lagde ved afgørelsen vægt på, at der den 16. november  

 1992 forelå årsopgørelse for det seneste regnskabsår på grundlag af indgivet  

 selvangivelse samtidig med indgivelse af ny anmodning om dagpenge, der lå  

 indenfor anmodningsfristen på 9 måneder efter fødslen.
 Der henvises til dagpengelovens § 10, stk. 5 og § 19 og Socialministeriets  

 bekendtgørelse nr. 688 af 11. oktober 1991, § 36, stk. 2.
 Dagpengeudvalget ændrede således kommunens afgørelse.
