Påstand fra uorganiseret arbejdsgiver om sagens afvisning på grund af  

 Arbejdsrettens sammensætning, jf.
Menneskeretskonventionens art.
6, ikke taget til følge En uorganiseret arbejdsgiver var indklaget for Arbejdsretten med påstand  

 om at anerkende at være omfattet af en kollektiv overenskomst og om bod for  

 overenskomstbrud.
Indklagede påstod sagen afvist, idet man gjorde gældende,  

 at Arbejdsretten var inhabil i forhold til indklagede, som ikke er blandt de  

 faglige organisationer, der vælger Arbejdsrettens medlemmer, og da indklagede  

 har fra de etablerede parter på arbejdsmarkedet på både arbejdsgiver- og  

 lønmodtagerside på væsentlige punkter afvigende standpunkter, og at det ville  

 være i strid med artikel 6 i Den europæiske Menneskeretskonvention, såfremt  

 sagen behandles og afgøres af Arbejdsretten og ikke de almindelige domstole,  

 idet Arbejdsretten ikke sikrer en retfærdig offentlig rettergang.
Arbejdsretten fandt ikke, at arbejdsretsloven er i strid med grundlovens §  

 64. Med hensyn til menneskeretskonventionens artikel 6 udtalte Arbejdsretten,  

 at ingen af Arbejdsrettens medlemmer er undergivet instruktionsbeføjelser.  

 Arbejdsretten fandt heller ikke grundlag for at statuere, at Arbejdsretten  

 ikke er uafhængig.
Arbejdsretten lagde endvidere vægt på, at de arbejdsgiver-  

 og lønmodtagerorganisation og offentlige instanser, der efter  

 arbejdsretsloven vælger Arbejdsrettens fagdommere, dækker langt den største  

 del af det danske arbejdsmarked.
At indklagede ikke også deltager i dette  

 valg gav ikke Arbejdsretten grundlag for at statuere, at Arbejdsretten ikke  

 er upartisk.
Herefter frifandtes klageren for den af indklagede nedlagte  

 afvisningspåstand.
 Under denne sag har Landsorganisationen i Danmark for Restaurations- og  

 Bryggeriarbejder Forbundet indklaget Hotel Færgegården Lohals A/S ved  

 Sammenslutningen af Firma-Funktionærer for Arbejdsretten og nedlagt følgende  

 påstande:
 Indklagede, Hotel Færgegården Lohals A/S ved Sammenslutningen af  

 Firma-Funktionærer, tilpligtes at anerkende at være forpligtet af den til  

 enhver tid gældende overenskomst mellem Restaurations- og Bryggeriarbejder  

 Forbundet og HOREFA samt for overenskomstbrud at betale en efter rettens skøn  

 fastsat bod til Restaurations- og Bryggeriarbejder Forbundet.
 Indklagede, Hotel Færgegården Lohals A/S ved Sammenslutningen af  

 Firma-Funktionærer, tilpligtes at efterbetale manglende bidrag til  

 Uddannelsesfonden.
Indklagede har påstået afvisning.
Denne påstand er udskilt til særskilt  

 behandling og påkendelse.
 Klageren har påstået frifindelse for indklagedes afvisningspåstand.
 Sagens omstændigheder er følgende:
 Klageren har til støtte for de nedlagte påstande anført, at Hotel  

 Færgegården A/S, der tidligere drev Hotel Færgegården, Lohals, i hvert fald  

 indtil oktober 1991 var medlem af HOREFA, hvorfor Hotel Færgegården er  

 omfattet af den mellem HOREFA og Restaurations- og Bryggeriarbejder Forbundet  

 indgåede overenskomst, som ikke er opsagt.
Hotel Færgegården Lohals A/S er et af Sammenslutningen af  

 Firma-Funktionærer helejet datterselskab.
Sammenslutningen af  

 Firma-Funktionærer, der har 14.000 medlemmer, er en politisk neutral faglig  

 organisation med statsanerkendt A-kasse.
Sammenslutningen af  

 Firma-Funktionærer er ikke medlem af Landsorganisationen i Danmark og er ikke  

 blandt de faglige organisationer, der i henhold til arbejdsretslovens § 3  

 vælger medlemmer til Arbejdsretten.
Sammenslutningen af Firma- Funktionærer  

 indgår ikke kollektive overenskomster på vegne af sine medlemmer, idet man  

 tværtimod har som sit erklærede mål i videst muligt omfang at lade kollektive  

 overenskomster erstatte af individuelle ansættelsesaftaler, hvorfor man  

 blandt andet af denne grund arbejder for at lade kollektive overenskomster i  

 bredeste forstand erstatte af lovgivning.
 Indklagede har til støtte for den nedlagte afvisningspåstand gjort  

 gældende, at Arbejdsretten er inhabil i forhold til indklagede, idet  

 Sammenslutningen af Firma-Funktionærer ikke er blandt de faglige  

 organisationer, der vælger Arbejdsrettens medlemmer, og da Sammenslutningen  

 af Firma- Funktionærer har fra de etablerede parter på arbejdsmarkedet på  

 både arbejdsgiver- og arbejdstagerside på væsentlige punkter afvigende  

 standpunkter, og at det vil være i strid med artikel 6 i Den europæiske  

 Menneskeretskonvention, såfremt nærværende sag behandles og afgøres af  

 Arbejdsretten og ikke af de almindelige domstole, idet Arbejdsretten ikke  

 sikrer indklagede en retfærdig offentlig rettergang for en uafhængig og  

 upartisk domstol.
 Lov nr. 317 af 13. juni 1973 om Arbejdsretten indeholder i §§ 1-11 og § 19  

 følgende bestemmelser:
 »§ 1. Arbejdsretten består af 12 ordinære dommere og 28 suppleanter,  

 1 formand, 3 næstformænd og 2 suppleanter for disse samt rettens sekretær.
 § 2. Arbejdsretten sammensættes ved valg, jfr. dog §§ 5 og 6.
 § 3. Rettens ordinære medlemmer og suppleanter vælges så ledes:
 Dansk Arbejdsgiverforening vælger:
3 ordinære medlemmer og 6 suppleanter.
 Sammenslutningen af Landbrugets Arbejdsgiverforeninger, Danske Bankers  

 Forhandlingsorganisation, Sparekassernes Forhandlingsorganisation og Danske  

 Forsikringsselskabers Forhandlingsorganisation i fællesskab vælger:
 1 ordinært medlem og 4 suppleanter.
 Økonomi- og budgetministeriet, Amtsrådsforeningen i Danmark, Kommunernes  

 Landsforening, Foreningen af Kommuner i Københavns Amt, Københavns kommune og  

 Frederiksberg kommune i fællesskab vælger:
 2 ordinære medlemmer og 4 suppleanter.
 Landsorganisationen i Danmark vælger:
 4 ordinære medlemmer og 7 suppleanter.
 Fællesrådet for danske Tjenestemands- og Funktionær-organisationer,  

 Akademikernes Centralorganisation og FR-Hovedorganisation for Arbejdsleder-  

 og tekniske Funktionærforeninger i Danmark i fællesskab vælger:
 2 ordinære medlemmer og 7 suppleanter.
Stk. 2. Valget, som gælder for 3 år, regnet fra en 1. november, foretages  

 hvert 3. år i september måned.
Resultatet af valget skal straks meddeles  

 rettens sekretær.
 § 4. Rettens formand og næstformænd samt suppleanterne for disse vælges af  

 de efter § 3, stk. 1, valgte ordinære medlemmer.
 Stk. 2. Rettens sekretær indkalder til valget, så snart han har modtaget  

 meddelelse efter § 3, stk. 2, om valg af rettens medlemmer og suppleanter.  

 Bliver et eller flere af de ordinære medlemmer forhindret i at deltage i  

 valget, tilkaldes suppleanter for disse.
Stk. 3. Rettens formand, næstformænd og suppleanterne for disse vælges for  

 3 år, regnet fra en 1. januar.
Valget, der sker ved stemmeflerhed, foretages  

 hvert 3. år inden udgangen af december måned.
 § 5. Foretages valg af ordinære dommere eller suppleanter for disse ikke  

 inden det tidspunkt, der er nævnt i § 3, stk. 2, gør sekretæren derom  

 indstilling til arbejdsministeren, der med behørigt hensyn til en ligelig  

 repræsentation af arbejdsgiver- og lønmodtagerinteresser erstatter det  

 manglende valg ved udnævnelse.
 Stk. 2. Foretages valg af formand eller næstformænd og suppleanter for  

 disse ikke inden det tidspunkt, der er nævnt i § 4, stk. 3, gør sekretæren  

 derom indstilling til præsidenten for højesteret, der i forening med  

 præsidenterne for de øvrige kollegiale retter i København foretager valget  

 blandt disse retters juridiske medlemmer.
§ 6. Rettens sekretær udnævnes af arbejdsministeren efter rettens  

 indstilling.
Ministeren kan efter rettens indstilling udnævne en assisterende  

 sekretær til i sekretærens forfald at varetage sekretærhvervet og i øvrigt  

 bistå retten.
 § 7. Formanden og næstformændene samt suppleanterne for disse skal opfylde  

 de almindelige betingelser for at være dommer.
§ 8. I den enkelte sags behandling deltager en retsformand samt fra  

 henholdsvis arbejdsgiver- og lønmodtagerside 3 or dinære dommere eller  

 suppleanter.
Er parterne inden sagens indbringelse for retten enige derom og  

 rettens formandskab tiltræder det, skal rettens formandskab ved  

 domsforhandlingen bestå af 3 i stedet for 1. En sådan udvidelse kan også  

 besluttes af den i den pågældende sag fungerende retsformand.
 Stk. 2. Sagernes fordeling mellem rettens formand og næstformænd bestemmes  

 efter forhandling mellem disse.
§ 9. For Arbejdsretten indbringes sager om 1) overtrædelse og fortolkning af en af Dansk Arbejdsgiverforening og  

 Landsorganisationen i Danmark vedtaget hovedaftale samt af tilsvarende  

 hovedoverenskomster og hovedaftaler, 2) overtrædelse af kollektive overenskomster om løn- og arbejdsforhold, 3) lovligheden af varslede kollektive kampskridt eller af de i denne  

 anledning udstedte varsler, såfremt den berørte parts hovedorganisation  

 eller, dersom parten ikke er medlem af en sådan, parten selv ved anbefalet  

 brev inden 5 dage har protesteret over for vedkommende organisation eller  

 enkeltvirksomhed mod lovligheden af kampskridtet eller varslet, 4) hvorvidt der foreligger en kollektiv overenskomst, og 5) lovligheden af anvendelse af kollektive kampskridt til støtte for krav  

 om overenskomst på områder, hvor kollektiv overenskomst ikke er indgået.
 Stk. 2. Arbejdsstandsninger skal straks indberettes til organisationerne,  

 og fællesmøde under organisationernes medvirken til drøftelse af en  

 arbejdsstandsning skal afholdes dagen efter dennes iværksættelse, medmindre  

 arbejdsstandsningen er ophørt forinden fællesmødets afholdelse.
Stk. 3. Sager efter stk. 1, nr. 1-3, kan kun indbringes for arbejdsretten,  

 hvis overtrædelsen er foretaget eller kampskridtet er varslet eller iværksat  

 af en arbejdsgiverorganisation eller et eller flere medlemmer af en sådan, af  

 en enkeltvirksomhed (enkeltmand, firma, aktieselskab eller offentlig  

 institution) eller af en lønmodtagerorganisation eller af medlemmer af en  

 sådan i fællesskab.
Adgangen til at indbringe sager er endvidere betinget af,  

 at der ikke i det pågældende overenskomstforhold er indeholdt bestemmelser i  

 modsat retning.
 Stk. 4. Udover de i stk. 1 nævnte sager kan sager vedrørende  

 uoverensstemmmelser mellem arbejdsgivere og lønmodtagere indbringes for  

 arbejdsretten, når retten billiger det, og der mellem en arbejdsgiver- og  

 lønmodtagerorganisation eller mellem en enkeltvirksomhed og en  

 lønmodtagerorganisation derom er truffet aftale.
§ 10. Hører en sag i sin helhed under faglig voldgift, kan retten afvise  

 sagen.
Er parterne enige derom, kan retten dog afgøre sagen.
Hører sagen  

 delvis under faglig voldgift, kan retten udsætte sagens behandling, til  

 voldgiftskendelse er afsagt.
 Stk. 2. Såfremt en sag skønnes at være af så ringe betydning, at den ikke  

 står i rimeligt forhold til de med behandlingen forbundne omkostninger, kan  

 retten afvise sagen.
 § 11. Sager, der efter § 9 hører under arbejdsretten, kan ikke anlægges  

 ved de almindelige domstole, jfr. dog § 10, stk. 2.
 Stk. 2. En lønmodtager kan dog anlægge sag om tilkendelse af  

 tilgodehavende løn ved de almindelige domstole, medmindre lønmodtagerens  

 faglige organisation under en sag, der er anlagt ved arbejdsretten, har  

 frafaldet retten hertil på lønmodtagerens vegne, eller den manglende betaling  

 af lønkravet skyldes uenighed af faglig karakter.
§ 19. Om procesmåden i øvrigt gælder med de nødvendige tilpasninger de for  

 borgerlige sager gældende grundsætninger i retsplejelovens 2. bog samt kap.  

 23 og 27-30. Den i lovens kap. 39 angivne særlige procesmåde er  

 anvendelig.« Arbejdsrettens afgørelser kan ikke appelleres.
Rettens formand,  

 næstformænd og suppleanter for disse har siden 1990 alle været dommere i  

 Højesteret.
Indklagede har i relation til anbringendet om inhabilitet anført, at selv  

 om lovgivningsmagten har ønsket at organisere Arbejdsretten som en domstol,  

 er resultatet ikke blevet vellykket, idet Arbejdsretten mere har karakter af  

 en voldgiftsret end en domstol.
Medlemmerne af Arbejdsretten vælges for 3 år  

 og kan genvælges.
Herved mister Arbejdsretten den personelle uafhængighed,  

 grundlovens § 64 kræver af en dommer.
Dette er særlig betænkeligt i denne  

 sag, hvor klageren har væsentlig indflydelse på valgene, som indklagede er  

 uden indflydelse på.
Indklagede har i relation til anbringendet om artikel 6 i Den europæiske  

 Menneskeretskonvention anført, at konventionen ved lov nr. 285 af 29. april  

 1992 er blevet inkorporeret i dansk ret.
Konventionen må derfor som  

 inkorporeret i dansk ret ved en yngre lov end arbejdsretsloven fra 1973 have  

 forrang for denne.
Artikel 6 i konventionen foreskriver, at enhver har ret  

 til at få sin tvist afgjort af en uafhængig og upartisk domstol.  

 Arbejdsretten er hverken uafhængig eller upartisk.
I uafhængighedskravet  

 ligger, at ingen udenforstående må have adgang til at øve nogen direkte  

 indflydelse på de afgørelser, der træffes af organet.
Det er således  

 utvivlsomt, at uafhængighedskravet udelukker, at nogen af domstolsorganets  

 medlemmer er undergivet tjenestebefalinger med hensyn til stemmeafgivningen.  

 Upartiskhedskravet skal efter Den europæiske Menneskerettighedsdomstols  

 praksis prøves ud fra to principielt forskellige kriterier: Den subjektive og  

 den objektive test.
Det gøres ikke gældende, at Arbejdsretten er partisk  

 efter den subjektive test, som efterprøver, om dommerens afgørelse i en  

 konkret sag er påvirket af uvedkommende hensyn.
Det gøres derimod gældende,  

 at Arbejdsretten er partisk efter den objektive test, som efterprøver, om  

 Arbejdsretten uden rimelig tvivl fremstår som ikke påvirket af uvedkommende  

 hensyn.
Også her får det betydning, at indklagede er uden indflydelse på  

 valgene af Arbejdsrettens medlemmer, hvad klagerne har, og at indklagede på  

 væsentlige punkter har fra de på arbejdsmarkedet etablerede parter afvigende  

 standpunkter.
Klageren har anført, at den foreliggende sags materielle indhold er af en  

 art, som Arbejdsretten har afgjort adskillige af, og som Arbejdsretten derfor  

 uden besvær kan afgøre.
Den kan ikke afgøres af andre organer end  

 Arbejdsretten, og retsformanden i Arbejdsretten er en højesteretsdommer.
Det  

 er derfor vanskeligt at se, at sagen rejser et reelt problem.
Det er rigtigt,  

 at juridiske forfattere har været betænkelige ved den gældende retstilstand.  

 Ingen af dem har imidlertid gjort sig til talsmænd for, at problemet skulle  

 løses ved retspraksis.
Det kan ikke være Arbejdsrettens opgave at underkende  

 dansk lovgivning.
 ARBEJDSRETTEN SKAL UDTALE:
Siden 1920 har domstolene anset sig for kompetente til at efterprøve, om  

 love er uforenelige med grundloven.
Arbejdsretten er herefter forpligtet til  

 at efterprøve, om arbejdsretsloven strider mod grundlovens § 64.  

 Arbejdsretten lægger ved afgørelsen af dette spørgsmål vægt på, at  

 Arbejdsretten alene afgør de i lovens §§ 9-11 nævnte sager, og at grundlovens  

 § 3 ikke foretager en præcis bestemmelse af begrebet »Den dømmende  

 magt«.
Arbejdsretten finder herefter ikke, at der foreligger  

 tilstrækkeligt grundlag for at statuere, at arbejdsretsloven er i strid med  

 grundlovens § 64.
Artikel 6 i Den europæiske Menneskeretskonvention retter sig efter sit  

 indhold udtrykkeligt til domstolene.
Arbejdsretten er herefter forpligtet til  

 at efterprøve, om arbejdsretsloven strider mod artikel 6 i Den europæiske  

 Menneskeretskonvention.
Arbejdsretten lægger herved vægt på, at in gen af  

 Arbejdsrettens medlemmer er undergivet instruktionsbeføjelser fra  

 udenforstående med hensyn til udøvelsen af deres konkrete  

 afgørelsesmyndighed.
Arbejdsretten finder herefter ikke grundlag for at  

 statuere, at Arbejdsretten ikke er uafhængig.
Arbejdsretten lægger endvidere  

 vægt på, at de arbejdsgiver- og lønmodtagerorganisationer og offentlige  

 instanser, der efter arbejdsretslovens § 3 vælger Arbejdsrettens fagdommere,  

 dækker langt den største del af det danske arbejdsmarked.
At Sammenslutningen  

 af Firma-Funktionærer ikke også deltager i dette valg, giver ikke  

 Arbejdsretten grundlag for at statuere, at Arbejdsretten ikke er upartisk.
 Som følge heraf frifinder Arbejdsretten klageren for den af indklagede  

 nedlagte afvisningspåstand.
Thi bestemmes Klageren, Landsorganisationen i Danmark for Restaurations- og  

 Bryggeriarbejder Forbundet, frifindes for den af indklagede, Hotel  

 Færgegården Lohals A/S ved Sammenslutningen af Firma-Funktionærer, nedlagte  

 afvisningspåstand.
 I sagsomkostninger skal indklagede betale 2.000 kr. til Arbejdsretten.
(* 1) Henvisninger: Kommentar, s. 35 F., 45 F.
Rehof og Trier Menneskeret  

 (1990, s. 292 (note 35) Lorenzen, Rehof og Trier, Den europæiske  

 Menneskeretskonvention med kommentarer (1994) s. 169 ff., Chr.
Harlang i  

 »Lov og Ret« nr. 1/1993, s. 27.
