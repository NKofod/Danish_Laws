Parterne havde over for Pressenævnet  

 afgivet modstridende forklaringer vedrørende de informationer, der blev givet  

 forud for interviewet til tv-indslaget.
På grund af de begrænsede muligheder  

 for at føre bevis for Nævnet kunne dette ikke afgøre hvilken forklaring, der  

 var den rigtige.
 Pressenævnet fandt imidlertid, at [K] ved  

 at besvare journalistens spørgsmål på baggrund af artiklen Pornodans på  

 københavnsk gymnasium måtte have været klar over, at TV 2 Lorry ville  

 kunne  

 sætte interviewet i sammenhæng med omtale af den pågældende video, og Nævnet  

 fandt derfor, at der ikke var grundlag for at udtale kritik heraf.
I overensstemmelse med det almindelige  

 princip om redaktørens ret til at redigere mediet, var TV 2 Lorry berettiget  

 til at beslutte hvilke oplysninger, man ville bringe i mediet.
Pressenævnet  

 fandt, at TV 2 Lorry havde handlet inden for redaktørens redigeringsret ved  

 at  

 medtage vurderingerne fra henholdsvis formanden for Rektorforeningen, Peter  

 Kuhlmann, og formanden for foreningen Pornofrit Miljø, Lone Skov Al Awssi,  

 uden  

 at orientere [K] herom.
Nævnet udtalte derfor ikke kritik heraf.
 Pressenævnet fandt, at der heller ikke i  

 øvrigt var grundlag for at udtale kritik i sagen.
Pressenævnets  

 kendelse i sag 2006-6-344 [K] har klaget til  

 Pressenævnet over en udsendelse i TV 2 Lorry den 18. maj 2006, idet han  

 mener,  

 at god presseskik er tilsidesat.
1. Sagsfremstilling Www.ekstrabladet.dk bragte  

 torsdag den 18. maj 2006 en artikel med overskriften Pornodans på  

 københavnsk  

 gymnasium.
Samme dag fulgte TV 2 Lorry op på artiklen og sendte kl.  

 19.30  

 indslaget Gymnasie fremstød. [K]s rektor, [K] blev den 18. maj  

 2006, ca. kl.  

 14.15 interviewet af TV 2 Lorry til udsendelsen.
Af udsendelsen fremgår  

 følgende:
  

  

 Studievært:  

  

 Det begynder med en afklædt kvinde i bikini, der skal  

 skaffe nye elever til [K].
Kvinden optræder i en video på gymnasiets  

 hjemmeside. Vi møder blot eleverne i øjenhøjde, lyder det fra  

 gymnasiets  

 rektor.
Speak (Der vises et still-billede af en kvinde i bikini, der trykker på  

 en svamp, så sæbeskummet løber ned over kroppen):  

  

 Hun er afklædt og  

 underviser i et klasseværelse.
Hun sutter på sine fingre og vrider  

 tavlesvampen, så sæbeskummet løber ned ad kroppen.
Det er en af sekvenserne i  

 en reklamevideo fra [K].
Vi har kun dette billede.
I dag blev filmen fjernet  

 efter, at vi viste interesse for sagen.
 Interviewer:  

  

 Hvad er grunden til, at vi ikke må vise videoen i det  

 her indslag.
 [K] :  

  

 Altså holdningen er nu, at nu er den væk.
Speak:  

  

 Den omtalte video er møntet på nye elever.
Den er produceret  

 af lærere og nuværende elever, og den skal vise, at undervisning på [K] er  

 spændende.
 [K]:  

  

 De kreative fag har mulighed for at lave spændende projekter,  

 sjove projekter, frække projekter, på en måde, som gør, at vi føler, at vi  

 møder eleverne i øjenhøjde.
 Speak:  

  

 Foreningen Pornofrit Miljø ser indholdet med andre øjne.
 Lone Skov Al Awssi, Formand, Pornofrit Miljø:  

  

 Det her det er  

 respektløst, især over for de unge kvinder, fordi det efterlader et indtryk  

 af,  

 at bare man er sexet og har nogle store pornobryster, så er karrieren sikret.
 Speak:  

  

 Formanden for Rektorforeningen mener heller ikke, [K]  

 styrker sin profil med afklædte kvinder og sæbeskum.
Peter Kuhlmann, Formand, Rektorforeningen:  

  

 Jeg synes, det er et  

 forkert signal at sende ud i æteren.
Jeg synes, det er en forkert profil at  

 tegne på sit gymnasium.
Vi har også som offentlige skoler et ansvar for den  

 profil, som vi viser offentligheden.
 Speak:  

  

 Ifølge [K] er kritikken skudt over målet.
[K]:  

  

 Det spiller vel lidt op til en lidt mandschauvinistisk  

 holdning, men ærlig talt.
I dagens Danmark kan jeg ikke forstå, at det kan  

 vække så meget opsigt.
 Lone Skov Al Awssi:  

  

 Hvis ledelsen på [K] virkelig vil fremme stripperkultur  

 og den der seksuelle fokusering af kvindekroppen, så er det her vejen frem,  

 men  

 jeg tvivler på, at det er det, der har været målet med det.
Interviewer:  

  

 Er det et gymnasiets opgave at spille lidt op til en  

 mandschauvinistisk holdning? [K]:  

  

 Nej, det er det i virkeligheden ikke, men det er også det, jeg  

 siger.
Det er den side, jeg kan se af det, men det har slet ikke været vores  

 hensigt.
 Speak:  

  

 Under alle omstændigheder er flere af gymnasiets elever  

 begejstrede for videoen.
 [A], elev, [K]:  

  

 Jeg synes, det er en kanongod film, og jeg synes,  

 den er supersjov.
 [B], elev, [K]:  

  

 For mig så virker det ikke stødende på nogen som  

 helst måde.
 Speak:  

  

 Ifølge rektor [K] har adskillige af elevernes forældre både  

 set og moret sig over filmen.
Studievært:  

  

 Og så kan jeg tilføje, at it-systemet på Virum Skole i  

 dag brød sammen pga. et overvældende antal besøgende på skolens  

 hjemmeside. 2. Parternes synspunkter [K] har oplyst, at  

 filmprojektet sammen med andre projekter fra faget Film og TV har ligget på  

 skolens hjemmeside. [K] har videre oplyst, at filmen ikke var tænkt som et  

 markedsføringselement, men at det er normal praksis, at de kreative og  

 kunstneriske fags projekter lægges på skolens hjemmeside under  

 informationsikonet.
 [K] har i anledning af det  

 bragte anført, at navnlig følgende er i strid med god presseskik:
 At han ikke blev orienteret om indslagets overordnede  

 idé: Uetisk markedsføring, men derimod fik at vide, at indslaget  

 ville forme  

 sig som et interview af ham.
At han ikke blev  

 orienteret om, at Peter Kuhlman og Lone Skov Al Awssi fra Pornofrit  

 miljø  

 ville medvirke, selvom kontakten til dem allerede var etableret inden  

 interviewet, og At væsentlige dele af interviewet er udeladt, og at  

 væsentlige dele af svarene er klippet, så skolen og han som rektoren fremstår  

 som uetiske.
 [K] har herudover anført, at  

 hans stilling, faglige baggrund samt hans indsigt i medieverdenen er klagen  

 uvedkommende.
 TV 2 Lorry har oplyst, at  

 rektoren oplyste, at videoen var på hjemmesiden for bl.a. at gøre eventuelt  

 kommende elever opmærksomme på, at undervisningen på [K] ikke er kedelig.
 TV 2 Lorry har til de tre  

 klagepunkter anført følgende:
Ad 1.  

 At journalisten gjorde det klart for  

 rektoren, at indslaget ville handle om kritik af videoen, samt rektorens syn  

 på  

 kritikken om, at videoen var kvindenedgørende.
TV 2 Lorry har videre anført,  

 at  

 rektoren under en telefonsamtale den 19. maj 2006 erkendte, at journalisten  

 under interviewet havde talt om kritik og foreningen Pornofrit Miljø.
Ad 2.  

 At man ikke har givet udtryk for, at  

 indslaget alene ville handle om hans syn på sagen.
TV 2 Lorry har videre  

 oplyst, at man kontaktede formanden for Rektorforeningen, Peter Kuhlman, og  

 foreningen Pornofrit Miljø for at få deres kommentar til videoen.
 Ad 3.  

 At man ikke har lovet at bringe interviewet i  

 sin helhed.
 TV 2 Lorry har herudover  

 anført, at det med rektorens baggrund som cand.mag. i samfundsfag og som  

 rektor  

 for et gymnasium, hvor der undervises i medier, ikke burde være ukendt,  

 hvordan  

 journalister bygger indslag op.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Axel Kierkegaard, Bo  

 Maltesen, Lene Sarup og Ole Askvig.
Parterne har over for  

 Pressenævnet afgivet modstridende forklaringer vedrørende de informationer,  

 der  

 blev givet forud for interviewet til tv-indslaget.
På grund af de begrænsede  

 muligheder for at føre bevis for Nævnet kan dette ikke afgøre hvilken  

 forklaring, der er den rigtige.
 Pressenævnet finder  

 imidlertid, at [K] ved at besvare journalistens spørgsmål på baggrund af  

 artiklen  

 Pornodans på københavnsk gymnasium må have været klar over, at TV  

 2 Lorry  

 ville kunne sætte interviewet i sammenhæng med omtale af den pågældende  

 video,  

 og Nævnet finder derfor, at der ikke er grundlag for at udtale kritik heraf.
I overensstemmelse med det  

 almindelige princip om redaktørens ret til at redigere mediet, er TV 2 Lorry  

 berettiget til at beslutte hvilke oplysninger, man vil bringe i mediet.  

 Pressenævnet finder, at TV 2 Lorry har handlet inden for redaktørens  

 redigeringsret  

 ved at medtage vurderingerne fra henholdsvis formanden for Rektorforeningen,  

 Peter Kuhlmann, og formanden for foreningen Pornofrit Miljø, Lone Skov Al  

 Awssi  

 uden at orientere [K] herom.
Nævnet udtaler derfor ikke kritik heraf.
 Pressenævnet finder, at der  

 heller ikke i øvrigt er grundlag for at udtale kritik i sagen.
