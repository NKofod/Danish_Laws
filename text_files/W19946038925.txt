Ansøgning om patent på anvendelse af monacolin K, den tilsvarende  

 carboxylsyreforbindelse eller salte af carboxylsyren til fremstilling af et  

 lægemiddel til behandling af hypercholesterolæmi afslået.
Der var tale om en  

 blanding af på forhånd kendte komponenter, uden at selve blandingen havde  

 særlig opfindelseshøjde.
År 1994, den 3. august afsagde Patentankenævnet (Grønning-Nielsen, Hans Chr.
Thomsen, Herborg, Arne Holm, Terndrup Pedersen) følgende  KENDELSE i sagen j.nr.
P 16/91: Klage fra Sankyo Company Limited, Japan,  

 v/Patentbureau Chas.
Hude over Patentdirektoratets afgørelse af 27. februar  

 1991 af patent- ansøgning nr. 0218/1989.
 Den 18. januar 1989 indleverede klageren en ansøgning om patent på  

 anvendelse af monacolin K, den tilsvarende carboxylsyreforbindelse eller  

 salte af carboxylsyren til fremstilling af et lægemiddel til behandling af  

 hypercholesterolæmi.
 Ansøgningens krav lød således:
 »Anvendelse af monacolin K med formlen:
eller den tilsvarende carboxylsyreforbindelse eller salte af carboxylsyren  

 til fremstilling af et lægemiddel til behandling af  

 hypercholesterolæmi.« Patentdirektoratet udtalte i skrivelse af 23. juli 1990:
 »1. Vi kan af den grund, vi angiver nedenfor, ikke imødekomme Deres  

 ansøgning.
 2. Patentering af den anvendelse af monacolin K, den tilsvarende  

 carboxylsyre eller dennes salte til fremstilling af et lægemiddel til  

 behandling af hypercholesterolæmi, som De søger patent på, ville i realiteten  

 betyde patentering af opfindelsen af et lægemiddel.
 3. Nærværende ansøgning er afdelt ud fra ansøgning nr. 470/85, som er  

 afdelt ud fra ansøgning nr. 730/80, der er indleveret 20 feb 1980.
4. Den i kravet omhandlede opfindelse er herefter udelukket fra adgang til  

 patent, da patent på opfindelser af lægemidler ikke kan meddeles på grundlag  

 af ansøgninger, der i henhold til patentlovens § 11 er afdelte, såfremt den  

 oprindelige ansøgning er indleveret før 01 dec 1983, se § 2, stk. 2 i  

 Industriministeriets bekendtgørelse nr. 450 af 16 sep 1983...« Klageren fremkom i skrivelse af 23. januar 1991 med følgende bemærkninger:
 »Ifølge betænkningens 2. afsnit er Direktoratet af den opfattelse, at  

 patentering af anvendelsen af monacolin K, den tilsvarende carboxylsyre eller  

 dennes salte til fremstilling af et lægemiddel til behandling af  

 hypercholesterolæmi indebærer patentering af et lægemiddel.
Denne opfattelse er jeg uenig i, og jeg kan i øvrigt ikke anerkende en  

 stillingtagen til en patentansøgning, der er baseret på en subjektiv  

 vurdering af, hvad man mener, at patentering af en patentansøgt opfindelse  

 indebærer i henseende til beskyttelsesomfanget.
Der må tages konkret stilling  

 til ansøgningens patentkrav, som er et anvendelseskrav og ikke et  

 genstandskrav (stofkrav).
 Som nævnt i betænkningens 3. afsnit er den foreliggende ansøgning afdelt  

 ud fra ansøgning nr. 470/85, som igen er afdelt ud fra ansøgning nr. 730/80,  

 der er indleveret 20. februar 1980. Sidstnævnte ansøgning førte til patent  

 nr. 149.095 og angår en fremgangsmåde til fremstilling af den omhandlede  

 cholesterolsynteseinhiberende forbindelse monacolin K, hvis anvendelse søges  

 patenteret i den foreliggende ansøgning.
 Jeg er enig i, at den foreliggende ansøgning skal behandles, som om den  

 var indleveret før den 1. december 1983, og spørgsmålet er herefter, om en  

 anvendelse af den i nærværende ansøgning omhandlede art var patenterbar før  

 den 1. december 1983.
Forbindelsen monacolin K var en hidtil ukendt forbindelse på  

 indleveringsdagen den 20. februar 1980 for ansøgning 730/80 (på  

 prioritetsdagen 20. februar 1979), hvorved det bemærkes, at den patenterede  

 fremgangsmåde til fremstilling af forbindelsen var en ny og særegen  

 fremgangsmåde.
Det vil imidlertid være Direktoratet bekendt, at man på  

 daværende tidspunkt også kunne patentbeskytte fremgangsmåder, der ikke var  

 nye og særegne (analogifremgangsmåder), når fremgangsmåden førte til en ny  

 lægemiddelforbindelse, således som der her er tale om.
Det vil også være  

 Direktoratet bekendt, at man længe nægtede at imødekomme ansøgninger om  

 patent på sådanne analogifremgangsmåder, nemlig med den samme argumentation  

 som i det foreliggende tilfælde, nemlig at de »i realiteten ville betyde  

 patentering af opfindelsen af et lægemiddel«.
Alligevel endte det med,  

 at man anerkendte patenterbarheden af analogifremgangsmåder på trods af  

 disses manglende nyhed og opfindelseshøjde, idet man anerkendte, at en  

 opfinder af en ny kemisk forbindelse med farmaceutisk virkning ikke skulle  

 nægtes enhver mulighed for patentering af sin opfindelse, blot fordi  

 fremstillingen af forbindelsen ikke i sig selv indebar noget nyt og særegent.
 De synspunkter, der førte til anerkendelse af analogifremgangsmådernes  

 patenterbarhed, må kunne anvendes helt analogt i det foreliggende tilfælde.
Den foreliggende ansøgnings patentkrav er som nævnt rettet på en  

 anvendelse, og det anerkendes ifølge Direktoratets hidtidige praksis, at  

 sådanne krav er at sidestille med fremgangsmådekrav og altså ikke skal  

 paralleliseres med genstandskrav og i det foreliggende tilfælde med krav  

 rettet på et lægemiddel.
Jeg vedlægger i denne forbindelse en kopi af  

 Decision Gr 05/83 vedrørende Eisai Co Ltd, hvilken afgørelse er truffet af  

 Enlarged Board of Appeal ved EPO den 5. december 1984. Ifølge denne afgørelse  

 anerkendes patenterbarheden af anvendelsen af endog forbindelser, som er  

 kendte, til fremstilling af et lægemiddel til behandling af en konkret  

 sygdom, når blot det ikke var hidtil kendt, at forbindelsen har den  

 pågældende lægemiddelvirkning.
Det fremgår også af afgørelsen, at EPO  

 sidestiller anvendelseskrav med fremgangsmådekrav.
Det findes herefter ikke sagligt begrundet, at det gør nogen forskel for  

 så vidt angår bedømmelsen af den foreliggende opfindelses patenterbarhed, om  

 ansøgningen skal behandles efter de regler, der var gældende før den 1.  

 december 1983, eller behandles efter de regler, der har været gældende efter  

 den 1. december 1983. Det er således ansøgerens opfattelse, at den  

 foreliggende ansøgnings patentkrav udmærket kunne have været opstillet i  

 ansøgning nr. 730/80, og at denne ansøgning indeholdende anvendelseskravet  

 også burde kunne have ført til patent.
Patentdirektoratets opmærksomhed  

 henledes i denne forbindelse på § 3 i patentloven, ifølge hvilken den ved  

 patent opnåede eneret indebærer, at andre end patenthaveren ikke uhjemlet må  

 udnytte opfindelsen ved at udbyde, bringe i omsætning eller anvende et  

 produkt, der er fremstillet ved en fremgangsmåde, der var genstand for  

 patent, eller importere eller besidde produktet med sådant formål.
Man kan  

 altså konstatere, at den i nærværende ansøgning omhandlede anvendelse  

 indirekte er patenteret ifølge patentet, der er udstedt på grundlag af  

 stamansøgningen nr. 730/80, og at den foreliggende ansøgning derfor blot  

 angår den direkte beskyttelse af en konkret anvendelse af den ved  

 fremgangsmåden fremstillede forbindelse, således som det også normalt er  

 tilfældet ved anvendelseskrav, der forekommer som underkrav i et patent eller  

 en patentansøgning.
Det bemærkes i relation til betænkningens 2. afsnit, at  

 den patentansøgte anvendelse kun angår anvendelsen til fremstilling af et  

 lægemiddel til behandling af hypercholesterolæmi, og at der fortsat vil være  

 mulighed for at opnå eneret til anvendelsen af monacolin K eller den  

 tilsvarende carboxylsyreforbindelse til fremstilling af et lægemiddel til behandling  

 af andre sygdomme end netop hypercholesterolæmi.
 Den patentansøgte anvendelse indebærer med andre ord, at der søges om  

 eneret til at anvende den ved fremgangsmåden ifølge stamansøgningen  

 fremstillede forbindelse efter sit umiddelbare formål, nemlig til  

 fremstilling af et lægemiddel - begrænset til behandling af  

 hypercholesterolæmi -, og der ses ikke at foreligge nogen hindring for  

 patentering af en sådan anvendelse..
Under hensyn til ovenstående bemærkninger håber jeg, at ansøgningen  

 herefter vil kunne godkendes til fremlæggelse på grundlag af beskrivelse med  

 krav indleveret 18. januar 1989.' Direktoratet afslog ved skrivelse af 27. februar 1991 ansøgningen med  

 følgende begrundelse:
 »....2. Vi må fastholde, at patentering af den anvendelse, De søger  

 patent på, i realiteten ville betyde patentering af opfindelsen af det nye  

 lægemiddel til behandling af hypercholesterolæmi, der indeholder monacolin K,  

 den tilsvarende carboxylsyreforbindelse eller et salt af carboxylsyren.  

 Enhver formulering af den pågældende aktive forbindelse til det nye  

 lægemiddel ville nemlig være omfattet af et sådant patent.
 3. Vi må herefter ligeledes fastholde, at den i kravet omhandlede  

 forbindelse er udelukket fra adgang til patent i medfør af § 2, stk. 2, i  

 Industriministeriets bekendtgørelse nr. 450 af 16 sep 1983.
 4. Deres argumenter i ovennævnte brev har ikke kunnet ændre denne  

 opfattelse.
De henviser til den afgørelse (decision Gr 05/83), som EPO's Enlarged  

 Board of Appeal har truffet 05 dec 1984 vedrørende patenterbarheden af  

 anvendelsen af en kemisk forbindelse til fremstilling af et lægemiddel til  

 behandling af en konkret sygdom.
En tilsvarende mulighed for patentering er  

 givet i vor instruks nr. 31 af 28 apr 1987 (bilag til Dansk Patenttidende nr.  

 22 af 25 maj 1987), se især side 2, linie 3 fra neden, til side 3, linie 3,  

 men kun gældende for ansøgninger, der skal anses for indleveret 01 dec 1983 eller senere, se instruksens første afsnit.
 De finder det »ikke sagligt begrundet, at det gør nogen forskel for  

 så vidt angår bedømmelsen af den foreliggende opfindelses patenterbarhed, om  

 ansøgningen skal behandles efter de regler, der var gældende før den 1.  

 december 1983, eller behandles efter de regler, der har været gældende efter  

 den 1. december 1983«.
 Vi kan ikke være enige med Dem i dette synspunkt, men mener tværtimod, at  

 det er helt afgørende, at ansøgningen skal anses for indleveret før 01 dec  

 1983.
På den for ansøgningen ansøgte løbedag (20 feb 1980) gjaldt den  

 undtagelsesbestemmelse for patentering af opfindelser af lægemidler  

 (patentlovens kap.
XI, nr. 1, stk. 2), som blev ophævet med  

 Industriministeriets bekendtgørelse nr. 450 af 16 sep 1983 med gyldighed for ansøgninger indleveret efter 01 dec 1983.
De sidestiller i Deres brev anvendelseskravet med et fremgangsmådekrav.
På  

 grundlag af ansøgninger indleveret før 01 dec 1983 kan der ganske vist - som  

 også af Dem anført - patenteres såkaldte analogifremgangsmåder til  

 fremstilling af lægemidler.
Som det imidlertid fremgår af vor vejledning nr.  

 P 6.12-1 af nov 1989 forstås ved en analogifremgangsmåde »en  

 fremgangsmåde til fremstilling af kemiske forbindelser ved en kemisk  

 omsætning, som er analog med en kendt måde at fremstille lignende  

 forbindelser på«.
Efter veletableret praksis på dette område - stadfæstet af  

 patentankenævns- og domstolsafgørelser - anses den blotte sammenblanding af  

 bestanddelene i et lægemiddel ikke for en analogifremgangsmåde og - på grund  

 af nævnte undtagelsesbestemmelse - for ikke patenterbar.' Denne afgørelse har klageren ved skrivelse af 23. april 1991 indbragt for  

 Patentankenævnet.
 Klageren har i ankebegrundelse af 26. juni 1991 påstået ansøgningen sendt  

 tilbage til Direktoratet til fortsat behandling med henblik på meddelelse af  

 patent og anført følgende:
 »Den foreliggende opfindelse angår anvendelsen af monacolin K, den  

 tilsvarende carboxylsyre eller dennes salte til fremstilling af et lægemiddel  

 til behandling af hypercholesterolæmi.
 Ifølge Patentdirektoratets skrivelse af 23. juli 1990 vedrørende 1.  

 behandling af ansøgningen kunne ansøgningen ikke imødekommes, idet  

 Direktoratet mente, at patentering af den ansøgte anvendelse i realiteten  

 ville betyde patentering af opfindelsen af et lægemiddel, og fordi  

 ansøgningen har løbedag den 20. februar 1980 og altså på en dato, der ligger  

 forud for den 1. december 1983.
 Det skal indledningsvis pointeres, at ansøgerne ikke søger at opnå en  

 eneret til de hidtil ukendte forbindelser monacolin K, den tilsvarende  

 carboxylsyre eller dennes salte, og at ansøgerne kun er interesserede i en  

 eneret til fremstilling af lægemidler til behandling af en nærmere angivet  

 sygdom, hypercholesterolæmi, ved brug af nævnte forbindelser som  

 udgangsmateriale.
I min besvarelse af 23. januar 1991 har jeg argumenteret for det  

 berettigede i at meddele patent på opfindelser af den her omhandlede  

 karakter, uanset om der er ansøgt om patent før eller efter den 1. december  

 1983, men argumentationen vanskeliggøres af, at udsagnet »ville i  

 realiteten betyde patentering af et lægemiddel« ikke på nogen måde er  

 søgt begrundet eller forklaret af Patentdirektoratet.
Det får derfor karakter  

 af en påstand - en subjektiv opfattelse i Patentdirektoratet.
Patenterbarheden af anvendelser af den her omhandlede art er forlængst  

 blevet anerkendt i Direktoratet, efter at patenterbarheden blev anerkendt i  

 udlandet, specielt af den europæiske patentmyndighed.
Der henvises i denne  

 forbindelse til den vedlagte »Decision Gr 05/83« vedrørende Eisai  

 Co.
Ltd, hvilken afgørelse handler om second medical indication.
I punkt 11 i  

 afgørelsen fastslås det, at den europæiske Patentkonvention (lige som den  

 danske patentlov) generelt tillader både fremgangsmådekrav og  

 anvendelseskrav, men hvorvidt en aktivitet i et krav angives som en  

 fremgangsmåde til udførelse af aktiviteten (angivende en rækkefølge af trin)  

 eller som anvendelsen af en genstand til et angivet formål (idet rækkefølgen  

 af trin er underforstået) er efter Enlarged Board's opfattelse et spørgsmål  

 om præference.
Der er for EPO ingen reel forskel.
 Det er også min opfattelse, at ansøgningens anvendelseskrav er at  

 sidestille med et fremgangsmådekrav, og som nævnt i min skrivelse af 23.  

 januar 1991 må anvendelseskravet her sidestilles med et  

 analogifremgangsmådekrav.
En ansøgning indleveret før 1. december 1983 omhandlende en  

 analogifremgangsmåde kunne føre til patent uanset fremgangsmådens manglende  

 nyhed, når blot der ved fremgangsmåden blev fremstillet en ny  

 lægemiddelforbindelse med nyttig terapeutisk virkning.
Der er ved vurderingen  

 af patenterbarheden af den i nærværende ansøgning omhandlede anvendelse al  

 mulig grund til at drage en parallel til patenterbarheden af en sådan  

 analogifremgangsmåde.
Begrundelsen for patenterbarheden af en  

 analogifremgangsmåde skulle som bekendt søges i det ved fremgangsmåden  

 fremstillede produkt.
Dettes nyhed og værdifulde egenskaber tilfredsstillede  

 kravene til nyhed og opfindelseshøjde af den ikke i sig selv originale  

 fremgangsmåde.
 Patenterbarheden af den i nærværende ansøgning omhandlede anvendelse skal  

 på tilsvarende vis ikke søges i originaliteten af den proces, der fører fra  

 den hidtil ukendte forbindelse monacolin K, carboxylsyren deraf eller syrens  

 salte til det færdige lægemiddel til behandling af hypercholesterolæmi.  

 Nyheden ved anvendelsen består i nyheden af det fremstillede nye lægemiddel  

 til behandling af hypercholesterolæmi og lægemidlets værdifulde egenskaber,  

 hvilket lægemiddel ikke selv kan patenteres, ligesom nyheden ved  

 analogifremgangsmåden bestod i nyheden af den ved fremgangsmåden fremstillede  

 nye forbindelse, som ikke selv kunne patenteres.
 Det ses fortsat ikke at være begrundet fra Direktoratets side, hvorfor den  

 i nærværende ansøgning omhandlede anvendelse i højere grad end en  

 analogifremgangsmåde »i realiteten betyder patentering af opfindelsen af  

 et lægemiddel«, og jeg tillader mig her at erindre om, at når man i sin  

 tid fra Direktoratets side heller ikke var indstillet på at anerkende  

 patenterbarheden af analogifremgangsmåder, var det på grund af synspunkter  

 svarende til de, der er blevet gjort gældende ved behandlingen af nærværende  

 ansøgning.
I afslagsskrivelsen forklarer Direktoratet, hvorfor den foreliggende  

 opfindelse heller ikke ville kunne patenteres, hvis anvendelseskravet i  

 stedet havde været formuleret som et analogifremgangsmådekrav.
Denne  

 forklaring kan jeg erklære mig enig i, men det må her pointeres, at der fra  

 anvendelseskravet er draget en parallel til analogifremgangsmådekravet,  

 hvilket er noget helt andet end at sætte et lighedstegn mellem et  

 anvendelseskrav og et analogifremgangsmådekrav.
Den patentansøgte anvendelse indebærer ikke nogen eneret til forbindelsen  

 monacolin K, carboxylsyren deraf eller syrens salte eller til anvendelsen af  

 disse forbindelser.
Tredjemand har i princippet mulighed for at få patent på  

 nye fremstillingsmetoder til fremstilling af nævnte forbindelser samt  

 anvendelsen af disse forbindelser til fremstilling af lægemidler til  

 behandling af alle andre sygdomme end lige netop hypercholesterolæmi.
Som  

 bekendt er der i dag mulighed for opnåelse af absolut stofpatent på nye  

 forbindelser med en fordelagtig terapeutisk virkning, og en sådan  

 patentbeskyttelse er det selvsagt ikke mulig at opnå ved patentering af en  

 anvendelse af en kemisk forbindelse til fremstilling af et lægemiddel til  

 behandling af en konkret sygdom.
Patentdirektoratets opfattelse, at  

 patentering af anvendelsen af en kemisk forbindelse til fremstilling af et  

 lægemiddel til behandling af en konkret sygdom »i realiteten ville  

 betyde patentering af opfindelsen af det nye lægemiddel«, må på denne  

 baggrund betegnes som misvisende, og jeg henstiller derfor til  

 Patentankenævnet at træffe beslutning om imødekommelse af ansøgningen på  

 grundlag af opfindelsens patenterbarhed.' Ankenævnet har behandlet sagen på sit møde den 14. april 1994.
For klageren mødte ing.
H.
P.
Mathiesen, der gjorde gældende, at  

 ansøgningen ikke er omfattet af Direktoratets instruks af 28. april 1987,  

 idet der ikke er tale om en kendt, men derimod en ukendt forbindelse, der har  

 vist sig at have en overraskende terapeutisk virkning, således at det er  

 muligt at analogisere til behandlingen af analogifremgangsmådekrav.
Selvom  

 der i tilfælde af patentering vil være tale om en indirekte  

 produktbeskyttelse, måtte patentindehaveren tåle anvendelse af den pågældende  

 forbindelse til behandlingen af enhver anden sygdom end nævnt i ansøgningen,  

 hvorfor der ikke opnår egentlig eneret til lægemidlet.
 Ankenævnet skal udtale:
 Slutproduktet er et lægemiddel til bekæmpelse af hypercholesterolæmi.
 Der er tale om en blanding af på forhånd kendte komponenter, uden af selve  

 blandingen har særlig opfindelseshøjde.
Under hensyn hertil og til det af Direktoratet i dettes afgørelse anførte bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
L.
Herborg.
Arne Holm.
P.
Terndrup  

 Pedersen.
