Nr LSF 107 Forslag til Lov om ændring af lov om kommunal aktivering (Indførelse af  

 præmieringsordning for offentlige arbejdsgivere) Fremsat af socialministeren (Karen Jespersen) den 4. december 1996 Vedtaget ved tredjebehandling den 20. december 1996 Lov nr. 1225 af 27/12/1996 § 1 I lov om kommunal aktivering, jf. lovbekendtgørelse nr. 36 af 26. januar  

 1996, foretages følgende ændringer:
 1. Efter § 27 indsættes:
»§ 27 a.
Til offentlige arbejdsgivere, der ansætter en  

 kontanthjælpsmodtager i en varig stilling på overenskomstmæssige løn- og  

 ansættelsesvilkår på fuld tid, jf. § 48 a i lov om en aktiv  

 arbejdsmarkedspolitik, udbetaler kommunen en præmie på 25.000 kr.
 Stk. 2. Socialministeren fastsætter nærmere regler om ordningen,  

 herunder om administration og udbetaling af præmien, samt om arbejdsgiverens  

 pligt til at underrette om uberettiget opsigelse eller bortvisning.
Stk. 3. Staten afholder kommunernes udgifter efter stk. 1.« 2. I § 28 affattes 2. pkt. således:
»Socialministeren fastsætter regler for anvisning af refusion og  

 præmie samt regler om regnskabsaflæggelse og revision efter denne lov.« § 2 Loven træder i kraft den 1. januar 1997.
Oprindeligt fremsat forslag § 1 I lov om kommunal aktivering, jf. lovbekendtgørelse nr. 36 af 26. januar  

 1996, foretages følgende ændringer:
 1. Efter § 27 indsættes:
»§ 27 a.
Til offentlige arbejdsgivere, der ansætter en  

 kontanthjælpsmodtager i en varig stilling på overenskomstmæssige løn- og  

 ansættelsesvilkår på fuld tid, jf. § 48 a i lov om en aktiv  

 arbejdsmarkedspolitik, udbetaler kommunen en præmie på 25.000 kr.
 Stk. 2. Socialministeren fastsætter nærmere regler om ordningen,  

 herunder om administration og udbetaling af præmien, samt om arbejdsgiverens  

 pligt til at underrette om uberettiget opsigelse eller bortvisning.
 Stk. 3. Staten afholder kommunernes udgifter efter stk. 1.«.
 2. I § 28 affattes 2. pkt. således:
 »Socialministeren fastsætter regler for anvisning af refusion og  

 præmie samt regler om regnskabsaflæggelse og revision efter denne lov.«.
§ 2 Loven træder i kraft den 1. januar 1997.
Bemærkninger til lovforslaget I forbindelse med forhandlingerne om finansloven for 1997 fremsættes der  

 forslag om en præmieringsordning for offentlige arbejdsgivere, der ansætter  

 ledige i ordinære stillinger.
 Hensigten med forslaget er at tilskynde kommuner og andre offentlige  

 arbejdsgivere til at tilrettelægge tilskudsjob målrettet mod efterfølgende  

 ansættelse og give et økonomisk incitament til at ansætte personer fra  

 tilskudsjob i ordinære stillinger.
 Lovforslaget skal ses i sammenhæng med det af arbejdsministeren samtidig  

 fremsatte lovforslag om ændring af lov om en aktiv arbejdsmarkedspolitik.
Efter forslaget udbetaler kommunerne en præmie på 25.000 kr. pr.  

 ansættelse til offentlige arbejdsgivere, der ansætter en  

 kontanthjælpsmodtager i ordinær beskæftigelse.
Det er en forudsætning for  

 udbetalingen af præmien, jf. § 48 a i lov om en aktiv arbejdsmarkedspolitik,  

 at arbejdsgiveren kan dokumentere, at kontanthjælpsmodtageren har været ansat  

 i jobtræning eller individuel jobtræning hos arbejdsgiveren i mindst 12 og  

 højst 24 sammenhængende måneder.
Det er endvidere en betingelse, at  

 kontanthjælpsmodtageren skal ansættes på overenskomstmæssige løn- og  

 ansættelsesvilkår på fuld tid i mindst 18 sammenhængende måneder.
Præmien udbetales til kommunerne i forbindelse med den almindelige løbende  

 udbetaling af statsrefusion af udgifter efter aktiveringsloven.
Hvis  

 ansættelsen ophører inden udløbet af de 18 måneder, skal præmien  

 tilbagebetales, såfremt opsigelsen eller bortvisningen har været uberettiget.
 De nærmere regler om ordningen, herunder om kommunernes administration og  

 udbetaling af præmien, samt om arbejdsgiverens pligt til at underrette  

 kommunen om uberettiget opsigelse eller bortvisning, vil blive fastsat af  

 socialministeren.
 Lovforslaget indeholder herudover en redaktionel ændring af bestemmelsen i  

 lovens § 28.
Økonomiske konsekvenser Det skønnes, at der i 1997 og frem årligt er ca. 1.200 aktiverede  

 kontanthjælpsmodtagere i jobtræning og individuel jobtræning i offentlige  

 institutioner, der har været aktiveret i en sammenhængende periode på mindst  

 12 måneder.
Det forudsættes, at der heraf årligt vil være ca. 400 personer,  

 der opnår ordinær ansættelse af mindst 18 måneders varighed.
Den ansættende  

 institution modtager en præmie på 25.000 kr. pr. person, hvilket medfører en  

 samlet præmieudgift på 10 mill. kr. årligt.
 Staten afholder kommunernes udgifter til præmieringsordningen.
 Kommunernes bloktilskud reduceres svarende til kommunernes andel af den  

 samlede præmiesum.
 De økonomiske konsekvenser skal forhandles med de kommunale parter.
Administrative konsekvenser Lovforslaget forventes ikke at have nævneværdige administrative  

 konsekvenser for kommunerne.
Erhvervsøkonomiske konsekvenser Lovforslaget forventes ikke at have erhvervsøkonomiske konsekvenser.
Miljømæssige konsekvenser Lovforslaget forventes ikke at have miljømæssige konsekvenser.
EU-retlige aspekter Lovforslaget indeholder ikke EU-retlige aspekter.
Skriftlig fremsættelse Socialministeren (Karen Jespersen):
 Jeg tillader mig herved for Folketinget at fremsætte:
 Forslag til lov om ændring af lov om kommunal aktivering. (Indførelse  

 af præmieringsordning for offentlige arbejdsgivere).
(Lovforslag nr.
L 107).
I forbindelse med forhandlingerne om finansloven for 1997 fremsættes der  

 forslag om en præmieringsordning for offentlige arbejdsgivere, der ansætter  

 personer i tilskudsjob i ordinære stillinger.
Hensigten er, at jobtræning  

 eller individuel jobtræning skal føre til varig ordinær beskæftigelse.
 Lovforslaget skal ses i sammenhæng med det af arbejdsministeren samtidig  

 fremsatte lovforslag om ændring af lov om en aktiv arbejdsmarkedspolitik,  

 hvorefter Arbejdsformidlingen administrerer præmieringsordningen ved  

 ansættelse af dagpengeberettigede ledige.
Efter forslaget udbetaler kommunerne en præmie på 25.000 kr. pr.  

 ansættelse til offentlige arbejdsgivere, der ansætter en  

 kontanthjælpsmodtager i ordinær beskæftigelse.
Det er en forudsætning for  

 udbetalingen af præmien, at arbejdsgiveren kan dokumentere, at  

 kontanthjælpsmodtageren har været ansat i jobtræning eller individuel  

 jobtræning hos arbejdsgiveren i mindst 12 og højst 24 sammenhængende måneder.  

 Det er endvidere en betingelse, at kontanthjælpsmodtageren ansættes på  

 overenskomstmæssige løn- og ansættelsesvilkår på fuld tid i mindst 18  

 sammenhængende måneder.
 De nærmere regler om ordningen, herunder om kommunernes administration og  

 udbetaling af præmien, samt om arbejdsgiverens pligt til at underrette  

 kommunen om uberettiget opsigelse eller bortvisning, vil blive fastsat af  

 socialministeren.
 Lovforslaget skønnes i 1997 og frem at medføre en samlet præmieudgift på  

 10 mill. kr. årligt.
 Staten afholder kommunernes udgifter til præmieringsordningen.
 Med disse bemærkninger skal jeg indstille lovforslaget til Folketingets  

 velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunal aktivering, jf. lovbekendtgørelse nr. 36 af 26. januar  

 1996, foretages følgende ændringer:
 1. Efter § 27 indsættes:
»§ 27 a.
Til offentlige arbejdsgivere, der ansætter en  

 kontanthjælpsmodtager i en varig stilling på overenskomstmæssige løn- og  

 ansættelsesvilkår på fuld tid, jf. § 48 a i lov om en aktiv  

 arbejdsmarkedspolitik, udbetaler kommunen en præmie på 25.000 kr.
 Stk. 2. Socialministeren fastsætter nærmere regler om ordningen,  

 herunder om administration og udbetaling af præmien, samt om arbejdsgiverens  

 pligt til at underrette om uberettiget opsigelse eller bortvisning.
 Stk. 3. Staten afholder kommunernes udgifter efter stk. 1.«.
 2. I § 28 affattes 2. pkt. således:
 »Socialministeren fastsætter regler for anvisning af refusion og  

 præmie samt regler om regnskabsaflæggelse og revision efter denne lov.«.
§ 28. Staten yder forskudsrefusion af kommunernes  

 refusionsberettigende udgifter efter denne lov.
Socialministeren fastsætter  

 regler for anvisning af refusion samt regler om regnskabsaflæggelse og  

 revision.
