Fremsat den 24. november 1999 af  

 Tom Behnke (FRI), Kim Behnke (FRI),  

 Thorkild B.
Fransgaard (FRI) og Kirsten Jacobsen (FRI) Forslag til folketingsbeslutning om en særlig indsats for at skaffe flere  

 organdonorer Folketinget pålægger regeringen i dette  

 folketingsår at fremsætte lovforslag, der skal sikre et mere  

 intensivt arbejde for at skaffe flere organdonorer i Danmark, herunder  

 sikre at tilsagn om donation af organer bliver juridisk bindende,  

 således at pårørende ikke kan omstøde den enkelte  

 borgers beslutning, at en borger, der bliver myndig, stilles over for et valg om at blive  

 organdonor, at borgere over myndighedsalderen stilles over for et valg om at  

 blive organdonor, at der skabes en debat om organdonation, og at der gives mere  

 information herom til borgerne.
Bemærkninger til forslaget Forslaget er en uændret  

 genfremsættelse af beslutningsforslag nr.
B 38 fra folketingsåret  

 1996-97. Se Folketingstidende 1996-97, Folketingets forhandlinger side 2135  

 og  tillæg A side 1220 og 1223.
Danmark har de seneste år været i den kedelige  

 situation, at der har været en alvorlig mangel på organdonorer,  

 hvilket har medført megen mediedækning.
De seneste år er  

 der fremkommet adskillige argumenter for, at der skal gøres en  

 særlig indsats for at hjælpe de borgere, hvis liv enten delvis  

 eller helt afhænger af, at der kommer flere organdonorer.
Tal fra Europarådets særlige  

 ekspertkomité inden for transplantation viser, at danskerne er blandt  

 de mest påholdende i den vestlige verden, når det drejer sig om  

 at afgive organer.
Af sundhedsministerens svar på  

 spørgsmål nr.
S 3205 af 20. september 1999 fremgår blandt  

 andet, at ud af 94 egnede donorer i 1998 havde 5 af de afdøde givet  

 afslag på organdonation, mens der var afslag fra de  

 pårørende i 49 tilfælde (jf.
Folketingstidende 1998-99,  

 Folketingets forhandlinger side 8261).
Situationen er i dag således, at  

 pårørende til et hjernedødt familiemedlem kan nægte  

 læger at udtage organer af den afdøde, på trods af at  

 denne har ladet sig indskrive i donorregistret.
Dette sker trods  

 afdødes personlige ønsker og egen stillingtagen til at  

 være organdonor og på trods af den store mangel på organer.  

 Når en person har ladet sig registrere i donorregistret, må man  

 gå ud fra, at dette er sket efter nøje overvejelse.
Derfor  

 bør registreringen gøres juridisk bindende.
Samfundet  

 accepterer i vid udstrækning en myndig persons ret til i levende live  

 at bestemme over fordelingen af sine ejendele i tilfælde af sin  

 død.
Hvis en afdød har testamenteret sine materielle  

 besiddelser væk, kan de efterladte pårørende ikke sidde og  

 dele efter forgodtbefindende, her er testamentet juridisk bindende.
Når  

 en person »testamenterer« organer, må det også anses for en  

 »personlig ejendele«, der ønskes videregivet til andre.
Registrering  

 som organdonor bør derfor være juridisk bindende.
Det skal dog  

 naturligvis til ethvert tidspunkt være muligt for en organdonor at  

 blive slettet af donorregistret.
Den katastrofale mangel på organdonorer i Danmark  

 kan yderligere afhjælpes ved, at alle borgere stilles over for et valg,  

 når de bliver myndige.
Ved fornyelse af sygesikringskort og  

 fremsendelse af information om det at være organdonor vedlægges  

 en formular, der afkrydses med tre muligheder:
1.	ja, til at være organdonor 2.	nej, til at være organdonor 3.	ved ikke/har ikke taget stilling.
Ved et sådant initiativ igangsætter regeringen  

 en debat og et grundlag for, at flere og flere borgere får mulighed for  

 at tage stilling til dette svære, men meget nødvendige  

 spørgsmål.
Der vil naturligvis også være en mulighed  

 for at indlægge »ikkesynlige« donoroplysninger på et eventuelt  

 borgerkort.
Det er dog vigtigt, at der handles hurtigt; derfor foreslås  

 det, at tilkendegivelsen foregår via sygesikringsbeviset.
Det vil nok for mange anses for et uoverskueligt problem  

 at tage stilling til et så personligt, moralsk og forpligtende  

 spørgsmål, hvilket kun er naturligt, men som situationen er i  

 dag, skal der skaffes flere organdonorer, hvis der skal være mulighed  

 for at forbedre og redde liv.
Det vurderes også, at der er mange  

 borgere, der vil stille sig positivt over for at blive organdonorer, men at  

 mange ikke lader sig registrere.
Rent faktisk viser en JP-måling fra  

 15. januar 1996, at halvdelen af alle voksne danskere har besluttet sig for,  

 om de vil eller ikke vil afgive organer til transplantation, hvis  

 spørgsmålet skulle blive aktuelt.
Kun 7 pct. af alle har ladet  

 sig registrere i donorregistret, og 27 pct. har planer om at blive  

 registreret.
Ved Sundhedsministeriets fremsendelse af information og  

 registreringsformular må det forventes, at der sker en væsentlig  

 tilgang af organdonorer.
Der er mange mennesker, der gerne vil hjælpe  

 andre, og i dette tilfælde må Folketinget tage en beslutning om,  

 at der skal tages initiativ til, at borgerne stilles over for  

 spørgsmålet og hjælpes til at tage stilling til eventuelt  

 at blive organdonor   første gang ved myndighedsalderen og senere ved  

 fornyelse af sygesikringsbevis f.eks. hvert 5. år.
Det vil hurtigt  

 blive et naturligt samtaleemne, og de unge og ældre borgere vil tage  

 emnet op i familien, fordi de ved, at de selv eller deres børn vil  

 blive stillet over for valget.
 I registreringen bør der være mulighed for  

 at:
A.	give fuld tilladelse til, at alle organer kan anvendes til  

 transplantation efter donorens død, B.	give begrænset tilladelse til, at navngivne organer kan  

 anvendes til transplantation efter donorens død (hjerte, lunger,  

 lever, bugspytkirtel, nyrer, hornhinder, tyndtarm, hud), C.	nedlægge forbud mod, at organer anvendes til transplantation  

 efter død, D.	tilkendegive, at man ikke har taget stilling.
Sundhedsministeriet bør udarbejde  

 informationsmateriale om emnet.
Materialet bør kunne afhentes på  

 biblioteket, hos Falck m.m. og være af en sådan art, at det  

 opfordrer til stillingtagen og på en saglig måde orienterer om  

 elementer for og imod at blive organdonor, så man sikrer, at der dannes  

 grundlag for en åben og sober debat om dette svære og personlige  

 spørgsmål.
Oplysningsindsatsen skal endvidere i høj grad  

 kombineres med oplysninger om den livskvalitet, transplanterede  

 opnår.
Forslagsstillerne er af den opfattelse, at det er vigtigt,  

 at den enkelte tager stilling, før denne bliver konfronteret med  

 spørgsmålet om donation af organer, mens der er tid og ro og  

 ikke først, når ulykken rammer en af éns nære.  

 Organdonorer oplyser selv, at det skaber afklarede forhold, når man har  

 taget stilling.
Det er imidlertid ikke hensigtsmæssigt, at borgerne  

 først tager stilling, når de står i en svær  

 følelsesmæssig situation.
Sideløbende skal der opfordres til, at der i tv og  

 i den trykte presse føres en kampagne for at få den debat, der  

 gerne skulle resultere i flere organdonorer.
Det understreges dog, at der  

 skal lægges vægt på, at det i dette svære  

 spørgsmål drejer sig om borgernes eget frie valg om at blive  

 organdonor.
Kun med det som udgangspunkt vil der være en reel mulighed  

 for en saglig debat, der både på kort og længere sigt vil  

 resultere i flere organdonorer.
Det må efter forslagsstillernes mening være en  

 folkesag i alles interesse, idet alle kan komme i den kedelige situation at  

 have behov for, at der er organdonorer.
Det er uholdbart, at en masse  

 mennesker ikke kan blive opereret, fordi der mangler organer.
Der eksisterer  

 i dag mekaniske organer, og der er forsøg med transplantation af  

 dyreorganer, men man må se i øjnene, at de ikke kan erstatte  

 menneskelige organer.
Mangelen på organer handler også om  

 økonomi.
Flere organdonorer vil naturligvis nedskære de lange  

 ventelister på området, men de vil også betyde en forbedret  

 økonomi inden for sundhedssektoren.
Ventetiden er nedslidende for de  

 involverede personer og koster samfundet store beløb i årelange  

 behandlinger. »Den store mangel på organer er en væsentlig  

 årsag til budgetoverskridelser. 350 mennesker   tallet er stadigt  

 stigende   venter på en ny nyre.
Det koster 300.000-350.000 kroner om  

 året at dialysebehandle en nyresyg patient.
Denne udgift er en  

 medvirkende årsag til den seneste millionoverskridelse af budgetterne  

 på Herlev Sygehus«. . . . Der er også mangel på donorer af  

 andre livsvigtige organer som hjerte, lunger og lever.
Det er ganske vist  

 ikke så mange i antal, men i modsætning til nyrepatienterne  

 så dør disse patienter af at vente på organer«, jf.  

 artikel i Politiken den 25. september 1996.
Det er for forslagsstillerne meget vigtigt, at der skaffes  

 flere organdonorer, samtidig er det meget vigtigt, at der ikke  

 indføres tvang, men at den enkelte borgers stillingtagen er et  

 resultat af personlige overvejelser, etik og moral.
Det ønskelige  

 resultat kan kun fremkomme, hvis der igangsættes en saglig,  

 sympatiserende og åben debat hos befolkningen, en debat, der som  

 overordnet målsætning har at få så mange som muligt  

 til at tage stilling til, om de ønsker at være organdonorer, og  

 med en opfordring til, at den enkelte tager stilling hertil sammen med sine  

 pårørende.
For at gøre en sådan debat god og  

 frugtbar må der i det initiativ, forslagsstillerne opfordrer til, tages  

 hensyn til både følelsesmæssige, kulturelle,  

 religiøse og sociologiske forhold.
Sundhedsministeren oplyser, jf. svar på  

 spørgsmål nr.
S 2636 af 26. juni 1996, at der er taget nye  

 initiativer på området; f.eks. er der etableret et  

 telefontrykknapsystem, så befolkningen på et landsdækkende  

 nummer kan rekvirere en donorfolder, som også indeholder en  

 anmeldelselsesblanket til donorregistret og et donorkort, som den enkelte kan  

 bære på sig.
Der vil også være udvidet oplysning om  

 at skaffe sig information om organdonation og transplantation fra tekst-tv  

 via telefontrykknapsystemet.
Herudover er der taget initiativ til en  

 intensiveret indsats i relation til sundhedspersonalet, som arbejder med  

 spørgsmålene om hjernedød, organdonation og  

 transplantation givetvis med henblik på, at personalet kan  

 drøfte det med relevante pårørende, som oplever  

 tragedier, men som samtidig vil kunne være med til at redde andre  

 menneskeliv med organer.
Indsatsen er langtfra nok og efterlader stadig et stort  

 problem.
Der er brug for, at indsatsen gøres endnu større, hvis  

 der fremover skal reddes liv ved hjælp af organer.
Ved årsskiftet  

 1998/99 var der ifølge Sundhedsministeriet 202.000, der var tilmeldt  

 donorregistret.
Heraf gav de 171.000 fuld tilladelse til organdonation,  

 14.000 gav begrænset tilladelse til organdonation, mens 17.000 havde  

 nedlagt forbud mod organdonation.
 For at sikre nuværende og kommende generationer  

 mulighed for, at der er en konstant interesse for at være med til at  

 yde sit til, at flere mennesker kan få forbedret deres liv eller  

 forlænget deres liv, fordi der er en vis stabil mængde af organer  

 til transplantation, må det indføres i det danske samfund som en  

 naturlig del af livet, at den enkelte tager stilling til at være  

 organdonor, og at borgerne løbende afkræves en stillingtagen.  

 Der må appelleres til befolkningen og åbnes op for en debat og en  

 holdningsændring til, at det at være organdonor er noget, der  

 overvejes, som en del af livet.
 Den alvorlige mangel på organdonorer er et problem,  

 der ikke løser sig selv, og forslagsstillerne opfordrer regeringen og  

 Folketinget til at tage initiativer for at få flere borgere til at  

 melde sig som organdonorer.
Skriftlig fremsættelse Tom Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en særlig  

 indsats for at skaffe flere organdonorer.
(Beslutningsforslag nr.
B 49).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
