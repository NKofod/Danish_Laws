 Herved bekendtgøres lov om styrelsen af kommunernes  

 skolevæsen bortset fra folkeskolen og af virksomhed efter lov om  

 fritidsundervisning mv., jf. bekendtgørelse nr. 492 af 25. juli 1986 med de  

 ændringer, der følger af lov nr. 349 af 24. maj 1989.
Kommunerne uden for København Kommunalbestyrelsens funktioner § 1.  Kommunalbestyrelsen træffer bestemmelse om alle  

 forhold vedrørende virksomhed efter kapitel I-IV i lov om fritidsundervisning  

 m.v., der ikke er henlagt til andre myndigheder.
 Stk. 2.  Alle sager vedrørende den i stk. 1 nævnte  

 virksomhed, der er henlagt til henholdsvis ungdomsskolenævnet, fritidsnævnet  

 og voksenundervisningsnævnet eller andre stedlige myndigheder, skal  

 forelægges kommunalbestyrelsen til afgørelse, såfremt de medfører forøgede  

 udgifter for kommunen.
§§ 2-2a. (Ophævet) § 3.  Kommunalbestyrelsen vedtager kommunens  

 ungdomsskoleplan samt ændringer i denne på grundlag af udkast, der er  

 affattet af ungdomsskolenævnet.
 Stk. 2.  Kommunalbestyrelsen træffer beslutning om  

 ungdomsskolevirksomheden i kommunen på grundlag af ungdomsskolenævnets  

 indstilling.
 Stk. 3.  Ungdomsskoleplaner og fortegnelser over  

 ungdomsskolevirksomheden indsendes til amtsrådet.
 Stk. 4.  Kulturministeren fastsætter regler om  

 affattelse af ungdomsskoleplaner.
§ 4.  (Ophævet) § 5.  Kommunalbestyrelsen godkender interessegrupper  

 for børn og unge, ungdomsklubber og fritidsundervisning for voksne, jf. dog §  

 39.
 § 6.  Kommunalbestyrelsen påser, at  

 tilskudsbetingelserne for fritidsvirksomhed for børn og unge og  

 fritidsundervisning for voksne er opfyldt.
 § 7.  Kommunalbestyrelsen ansætter ledere og lærere  

 ved den kommunale ungdomsskole.
 Stk. 2.  Indstilles en ansøger til en stilling i den  

 kommunale ungdomsskole som nr. 1 med alle stemmer af den indstillende  

 myndighed, jf. § 28, stk. 6, skal denne ansøger ansættes, hvis han opfylder  

 de krav, der i øvrigt gælder for ansættelse i stillingen.
 Stk. 3.  Afskedigelse efter ansøgning, eller ved opnået  

 70 års alder, af en leder eller lærer foretages af kommunalbestyrelsen.  

 Uansøgt afskedigelse af en fast ansat leder eller lærer foretages af  

 kulturministeren.
 Stk. 4.  Kulturministeren fastsætter nærmere regler om  

 fremgangsmåden ved udfærdigelse af opslag af stillinger, ved udøvelse af  

 indstillingsret og ved ansættelse og afskedigelse af ledere og lærere ved den  

 kommunale ungdomsskole.
Tilsynsmyndighederne i kommunerne § 8.  Ungdomsskolenævnet varetager tilsynet med  

 virksomhed efter kapitel I, jf. kapitel IV, i lov om fritidsundervisning m.v.
 Stk. 2.  Fritidsnævnet og voksenundervisningsnævnet  

 behandler sager om virksomhed henholdsvis efter kapitel II og kapitel III,  

 jf. kapitel IV, i lov om fritidsundervisning m.v.
§§ 9-10. (Ophævet) § 11.  I hver kommune oprettes et ungdomsskolenævn, et  

 fritidsnævn og et voksenundervisningsnævn.
 Stk. 2.  Ungdomsskolenævnet består af:
 Stk. 3.  Fritidsnævnet består af:
Stk. 4.  Hvor forholdene i en kommune taler derfor, kan  

 kommunalbestyrelsen bestemme, at fritidsnævnet skal bestå af 9 eller 11  

 medlemmer.
I så fald vælges 5 henholdsvis 6 medlemmer af kommunalbestyrelsen  

 blandt dens medlemmer, medens 4 henholdsvis 5 medlemmer vælges efter reglerne  

 i stk. 3, nr. 2.
 Stk. 5.  For kommuner, der i medfør af § 64 i lov om  

 kommunernes styrelse har en godkendt magistratsordning, kan kulturministeren  

 efter indstilling fra kommunalbestyrelsen fastsætte en særlig ordning med  

 hensyn til fritidsnævnets sammensætning.
 Stk. 6.  Voksenundervisningsnævnet består af:
 Stk. 7.  For hvert medlem af nævnene udpeges en  

 stedfortræder.
 Stk. 8.  Hvis ingen organisation eller person, der efter  

 stk. 2-6 kan indstille medlemmer til nævnene, findes i en kommune, eller der  

 ikke fremkommer nogen indstilling, udpeger kommunalbestyrelsen selv disse  

 medlemmer og deres stedfortrædere.
 § 12.  En repræsentant for den kommunale forvaltning  

 deltager uden stemmeret i fritidsnævnets og voksenundervisningsnævnets møder.
 Stk. 2.  Kulturministeren fastsætter regler om, i  

 hvilket omfang repræsentanter for ledere og lærere i øvrigt deltager i  

 nævnenes møder.
 Stk. 3.  Kulturministeren fastsætter nærmere regler om  

 elevrepræsentanternes deltagelse i ungdomsnævnets og  

 voksenundervisningsnævnets møder.
 Stk. 4.  Elevrepræsentanterne må ikke overvære den del  

 af forhandlingerne, der angår sager vedrørende enkelte elever eller lærere.
 Stk. 5.  Et af fritidsnævnets medlemmer deltager uden  

 stemmeret i ungdomsskolenævnets møder.
 § 13.  Valg til ungdomsskolenævn, fritidsnævn og  

 voksenundervisningsnævn finder sted snarest muligt efter hvert kommunalvalg.  

 Nævnene fungerer indtil udgangen af den måned, i hvilken nye valg til disse  

 har fundet sted.
 § 14.  Personer, der har bopæ1 i kommunen, har pligt  

 til at modtage valg til de i § 11 anførte nævn.
Stk. 2.  Personer, der er fyldt 60 år, har dog ikke  

 pligt til at modtage valg.
Den, der har været medlem af et nævn i 2 hele,  

 sammenhængende valgperioder, har ikke pligt til at modtage valg før efter  

 udløbet af de 2 følgende valgperioder.
 Stk. 3.  Kommunalbetyrelsen træffer endvidere efter  

 begæring beslutning om at fritage den, der på grund af sin helbredstilstand,  

 varetagelse af andet offentligt hverv, forretninger eller lignende har  

 rimelig grund til at ønske sig fritaget for valget.
 § 15.  Kommunalbestyrelsen træffer efter anmodning fra  

 et medlem beslutning om fritagelse for medlemskab af et nævn, såfremt  

 medlemmet på grund af sin helbredstilstand, varetagelse af andet offentligt  

 hverv, forretninger eller lignende har rimelig grund til at ønske sig  

 fritaget for medlemskabet.
 Stk. 2.  Er der ved et medlems udtræden af et nævn ingen  

 stedfortræder, foretages suppleringsvalg for resten af valgperioden.
 Stk. 3.  Når et medlem har forfald i mindst 1 måned,  

 indkalder formanden for vedkommende nævn stedfortræderen til midlertidigt at  

 tage sæde i nævnet.
 Stk. 4.  Kommunalbestyrelsen afgør i tvivlstilfæ1de, om  

 betingelserne for stedfortræderens indtræden er til stede.
 § 16.  Nævnene væ1ger selv deres formand og fastsætter  

 selv deres forretningsorden.
 Stk. 2.  Nævnene afholder møde så ofte formanden eller 2  

 af medlemmerne finder det fornødent.
Stk. 3.  Formanden bestemmer tid og sted for møderne og  

 indkalder medlemmerne samt de ledere, lærerrepræsentanter og eventuelle  

 elevrepræsentanter, der deltager uden stemmeret.
Han giver forinden møderne  

 de pågældende underretning om, hvilke sager der vil komme til behandling på  

 mødet.
Stk. 4.  Formanden leder forhandlingerne og afstemninger  

 og drager omsorg for, at beslutningerne indføres i en beslutningsprotokol.  

 Ved hvert mødes slutning underskrives protokollen af mødets deltagere.
Enhver  

 af disse er berettiget til kort at få sin afvigende mening indført i  

 beslutningsprotokollen og medtaget ved beslutningens meddelelse til andre  

 myndigheder.
 Stk. 5.  Formanden drager omsorg for udførelsen af de  

 trufne beslutninger.
 § 17.  Nævnene er beslutningsdygtige, når mindst  

 halvdelen af medlemmerne er til stede.
 Stk. 2.  Beslutningen træffes ved stemme-flertal, hvor  

 intet andet særligt er bestemt.
 § 18.  For deltagelse i nævnenes møder kan der ydes  

 medlemmerne diæter og befordringsgodtgørelse i overensstemmelse med reglerne  

 i lov om kommunernes styrelse.
 § 19.  Udgifterne ved nævnenes virksomhed afholdes af  

 kommunen.
Tilsynets funktioner §§ 20-27. (Ophævet) Ungdomsskolenævnet, fritidsnævnet og Voksenundervisningsnævnet § 27a.
Efter samråd mellem ungdomsskolenævnet, fritidsnævnet og  

 voksenundervisningsnævnet udarbejdes der en årlig oversigt over lokaler og  

 udendørsanlæg, der er egnede til ungdomsskolevirksomhed, fritidsvirksomhed  

 for børn og unge og fritidsundervisning for voksne.
Nævnene afgiver på  

 grundlag heraf indstilling til kommunalbestyrelsen om anvisning af lokaler og  

 anlæg.
§ 27b.
Ungdomsskolenævnet udarbejder udkast til kommunens  

 ungdomsskoleplan.
Det afgiver indstilling til kommunalbestyrelsen om  

 ungdomsskolevirksomheden i kommunen og om godkendelse af private  

 ungdomsskoler.
 § 28.  Ungdomsskolenævnet udarbejder hvert år på  

 grundlag af ungdomsskoleplanen forslag til ungdomsskolevirksomhed og afgiver  

 indstilling til kommunalbestyrelsen herom.
 Stk. 2.  Det sørger for, at der fremsendes tilbud om  

 deltagelse i ungdomsskolevirksomhed.
 Stk. 3.  Det godkender efter indstilling fra de enkelte  

 ungdomsskolers ledere, hvilke undervisningsmidler de kommunale ungdomsskoler  

 må benytte.
 Stk. 4.  Det afgiver indstilling til kommunalbestyrelsen  

 om ungdomsskolernes lokalebehov.
 Stk. 5.  Det kan efter samråd med ungdomsskolernes  

 ledere og lærere stille forslag til kommunalbestyrelsen om tilvejebringelse  

 og forbedring af lokaler, der anvendes af ungdomsskolerne, og om lokalernes  

 forsyning med materiel og inventar.
Stk. 6.  Ungdomsskolenævnet foretager indstilling om  

 ansættelse og afskedigelse af ledere og lærere ved den kommunale  

 ungdomsskole.
Indstillinger om ansættelse skal omfatte 3 af ansøgerne, mellem  

 hvilke valget træffes af den ansættende myndighed, jf. dog § 7, stk. 2.
 § 29.  Fritidsnævnet afgiver indstilling til  

 kommunalbestyrelsen om godkendelse af fritidsvirksomhed for børn og unge.
 Stk. 2.  Det afgiver indstilling til kommunalbestyrelsen  

 om behovet for lokaler og udendørsanlæg til fritidsvirksomhed for børn og  

 unge.
 Stk. 3.  Det afholder mindst 2 gange årligt et møde med  

 repræsentanter for de stedlige initiativtagere til interessegrupper for børn  

 og unge, ungdomsklubber, børne- og ungdomsforeninger samt idrætsforeninger.
 Stk. 4.  Det kan stille forslag til kommunalbestyrelsen  

 om tilvejebringelse og forbedring af lokaler, der anvendes til  

 fritidsvirksomhed for børn og unge, og om lokalernes forsyning med materiel  

 og inventar.
 § 30.  Voksenundervisningsnævnet afgiver indstilling  

 til kommunalbestyrelsen om godkendelse af fritidsundervisning for voksne.
 Stk. 2.  Det afgiver indstilling til kommunalbestyrelsen  

 om behovet for lokaler og udendørsanlæg til fritidsundervisning for voksne.
 Stk. 3.  Det kan efter samråd med fritidsundervisningens  

 ledere og lærere stille forslag til kommunalbestyrelsen om tilvejebringelse  

 og forbedring af lokaler, der anvendes til fritidsundervisning, og om  

 lokalernes forsyning med materiel og inventar.
 Stk. 4.  Det formidler tilbud om  

 folkeuniversitetsvirksomhed til de interesserede organisationer i kommunen.
 § 31.  Fritidsnævnet og voksenundervisningsnævnet skal  

 støtte og fremkalde private bestræbelser på at tilrettelægge og gennemføre  

 fritidsvirksomhed for børn og unge og fritidsundervisning for voksne samt  

 sørge for, at denne virksomhed samordnes på den mest hensigtsmæssige måde.  

 Såfremt der ikke ad privat vej kan tilbydes sådan virksomhed i tilstrækkeligt  

 omfang, skal nævnene indstille til kommunalbestyrelsen, at der fremsættes  

 kommunale tilbud i fornødent omfang, eventuelt i samarbejde med andre  

 kommuner.
§ 32.  Nævnene kan afgive udtalelser og stille forslag  

 til kommunalbestyrelsen om alle spørgsmål, der vedrører virksomhed efter  

 kapitel I-IV i lov om fritidsundervisning m.v.
Nævnene skal afgive erklæring  

 i alle sager om de nævnte spørgsmål, der forelægges dem af  

 kommunalbestyrelsen.
§ 33.  (Ophævet) Amtsrådets funktioner § 34.  Amtsrådet skal efter anmodning fra en  

 kommunalbestyrelse vejlede kommunen i spørgsmål om den virksomhed, der er  

 nævnt i kapitel I-IV i lov om fritidsundervisning m.v.
Amtsrådet kan i  

 forbindelse med sin vejledningsvirksomhed forlange enhver oplysning meddelt  

 af de kommunale skolemyndigheder, som rådet skønner nødvendig for  

 vejledningsvirksomheden.
§ 35.  (Ophævet) § 36.  Amtsrådet udarbejder projekt til opførelse af  

 amtskommunale skoler samt ombygning og udvidelse af bestående skoler.
 Stk. 2.  Undervisnings- og  

 forskningsministeren/kulturministeren kan fastsætte regler om adgang for  

 repræsentanter for lærere, elever og forældre samt for fritidsundervisningen  

 m.v. til at medvirke i forbindelse med behandlingen af skolebyggeprojekter.
§ 37.  (Ophævet) § 38.  Amtsrådet træffer beslutning om indretning af  

 befordringsordninger for andre uddannelsessøgende end elever i folkeskolen.  

 Regler om sådanne befordringsordninger fastsættes af undervisnings- og  

 forskningsministeren/kulturministeren.
 § 39.  Amtsrådet godkender ledere og lærere ved  

 fritidsundervisning for voksne.
 § 40.  Amtsrådet træffer beslutning om oprettelse af  

 skoler og andre undervisningsinstitutioner m.v. under amtskommunen.
Stk. 2.  Det udarbejder en plan for amtskommunens  

 skolevæsen og undervisningsvirksomhed m.v.
Planen skal indeholde oplysning om  

 de enkelte skoler og institutioner og deres virksomhed, antallet af leder- og  

 lærerstillinger og disses aflønning samt oplysning om, i hvilket omfang  

 amtskommunen har indgået overenskomst med staten, kommuner, private skoler  

 eller institutioner, eller med en anden amtskommune om den  

 specialundervisning og anden specialpædagogiske bistand, som amtskommunen  

 skal sørge for.
Undervisnings- og forskningsministeren/kulturministeren kan  

 fastsætte nærmere regler herom.
Planen indsendes til Undervisnings- og  

 Forskningsministeriet/Kulturministeriet.
Stk. 3.  Det ansætter efter regler, der fastsættes af  

 undervisnings- og forskningsministeren/kulturministeren, ledere og lærere ved  

 amtskommunens skole- og undervisningsvæsen.
Afskedigelse efter ansøgning,  

 eller ved opnået 70 års alder, af en leder eller lærer foretages af  

 amtsrådet.
Uansøgt afskedigelse af en fast ansat leder eller lærer foretages  

 af undervisnings- og forskningsministeren/kulturministeren.
 Stk. 4.  Tilsynet med amtskommunens skole- og  

 undervisningsvæsen varetages af undervisnings- og  

 forskningsministeren/kulturministeren.
 § 41.  Ved hver amtskommunal gymnasieskole oprettes et  

 skoleråd, der består af:
 Stk. 2.  Skolerådets medlemmer efter stk. 1, nr. 2,  

 vælges af og blandt de personer, der på valgets tidspunkt har  

 forældremyndigheden over elever, der er optaget på skolen, jf. dog stk. 3.
 Stk. 3.  Der tillægges følgende personer valgret og  

 valgbarhed ved valget af medlemmer til skolerådet, hvis de over for skolen  

 fremsætter ønske herom:
Stk. 4.  Pligt til at modtage valg efter stk. 1, nr. 1  

 og 2, har personer, der har bopæl i amtskommunen.
Bestemmelserne i § 14, stk.  

 2 og 3, § 15 og § 18 finder tilsvarende anvendelse for de i stk. 1, nr. 1 og  

 2, nævnte medlemmer.
Afgørelser efter § 14, stk. 3, og § 15, stk. 1 og 4,  

 træffes af amtsrådet.
 Stk. 5.  De i stk. 1, nr. 4-6, nævnte medlemmer vælges  

 for et skoleår ad gangen, og der vælges tillige en stedfortræder.
 Stk. 6.  Når et medlem er forhindret i at deltage i det  

 konstituerende møde i skolerådet, indkaldes stedfortræderen til at deltage i  

 mødet.
Stk. 7.  Skolerådet vælger selv sin formand og  

 fastsætter selv sin forretningsorden.
Det afholder møde, så ofte formanden  

 eller 3 medlemmer finder det fornødent.
I øvrigt finder bestemmelserne i §  

 16, stk. 4 og 5, og § 17 tilsvarende anvendelse på skolerådene.
 Stk. 8.  Udgifterne ved skolerådets virksomhed afholdes  

 af amtskommunen.
 § 42.  Skolerådet formidler sammen med lærerrådet et  

 samarbejde mellem skole og hjem og sørger for et oplysningsarbejde blandt  

 skolens forældre, der tager sigte på en forståelse af elevens situation i  

 skolen.
 Stk. 2.  Det medvirker ved løsningen af sociale opgaver,  

 der er knyttet til skolen.
 Stk. 3.  Det godkender efter indstilling fra lærerrådet  

 den ugentlige arbejdsplan.
 Stk. 4.  Det kan stille forslag til amtsrådet om  

 tilvejebringelse og forbedring af skolelokalerne samt om disses forsyning med  

 materiel og inventar.
 Stk. 5.  Det medvirker ved behandlingen af amtskommunale  

 skolebyggesager i overensstemmelse med de regler, der fastsættes i henhold  

 til § 36, stk. 2.
Stk. 6.  Det kan fremsætte forslag til den del af  

 amtskommunens budget, der vedrører den pågældende skole.
Efter anmodning fra  

 skolerådet skal amtsrådet lade dette træffe beslutning om anvendelsen af dele  

 af budgettet, der vedrører skolen, efter nærmere af amtsrådet fastsatte  

 retningslinier.
Skolerådet afgiver i forbindelse med den årlige  

 budgetbehandling indstilling om størrelsen af bevillinger, der er omfattet af  

 en sådan ordning.
 Stk. 7.  Det udfærdiger ordensregler for skolen.
 Stk. 8.  Sager vedrørende enkelte elever kan kun  

 behandles i skolerådet, hvis den pågældende elev er indforstået hermed.
Stk. 9.  Skolerådet kan afgive udtalelser og stille  

 forslag til amtsrådet om alle spørgsmål, der vedrører skolen.
Det skal afgive  

 erklæring i alle sager vedrørende skolen, der forelægges det af amtsrådet.
 § 43.  Amtsrådet fastsætter lønningsancienniteten for  

 ledere og lærere, der er ansat ved kommunale undervisningsinstitutioner,  

 herunder ungdomsskoler og ungdomskostskoler, i amtsrådskredsen, efter regler,  

 der fastsættes af kulturministeren.
§ 44.  (Ophævet) § 45.  Statens tilskud til kommunernes skolevæsen, den  

 i lov om fritidsundervisning m.v. omhandlede virksomhed samt til  

 amtskommunens skole- og undervisningsvæsen udbetales gennem amtsrådet.
 Stk. 2.  Undervisnings- og  

 forskningsministeren/kulturministeren fastsætter nærmere regler om udbetaling  

 af tilskud efter stk. 1. Undervisnings- og  

 forskningsministeren/kulturministeren kan endvidere bestemme, at statens  

 tilskud til anden undervisningsvirksomhed udbetales gennem amtsrådet.
§ 46.  (Ophævet) § 47.  Sager vedrørende fritidsundervisningen m.v.,  

 der forelægges kulturministeren, indsendes gennem amtsrådet, der kan afgive  

 en udtalelse i sagen.
Rådet skal endvidere afgive erklæring i alle sager om  

 de nævnte spørgsmål, der forelægges det af kulturministeren.
§ 48.  (Ophævet) § 49.  Amtsrådet sørger for, at der på grundlag af  

 indberetninger fra kommunalbestyrelserne tilvejebringes de oplysninger om  

 fritidsundervisning m.v., som er nødvendige for amtsrådets og Undervisnings-  

 og Forskningsministeriets/Kulturministeriets budgetterings- og  

 planlægningsopgaver m.v. § 34, 2. pkt., finder tilsvarende anvendelse.  

 Amtsrådet tilvejebringer tilsvarende oplysninger om amtskommunens skole- og  

 undervisningsvirksomhed.
 Stk. 2.  Undervisnings- og  

 forskningsministeren/kulturministeren kan fastsætte nærmere regler om  

 tilvejebringelsen af de nævnte oplysninger.
Amtskonsulenten for fritidsundervisning § 50.  For hver amtsrådskreds ansætter amtsrådet en  

 amtskonsulent for fritidsundervisning.
Hvor særlige forhold taler derfor, kan  

 kulturministeren tillade, at, bestemmelsen i 1. pkt. fraviges.
§ 51.  (Ophævet) § 52.  Amtskonsulenten for fritidsundervisning er  

 amtsrådets pædagogiske rådgiver med hensyn til al virksomhed, der etableres i  

 henhold til kapitel I-IV i lov om fritidsundervisning m.v.
Rådet skal  

 indhente udtalelse fra ham i alle sager, der er af væsentlig betydning for  

 den i loven omhandlede virksomhed.
 Stk. 2.  Amtskonsulenten for fritidsundervisning er  

 efter amtsrådets nærmere bestemmelse vejledende og rådgivende for de i  

 amtsrådskredsen etablerede ungdomsskoler, ungdomskostskoler og ungdomsklubber  

 samt for øvrige fritidsforanstaltninger i henhold til lovens kapitel I-IV.
§§ 53-54. (Ophævet) § 55.  Amtsrådet kan antage fornøden faglig medhjælp  

 for amtskonsulenten for fritidsundervisning.
§ 56.  (Ophævet) Ledere og lærerråd Ledere § 57.  Ved hver selvstændig kommunal ungdomsskole og  

 ved hver kommunal eller amtskommunal gymnasieskole eller anden  

 undervisningsinstitution med flere fast ansatte lærere ansættes en leder.
Stk. 2.  Lederen af en gymnasieskole og et kursus til  

 højere forberedelseseksamen benævnes rektor.
Lederen af en kommunal  

 ungdomsskole benævnes ungdomsskoleinspektør.
Lederen af en ungdomskostskole  

 benævnes ungdomsskoleforstander.
 Stk. 3.  Lederen har såvel den administrative som den  

 pædagogiske ledelse af vedkommende skoles eller institutions virksomhed.
§§ 58-59. (Ophævet) Lærerråd ved amtskommunale gymnasieskoler § 60.  Ved hver amtskommunal gymnasieskole dannes et  

 lærerråd.
 Stk. 2.  Lærerrådet består af rektor og de ved skolen  

 fast ansatte lærere.
 Stk. 3.  Undervisnings- og forskningsministeren  

 fastsætter regler om, i hvilket omfang personer, der i øvrigt varetager  

 undervisning eller andre pædagogiske arbejdsopgaver ved en gymnasieskole, er  

 medlemmer af lærerrådet.
Stk. 4.  Lærerrådet vælger selv sin formand og  

 fastsætter selv sin forretningsorden.
Lærerrådet kan nedsætte  

 forretningsudvalg, der, efter regler fastsat i forretningsordenen, afgiver  

 erklæring på lærerrådets vegne.
§§ 61-62. (Ophævet) § 63.  Lærerrådet kan afgive udtalelse og stille  

 forslag om alle spørgsmål, der vedrører den pågældende gymnasieskole.
Det  

 skal afgive erklæring i alle sager om de nævnte spørgsmål, der forelægges det  

 af skolerådet eller amtsrådet.
Lærerrådets erklæring og forslag fremsendes  

 gennem rektor med en udtalelse fra denne.
 Stk. 2.  Undervisnings- og forskningsministeren  

 fastsætter nærmere regler om lærerrådets virksomhed.
 § 64.  Udgifterne ved lærerrådets virksomhed afholdes  

 af amtskommunen efter regler, der fastsættes af undervisnings- og  

 forskningsministeren.
Klageadgang § 65.  Klage over afgørelser, der er truffet af de  

 kommunale skolemyndigheder vedrørende virksomhed efter kapitel I-IV i lov om  

 fritidsundervisning m.v., kan, medmindre andet er fastsat ved eller i henhold  

 til lov, inden 4 uger fra afgørelsens meddelelse indbringes for amtsrådet af  

 de myndigheder, organisationer eller personer, som afgørelsen angår.  

 Amtsrådets afgørelse kan ikke indbringes for anden administrativ myndighed.  

 Kulturministeren kan dog fastsætte regler om, at visse afgørelser kan  

 indbringes for ministeren.
 Stk. 2.  Klage over amtsrådets afgørelser i øvrigt kan,  

 medmindre andet er fastsat ved eller i henhold til lov, inden 4 uger fra  

 afgørelsens meddelelse indbringes for undervisnings- og  

 forskningsministeren/kulturministeren af de myndigheder, organisationer eller  

 personer, som afgørelsen angår.
Frederiksberg Kommune § 66.  For Frederiksberg Kommune udøver undervisnings-  

 og forskningsministeren/kulturministeren de funktioner, der er nævnt i § 34,  

 § 43 og § 65, stk. 1. Kommunalbestyrelsen udøver den i § 39 nævnte funktion.
 Stk. 2.  Statens tilskud til kommunens skolevæsen og til  

 den i lov om fritidsundervisning m.v. omhandlede virksomhed i kommunen  

 udbetales ved amtsrådets foranstaltning efter regler, der fastsættes af  

 undervisnings- og forskningsministeren/kulturministeren.
 Stk. 3.  Kommunalbestyrelsen sørger for, at de i § 49  

 omhandlede oplysninger tilvejebringes og meddeles Undervisnings- og  

 Forskningsministeriet/Kulturministeriet.
 Stk. 4.  Bestemmelserne i § 41, § 42, § 57 og § 60  

 finder tilsvarende anvendelse ved Frederiksberg Kommunes gymnasieskoler.  

 Kommunalbestyrelsen træder dog i amtsrådets sted ved varetagelsen af de  

 funktioner, der er henlagt til amtsrådet.
Københavns Kommune Kommunalbestyrelsen § 67.  Kommunalbestyrelsen i København varetager den  

 overordnede ledelse af og overtilsynet med Københavns Kommunes skolevæsen  

 samt virksomhed efter lov om fritidsundervisning m.v. og træffer bestemmelse  

 i alle sager vedrørende skolevæsenets økonomi.
 Stk. 2.  Kommunalbestyrelsen ansætter og afskediger  

 tjenestemænd i kommunens skolevæsen og ved kommunale ungdomsskoler efter  

 reglerne i vedtægt for Københavns Kommunes tjenestemænd.
§ 68-72. (Ophævet) Skoleråd § 72a.
Ved hver kommunal gymnasieskole oprettes et skoleråd, der består  

 af:
Stk. 2.  De i stk. 1, nr. 4-6, nævnte medlemmer vælges  

 for et skoleår ad gangen.
For hvert medlem vælges tillige en stedfortræder.
Stk. 3.  Skolerådet vælger selv sin formand og  

 fastsætter selv sin forretningsorden.
Det afholder møde, så ofte formanden  

 eller 3 medlemmer finder det fornødent.
Formanden bestemmer tid og sted for  

 møderne og indkalder medlemmerne.
I øvrigt finder bestemmelserne i § 76a,  

 stk. 4-7, tilsvarende anvendelse på skoleråd ved Københavns kommunes  

 gymnasieskoler.
§ 72b.
Skolerådet formidler sammen med lærerrådet et samarbejde mellem  

 skole og hjem og sørger for et oplysningsarbejde blandt skolens forældre, der  

 tager sigte på en forståelse af elevens situation i skolen.
 Stk. 2.  Det medvirker ved løsningen af sociale opgaver,  

 der er knyttet til skolen.
 Stk. 3.  Det godkender efter indstilling fra lærerrådet  

 den ugentlige arbejdsplan.
 Stk. 4.  Det kan stille forslag til kommunalbestyrelsen  

 om tilvejebringelse og forbedring af skolelokalerne samt om disses forsyning  

 med materiel og inventar.
 Stk. 5.  Det medvirker ved behandlingen af  

 skolebyggesager.
Stk. 6.  Det kan fremsætte forslag til den del af  

 kommunens budget, der vedrører den pågældende skole.
Efter anmodning fra  

 skolerådet skal kommunalbestyrelsen lade dette træffe beslutning om  

 anvendelsen af dele af budgettet, der vedrører skolen, efter nærmere af  

 kommunalbestyrelsen fastsatte retningslinier.
Skolerådet afgiver i  

 forbindelse med den årlige budgetbehandling indstilling om størrelsen af  

 bevillinger, der er omfattet af en sådan ordning.
 Stk. 7.  Det udfærdiger ordensregler for skolen.
 Stk. 8.  Sager vedrørende enkelte elever kan kun  

 behandles i skolerådet, hvis den pågældende elev er indforstået hermed.
Stk. 9.  Skolerådet kan afgive udtalelser og stille  

 forslag til kommunalbestyrelsen om alle spørgsmål, der vedrører skolen.
Det  

 skal afgive erklæring i alle sager vedrørende skolen, der forelægges det af  

 kommunalbestyrelsen.
Skoleledere og lærerråd § 73.  Den enkelte skoles leder har såvel den  

 administrative som den pædagogiske ledelse af skolens virksomhed.
Stk. 2.  Ved hver kommunal gymnasieskole dannes et  

 lærerråd, der består af skolens pædagogiske personale.
Lærerrådet vælger selv  

 sin formand og fastsætter selv sin forretningsorden.
Kommunalbestyrelsen  

 fastsætter de nærmere regler om lærerrådets medlemskreds.
Stk. 3.  Lærerrådet skal afgive erklæring i alle sager  

 vedrørende skolen, der forelægges det af kommunalbestyrelsen, skolens rektor  

 eller formanden.
Det kan afgive udtalelser og stille forslag til  

 kommunalbestyrelsen om alle spørgsmål.
 Stk. 4.  Kommunalbestyrelsen fastsætter ved et regulativ  

 de nærmere regler for lærerrådets virksomhed.
§ 74.  (Ophævet) Ungdomsskolenævnet, fritidsnævnet og voksenundervisningsnævnet § 75.  I Københavns Kommune oprettes et  

 ungdomsskolenævn, et fritidsnævn og et voksenundervisningsnævn.
 Stk. 2.  Ungdomsskolenævnet består af:
 Stk. 3.  Bestemmelserne i §§ 27a, 27b og 28 gælder også  

 for ungdomsskolenævnet i København.
 Stk. 4.  Fritidsnævnet består af:
 Stk. 5.  Bestemmelserne i § 27a, § 29 og § 31 gælder  

 også for fritidsnævnet i København.
 Stk. 6.  Voksenundervisningsnævnet består af:
 Stk. 7.  Bestemmelserne i § 27a, § 30 og § 31 gælder  

 også for voksenundervisningsnævnet i København.
 Stk. 8.  For hvert medlem af nævnene udpeges en  

 stedfortræder.
 Stk. 9.  Hvis ingen organisation eller person, der efter  

 stk. 2, 4 og 6 kan indstille medlemmer til nævnene, findes i kommunen, eller  

 der ikke fremkommer nogen indstilling, udpeger kommunalbestyrelsen selv disse  

 medlemmer og deres stedfortrædere.
 Stk. 10.  Kommunalbestyrelsen fastsætter regler om  

 elevrepræsentanters deltagelse i ungdomsskolenævnets og  

 voksenundervisningsnævnets møder.
Fælles bestemmelser § 76.  Enhver, der er valgbar til skolerådene efter §  

 72a, stk. 1, nr. 1 og 2, ungdomsskolenævnet, fritidsnævnet eller  

 voksenundervisningsnævnet, har pligt til at modtage valg, medmindre den  

 valgte er fyldt 60 år.
Den, der har været medlem af et skoleråd efter § 72a,  

 stk. 1, nr. 1 og 2, ungdomsskolenævnet, fritidsnævnet eller  

 voksenundervisningsnævnet i 2 hele, sammenhængende valgperioder, har ikke  

 pligt til at modtage valg før efter udløbet af de 2 følgende valgperioder.  

 Kommunalbestyrelsen træffer endvidere efter begæring, beslutning om at  

 fritage den, der på grund af sin helbredstilstand, varetagelse af andet  

 offentligt hverv, forretninger eller lignende har rimelig grund til at ønske  

 sig fritaget for valget.
 Stk. 2.  Medlemmer af ungdomsskolenævnet, fritidsnævnet,  

 voksenundervisningsnævnet eller medlemmer af skoleråd valgt efter § 72a, stk.  

 1, nr. 1 og 2, kan anmode kommunalbestyrelsen om fritagelse for medlemskabet.  

 § 76, stk. 1, 3. pkt., finder tilsvarende anvendelse.
 Stk. 3.  Er der ved et medlems udtræden af et skoleråd,  

 jf. § 72a, stk. 1, nr. 1 og 2, eller vedkommende nævn ingen stedfortræder,  

 foretages suppleringsvalg for resten af valgperioden.
 Stk. 4.  Når et medlem af et skoleråd er forhindret i at  

 deltage i det konstituerende møde, indkaldes stedfortræderen.
Stk. 5.  Når et medlem har forfald i mindst 1 måned,  

 indkalder formanden for vedkommende nævn stedfortræderen til midlertidigt at  

 tage sæde i nævnet.
Det samme gælder de i § 72 a, stk. 1, nr. 1 og 2, nævnte  

 medlemmer af et skoleråd.
 Stk. 6.  Kommunalbestyrelsen afgør i tvivlstilfælde, om  

 betingelserne for stedfortræderens indtræden er til stede.
§ 76a.
Ungdomsskolenævnet, fritidsnævnet og voksenundervisningsnævnet  

 vælger selv deres formand og fastsætter selv deres forretningsorden, jf. dog  

 § 75, stk. 4 og 6.
 Stk. 2.  Nævnene afholder møde, så ofte formanden eller  

 2 medlemmer, for fritidsnævnets vedkommende dog 3 medlemmer, finder det  

 fornødent.
Stk. 3.  Formanden bestemmer tid og sted for møderne og  

 indkalder medlemmerne samt de ledere, lærerrepræsentanter og eventuelle  

 elevrepræsentanter, der deltager uden stemmeret.
Han giver forinden møderne  

 de pågældende underretning om, hvilke sager der vil komme til behandling på  

 mødet.
Stk. 4.  Formanden leder forhandlingerne og  

 afstemningerne og drager omsorg for, at beslutningerne indføres i en  

 beslutningsprotokol.
Ved hvert mødes slutning underskrives protokollen af  

 mødets deltagere.
Enhver af disse er berettiget til kort at få sin afvigende  

 mening indført i beslutningsprotokollen og medtaget ved beslutningens  

 meddelelse til andre myndigheder.
 Stk. 5.  Formanden drager omsorg for udførelsen af de  

 trufne beslutninger.
 Stk. 6.  Nævnene er beslutningsdygtige, når mindst  

 halvdelen af medlemmerne er til stede.
 Stk. 7.  Beslutningerne træffes ved stemmeflertal, hvor  

 intet andet særligt er bestemt.
§ 76b.
Kommunalbestyrelsen fastsætter særlige regler med hensyn til  

 styrelsen af de kommunale gymnasieskoler i København, hvortil der er knyttet  

 en folkeskoleafdeling.
 § 77.  Statens tilskud til Københavns Kommunes  

 skolevæsen og til den i lov om fritidsundervisning m.v. omhandlede virksomhed  

 i kommunen udbetales ved Undervisnings- og  

 Forskningsministeriets/Kulturministeriets foranstaltning.
 Stk. 2.  Kommunalbestyrelsen sørger for, at de i § 49  

 omhandlede oplysninger tilvejebringes og meddeles Undervisnings- og  

 Forskningsministeriet/Kulturministeriet.
Forskellige bestemmelser Særlige bestemmelser § 78.  Undervisnings- og forskningsministeren kan  

 fastsætte regler om lærerforsamlingens organisation og virksomhed ved  

 kommunale og amtskommunale gymnasieskoler.
 Stk. 2.  Undervisnings- og forskningsministeren kan  

 fastsætte regler om oprettelse af organer til varetagelse af spørgsmål af  

 fælles interesse for rektor, lærere og elever ved kommunale og amtskommunale  

 gymnasieskoler.
§ 78a. (Ophævet) § 78b.
Undervisnings- og forskningsministeren kan fastsætte regler om  

 lærerrådets sammensætning og virksomhed ved skoler og  

 undervisningsinstitutioner med specialundervisning for voksne.
 Stk. 2.  Undervisnings- og forskningsministeren kan  

 endvidere fastsætte regler om oprettelse af organer, der skal formidle et  

 samarbejde mellem skole (institution) og hjem ved de i stk. 1 nævnte skoler  

 og institutioner.
§ 78c. (Ophævet) § 79.  De i denne lov omhandlede valg eller  

 indstillinger, ved hvilke der skal vælges, henholdsvis indstilles, mere end  

 een person, foretages efter reglerne for forholdstalsvalg, når dette  

 forlanges af nogen af de stemmeberettigede.
 § 80.  Undervisnings- og forskningsministeren kan  

 fastsætte regler vedrørende kommunernes og amtskommunernes planlægning inden  

 for undervisningsområdet.
§ 80a.
Undervisnings- og forskningsministeren kan tillade, at en  

 gymnasieskoles ledelsesform som en forsøgsmæssig ordning afviger fra  

 bestemmelserne i denne lov.
Forslag herom udarbejdes af skolens lærerråd.
§ 80b.
Ved hver kommunal ungdomsskole og ved hver kommunal eller  

 amtskommunal gymnasieskole danner eleverne et elevråd til varetagelse af  

 deres interesser over for skolen og de kommunale eller amtskommunale  

 skolemyndigheder.
 § 81.  Kulturministeren kan bemyndige ministeriets  

 direktorater til at udøve de beføjelser, der i denne lov er tillagt  

 ministeren.
 Stk. 2.  Kulturministeren kan fastsætte bestemmelser om  

 adgangen til at klage over afgørelser, der er truffet i henhold til  

 bemyndigelsen efter stk. 1, herunder om at afgørelser ikke skal kunne  

 indbringes for ministeren.
 Ikrafttrædelses- og overgangsbestemmelser  

 m. v.
 § 82.  Loven træder i kraft den 1. april 1970. Stk.  

 2. Lov om det kommunale skolevæsens styrelse og tilsyn, jf.  

 lovbekendtgørelse nr. 73 af 22. februar 1962, ophæves.
§ 83.  (Overgangsbestemmelse, udeladt) § 84.  (Overgangsbestemmelse, udeladt) § 85.  Loven gælder ikke for Færøerne og Grønland.
I  

 lov nr. 216 af 23. april 1986 bestemmes i § 2, at loven træder i kraft den 1.  

 august 1986.
 I lov nr. 358 af 4. juni 1986 bestemmes i § 2, at loven træder i kraft den  

 1. august 1986.
 Lov nr. 349 af 24. maj 1989 indeholder følgende  

 ikrafttrædelsesbestemmelse:
§ 2 Stk. 1.  Loven træder i kraft den 1. juli 1989 og har  

 virkning fra den 1. januar 1990, jf. dog § 2, stk. 2, i lov om ændring af lov  

 om folkeskolen.
 Stk. 2.  Undervisnings- og forskningsministeren og  

 kulturministeren bemyndiges til at fastsætte overgangsregler.
