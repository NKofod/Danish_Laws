Skriftlig fremsættelse (7. oktober 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af afskrivningsloven og virksomhedsskatteloven (Justeringer af  

 erhvervsbeskatningen) (Lovforslag nr.
L 29).
Forslaget fjerner muligheden for at udnytte reglerne om  

 blandede biler i virksomhedsordningen og om lejekontrakter med  

 uopsigelighedsperiode.
Disse to identificerede uhensigtsmæssigheder samles i  

 et  

 lovforslag om justeringer af erhvervsbeskatningen.
 Forslaget indeholder to stramninger.
Forslaget fjerner spekulationsmuligheden for blandede biler  

 i virksomhedsordningen, hvor erhvervsdrivende kan indskyde en bil i  

 virksomhedsordningen sidst på året, få fradrag for et helt års afskrivninger,  

 og efter årsskiftet tage bilen ud af virksomhedsordningen igen.
Skattemæssigt  

 belastes den skattepligtige alene af denne manøvre med, hvad der svarer til  

 beskatningen af fri bil i de få måneder, bilen er i virksomhedsordningen.  

 Spekulationsmuligheden fjernes ved, at det foreslås, at der skal ske  

 beskatning  

 af genvundne afskrivninger vedrørende en blandet benyttet bil, når bilen  

 udtages af virksomhedsordningen.
Der beskattes således, som om bilen var  

 solgt  

 på dette tidspunkt.
Forslaget fjernes desuden spekulationsmuligheden for  

 afskrivninger i forbindelse med uopsigelige lejekontrakter, hvor lejer og  

 udlejer kan aftale sig til en kortere afskrivningsperiode for udgifter til  

 forbedring og ombygning af det lejede.
Spekulationsmuligheden fjernes ved, at  

 det foreslås at ændre afskrivningsloven, således at lejekontrakter, hvor der  

 er  

 aftalt uopsigelighed fra udlejers side, sidestilles med aftaler om, at et  

 lejemål er indgået for en bestemt periode.
Herved afskrives også disse  

 aftaler  

 over en længere periode (som svarer til uopsigelighedsperioden) end den  

 forudsatte 20 procents årlige afskrivning for tidsubestemte lejeaftaler.
 Samlet skønnes forslaget at afværge et beskedent, utilsigtet  

 årligt provenutab i omegnen af 5-7 mio. kr., primært som følge af, at  

 afskrivninger på blandede benyttede biler, der tages ud af  

 virksomhedsordningen, genbeskattes hvis afskrivningerne har oversteget den  

 faktiske værdiforringelse.
 Forslaget har virkning fra fremsættelsesdatoen den 7.  

 oktober 2004.
 Idet jeg i øvrigt henviser til bemærkningerne i  

 lovforslaget, skal jeg anbefale det til Folketingets velvillige behandling.
