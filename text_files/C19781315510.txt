 Til samtlige til eksport af kød autoriserede virksomheder og dyrlægerne  

 ved disse.
 Transport af fersk kød.
 Fra de engelske veterinærmyndigheder har man modtaget underretning om, at  

 der i adskillige tilfælde til England i containere er ankommet blandede  

 forsendelser indeholdende kartonvarer bestående såvel af fersk kød som fersk  

 fjerkrækød.
 I henhold til kap. 13, pkt. 53, i Rådets direktiv af 26. juni 1964 om  

 sundhedsmæssige problemer vedrørende handelen med fersk kød inden for  

 Fællesskabet /64/434/EØF) må kød ikke transporteres samtidigt med andre varer  

 i samme transportmiddel.
 Det er endvidere oplyst, at der hidtil ikke er foretaget afvisning af de  

 pågældende partier, men at det fremover må påregnes, at bestemmelsen vil  

 blive krævet overholdt.
 Fra engelsk side har man anmodet veterinærdirektoratet om at forsikre, at  

 der fremover ikke vil blive eksporteret fersk kød sammen med andre varer i  

 samme container til U.K., hvorfor man herved skal henvise til bestemmelserne  

 i landbrugsministeriets bekendtgørelse af 22. maj 1975 om udførsel af kød  

 m.m., bilag I, kap. 13, 4, hvorefter en sådan transportform ikke er tilladt.
 P.V.V.
