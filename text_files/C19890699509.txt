Almindelige bemærkninger Finansministeriet og Dansk Funktionærforbund har indgået vedlagte  

 overenskomst af 29. december 1989.
 Der henvises til Finansministeriets cirkulære af 22. maj 1989 om  

 ministeriepuljer med tilhørende vejledning.
 Der er aftalt en udvidelse af overenskomstens dækningsområde.  

 Overenskomsten dækker herefter også ansættelse af parkeringskontrollører i  

 hovedstadsområdet.
 For ansatte som allerede er ansat efter den særlige ordning der har været  

 gældende i København m.v., baseret på tjenestemandsansatte chauffører i HT,  

 videreføres denne, både for de tjenestemænd som i dag udfører arbejde som  

 parkeringskontrollører, og for de eventuelle tjenestemænd, som senere måtte  

 ønske det.
 Den pr. 1. april 1989 aftalte udvidelse af dækningsområdet for  

 overenskomst for parkeringskontrollører tager således alene sigte på  

 fremtidige ansættelser.
Bemærkninger til de enkelte bestemmelser Til § 11 Ferie Der gøres i øvrigt opmærksom på, at de ændrede regler om særlig feriegodtgørelse har virkning fra ferieåret 1990/91  

 (optjeningsåret 1989). For ferieåret 1989/90 gælder de i overenskomst for  

 parkeringskontrollører 1987 anførte regler om særlig feriegodtgørelse.
Til § 11. Særlige ydelser under ferie Vedrørende udbetaling af visse særlige ydelser under afholdelse af ferie  

 med løn henvises til Finansministeriets cirkulære af 23. oktober 1979, j.nr.  

 1.kt. 1335/79.
Til § 15. Uddannelseskurser Parkeringskontrollører er omfattet af Finansministeriets cirkulære af 23.  

 juni 1971 vedrørende deltagelse i uddannelseskurser for det i staten og  

 folkekirken ansatte personale.
Efter anmodning fra Dansk Funktionærforbund henledes opmærksomheden i øvrigt på ovennævnte cirkulære, pkt.
III, nr. 1,  

 vedrørende uddannelse af tillidsrepræsentanter, hvorefter afslag kun bør  

 meddeles, såfremt vægtige tjenstlige hensyn taler herfor.
Til bilag 2 Regler for tillidsrepræsentanter er optrykt som bilag 2.
 Cirkulæret har virkning fra 1. april 1989. Samtidig ophæves cirkulære af  

 22. september 1987 om overenskomst for parkeringskontrollører i statens  

 tjeneste (uden for hovedstadsområdet).
Finansministeriet, Administrations- og Personaledepartementet, den 29. december 1989 P.M.V.
 E.B.
Lone Retoft OVERENSKOMST FOR PARKERINGSKONTROLLØRER I STATENS TJENESTE Overenskomstens område § 1.  Parkeringskontrollører, der ikke ansættes som  

 tjenestemænd, aflønnes i overensstemmelse med de i nærværende overenskomst  

 indeholdte regler.
 Stk. 2.  Ansættelse som parkeringskontrollør af  

 tjenestemænd og pensionerede tjenestemænd fra staten, folkeskolen,  

 folkekirken, kommuner og statsfinansierede eller koncessionerede virksomheder  

 og andre, der oppebærer egenpension fra en pensionsordning, hvortil det  

 offentlige har ydet bidrag, forudsætter, at der indgås aftale herom mellem  

 overenskomstens parter, inden ansættelsen finder sted.
 Stk. 3.  Parkeringskontrollører afskediges med udgangen  

 af den måned, hvori de fylder 70 år.
 Løn m.v.
 § 2.  Parkeringskontrollører aflønnes med en årsløn,  

 der svarer til lønnen efter den for perioden 1. april 1989 - 31. marts 1991  

 gældende lønjusteringsaftale for statens tjenestemænd, skalatrin 9, 10, 11,  

 12, 13, 14, 15 og 16, der alle er toårige, bortset fra skalatrin 9, som er  

 etårigt.
Lønanciennitet § 3.  Ancienniteten regnes normalt fra det tidspunkt,  

 hvor den pågældende er ansat som parkeringskontrollør.
 Stk. 2.  Styrelsen kan i det enkelte tilfælde tillægge  

 anciennitet optjent inden for de seneste 6 år inden ansættelsen ved  

 sammenlignelig beskæftigelse i det offentlige eller ved en privat virksomhed.
 Stk. 3.  For så vidt angår beregningen af lønanciennitet  

 for parkeringskontrollører ansat forud for 26. august 1981, sker denne  

 fortsat i overensstemmelse med reglerne i overenskomsten fra 1981, § 17.
Pension § 4.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel.
Lønberegning/-fradrag § 5.  Parkeringskontrollører er omfattet af de for  

 tjenestemænd fastsatte regler om lønfradrag/-beregning for tjenestemænd, jf.  

 for tiden cirkulære af 24. maj 1985 om lønfradrag/-beregning.
 Arbejdstid m.v.
 § 6.  Arbejdstiden fastsættes i overensstemmelse med  

 de for statens tjenestemænd gældende arbejdstidsregler.
Overarbejde § 7.  Overarbejde skal i videst muligt omfang  

 afspadseres.
 Såfremt afspadsering undtagelsesvis ikke kan finde sted, ydes  

 overarbejdsbetaling efter de for tjenestemænd gældende regler, eventuelt i  

 form af afspadsering time for time med udbetaling af differencen mellem  

 almindelig timeløn og overtidsbetaling.
 Natpenge m.v.
 § 8.  Der ydes natpenge og betaling for arbejde på  

 lørdage efter kl. 14 samt på søn- og helligdage m.v. efter de for  

 tjenestemænd gældende regler.
 Deltidsbeskæftigede - løn, lønanciennitet, søgnehelligdagsgodtgørelse,  

 overarbejdsbetaling m.v.
 § 9.  Deltidsbeskæftigede parkeringskontrollører  

 aflønnes med en timeløn svarende til 1/1976 (fra 1. september 1990 1/1924) af  

 årslønnen ifølge § 2.
Stk. 2.  Deltidsbeskæftigede parkeringskontrollører  

 oprykkes til nærmest højere løntrin på den i § 2, stk. 1, angivne lønskala,  

 når de pågældende har været beskæftiget svarende til 2 års  

 fuldtidsbeskæftigelse, for 1. løntrins vedkommende dog 1 år.
Ved opgørelsen  

 af, hvorvidt det angivne timetal er nået, medregnes optjent ferie, men ikke  

 timer, for hvilke der er udbetalt overtidsbetaling, jf. § 7.
Stk. 3.  Med det formål at yde deltidsbeskæftigede  

 parkeringskontrollører betaling for søgnehelligdage henlægger Rigspolitiet  

 for hver deltidsbeskæftiget parkeringskontrollør et beløb svarende til 3 1/2  

 pct. af den pågældendes ferieberettigende løn.
I dette beløb er indeholdt  

 feriegodtgørelse af søgnehelligdagsbetalingen.
Det opsparede beløb udbetales til de pågældende ved kalenderårets udgang.
 Stk. 4.  Deltidsbeskæftigede parkeringskontrollører  

 oppebærer overarbejdsbetaling, jf. § 7, for timer, der i en given periode  

 overstiger den for fuldtidsbeskæftigede for samme periode beregnede højeste  

 arbejdstid.
 Stk. 5.  Fravigelser fra de i § 6 omhandlede  

 arbejdstidsregler kan i øvrigt, når der skønnes behov herfor, aftales mellem  

 Rigspolitiet og Dansk Funktionærforbund.
Deltidsbeskæftigede - opsigelsesvarsler § 10.  For deltidsbeskæftigede parkeringskontrollører  

 med færre end gennemsnitlig 15 timer pr. uge, der har været beskæftiget i  

 mindre en 1 år, udgør det gensidige opsigelsesvarsel 1 uge.
 For deltidsbeskæftigede i øvrigt gælder de i § 16 fastsatte  

 opsigelsesvarsler.
Ferie § 11.  Parkeringskontrollører er omfattet af  

 ferieloven, således at der til månedslønnede parkeringskontrollører ydes  

 ferie med løn i henhold ferielovens § 14 og til timelønnede  

 parkeringskontrollører ydes der feriegodtgørelse i henhold til ferielovens §  

 12.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 4.  I det beløb, der er beregnet efter stk. 2 fradrages Stk. 5.  Den særlige feriegodtgørelse udgør 11/2 pct. af  

 beregningsgrundlaget efter stk. 3 og 4.
Sygdom § 12.  I tilfælde af sygdom og tilskadekomst i  

 tjenesten ydes der fuld løn.
I grundlaget for beregningen af løn i disse  

 fraværssituationer indgår visse fast påregnelige særlige ydelser, jf.  

 Finansministeriets cirkulærer af 25. maj 1977 og 2. maj 1978.
 Der kan kræves dokumentation for sygdom efter gældende regler.
 Graviditet, barsel og adoption.
 § 13.  Parkeringskontrollører er omfattet af aftale af  

 5. september 1989 (APD.nr. 64/89) mellem Finansministeriet og  

 centralorganisationer under Centralorganisationernes Fællesudvalg om fravær  

 fra arbejdet på grund af graviditet, barsel og adoption.
Barns 1. sygedag § 14.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Tjenestefrihed § 15.  Der kan gives parkeringskontrollører adgang til  

 ekstraordinær tjenestefrihed uden løn i tilfælde, hvor det ikke strider mod  

 vedkommende styrelses interesse.
Tjenestefrihed kan gives i indtil 1 år ad gangen, dog længst i 3 år, og  

 det er vedkommende styrelses ansvar, at der er en stilling ledig til den pågældende ved tjenestefrihedens ophør.
 Anmodning om genindtræden skal fremsættes over for styrelsen senest 3  

 måneder før genindtræden.
 Stk. 2.  Såfremt en parkeringskontrollør, der har haft  

 tjenestefrihed fra en styrelse, genindtræder, bevarer den ansatte sin  

 lønanciennitet.
 Stk. 3.  Ved besættelse af en stilling tages der særlig  

 hensyn til, om en ansøger tidligere har været ansat som parkeringskontrollør  

 ved Rigspolitiet.
 Stk. 4.  Ansatte tillægges ret til tjenestefrihed uden  

 løn til formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere formål.
Opsigelsesvarsler § 16.  De i funktionærloven fastsatte regler om  

 opsigelsesvarsler finder anvendelse på ansatte efter denne overenskomst.
Stk. 2.  Opsigelse på grund af sygdom kan for  

 parkeringskontrollører, som er berettiget til mere end 1 måneds  

 opsigelsesvarsel, ske med et forkortet opsigelsesvarsel, såfremt den ansatte  

 inden for et tidsrum af 12 på hinanden følgende måneder har været fraværende  

 på grund af sygdom i i alt 120 kalenderdage.
Opsigelsens gyldighed er  

 betinget af, at den sker i umiddelbar tilknytning til udløbet af de 120  

 sygedage, og medens den pågældende endnu er syg, hvorimod gyldigheden ikke  

 berøres af, at den ansatte er vendt tilbage til arbejdet, efter at opsigelse er sket.
Det forkortede  

 opsigelsesvarsel udgør 1 måned.
Afskedigelse § 17.  Ved afskedigelse af en parkeringskontrollør  

 følges den procedure som fremgår af Finansministeriets hovedaftale med  

 Statsansattes Kartel § 8 og § 9.
Efterindtægt § 18.  Ved en overenskomstansat parkeringskontrollørs  

 død i ansættelsestiden ydes der dennes efterlevende ægtefælle eller børn  

 under 18 år, over for hvem den pågældende havde forsørgerpligt, efterindtægt  

 som følger:
 Når parkeringskontrolløren har været uafbrudt ansat i mindst 1 år, udgør  

 efterindtægten 1 måneds sædvanlig løn.
 Når parkeringskontrolløren har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Efterindtægt kan ikke ydes længere end til det tidspunkt, hvor der efter  

 sygelønsperiodens udløb, jf. § 16, er forløbet et tidsrum svarende til det  

 den pågældende parkeringskontrollør tilkommende opsigelsesvarsel.
Uniform § 19.  Der kan ydes uniform og lignende, når det af Rigspolitiet af hensyn til tjenestens forsvarlige udførelse skønnes påkrævet at pålægge de pågældende hel eller delvis uniformspligt.
Befordringsgodtgørelse § 20.  Til parkeringskontrollører, der inden for deres  

 tjenestedistrikt beordres til tjeneste i en anden politikreds end den, hvori  

 den pågældende normalt møder, ydes på dage, hvor sådan tjeneste strækker sig  

 ud over 5 timer, et tillæg svarende til det, der er nævnt i § 21 i aftale  

 mellem Finansministeriet og tjenestemændenes centralorganisationer om  

 godtgørelse af merudgifter ved tjenesterejser i Danmark.
Flyttegodtgørelse § 21.  Såfremt en parkeringskontrollør uden at overgå  

 til anden styrelse forflyttes til andet tjenestested, uden at det sker efter  

 ansøgning, og i denne anledning er nødsaget til at foretage flytning af  

 husstand og bohave, tilstås der en godtgørelse efter de til enhver tid for  

 tjenestemænd gældende regler.
Arbejdsløshedsforsikring § 22.  Der antages fortrinsvis parkeringskontrollører,  

 der er medlemmer af en statsanerkendt arbejdsløshedskasse.
Hovedaftale § 23.  Som regler for behandling af faglig strid,  

 overenskomstbrud m.v. gælder den mellem Finansministeriet og Statsansattes Kartel indgåede Hovedaftale af 20. juni 1988.
Ikrafttræden og opsigelse § 24.  Denne overenskomst har virkning fra 1. april  

 1989 og kan af begge parter opsiges med 3 måneders skriftligt varsel til en  

 1. april, dog tidligst 1. april 1991.
København, den 29. december 1989 Dansk Funktionærforbund  

 Finansministeriet P.M.V.
Tommy Hansen Niels Paludan Bilag 1 PROTOKOLLAT I tilslutning til overenskomstens § 16, stk. 2 giver Finansministeriet  

 tilsagn om, at der - såfremt tjenesteforholdet er bragt til ophør i medfør af  

 nævnte paragraf - i videst muligt omfang sker genansættelse af den  

 pågældende, når denne atter er tjenstdygtig.
 Hvis en parkeringskontrollør afskediges efter § 16, underrettes Dansk  

 Funktionærforbund ved kopi af opsigelsesskrivelsen, og i overensstemmelse med  

 de retningslinier som fremgår af hovedaftalen mellem Finansministeriet og  

 Statsansattes Kartel.
København, den 29. december 1989 Dansk Funktionærforbund  

 Finansministeriet P.M.V.
Tommy Hansen Niels Paludan Bilag 2 AFTALE OM TILLIDSREPRÆSENTANTER Hvor vælges tillidsrepræsentant § 1.  I enhver virksomhed eller - for større  

 virksomheders vedkommende - enhver afdeling af denne udvælger de der  

 beskæftigede arbejdere af deres midte en arbejder til at være  

 tillidsrepræsentant over for ledelsen eller dennes repræsentant.
 I virksomheder eller fabriksafdelinger med seks arbejdere eller derunder  

 vælges dog ingen tillidsrepræsentant, medmindre begge parter ønsker det.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendt dygtige arbejdere, der har arbejdet mindst 1 år på det pågældende  

 arbejdssted: hvor sådanne ikke findes i et antal af mindst fem, suppleres  

 dette blandt de arbejdere, der har arbejdet der længst.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle arbejdere, som er beskæftiget i virksomheden eller  

 afdelingen på valgtidspunktet, sikres mulighed for at kunne deltage i valget,  

 der kun er gyldigt, når flere end en trediedel af de der beskæftigede  

 arbejdere har stemt for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Dansk Funktionærforbunds hovedbestyrelse og meddelt  

 ledelsen for den pågældende virksomhed, der dog er berettiget til at gøre  

 indsigelse mod valget over for sammenslutningens hovedbestyrelse.
Stk. 3.  Dansk Funktionærforbund giver tilsagn om, at  

 arbejdere, der vælges til tillidsrepræsentanter, og som ikke forud for valget  

 har gennemgået et kursus for tillidsrepræsentanter, hurtigst muligt, efter at  

 valget har fundet sted, gennemgår en sådan uddannelse.
Til deltagelse i et af  

 sammenslutningen arrangeret tillidsrepræsentantkursus kan der tilstås en  

 tillidsrepræsentant frihed med løn i henhold til cirkulæreskrivelse nr. 113  

 af 23. juni 1971 fra Ministeriet for Statens Lønnings- og pensionsvæsen.
Fællestillidsrepræsentant § 4.  På virksomheder, hvor der er tre eller flere  

 tillidsrepræsentanter, er parterne enige om, at det kan være formålstjenligt,  

 at tillidsrepræsentanterne af deres midte vælger en  

 fællestillidsrepræsentant, der i fælles spørgsmål, f.eks. lægning af  

 arbejdstiden, hygiejne, marketenderi, fridage o.l. kan være samtlige  

 arbejderes tillidsrepræsentant over for arbejdsgiveren eller dennes  

 repræsentant.
Meddelelse om valg af fællestillidsrepræsentant skal straks  

 bringes til arbejdsgiverens kundskab.
 Stk. 2.  Fællestillidsrepræsentanten kan under ingen  

 omstændigheder blande sig i spørgsmål vedrørende de enkelte  

 tillidsrepræsentanters normale funktioner inden for deres respektive  

 afdelinger, medmindre virksomhedsledelsen og de berørte tillidsrepræsentanter  

 bliver enige om noget andet.
Stedfortræder for tillidsrepræsentant § 5.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med arbejdsgiveren udpeges en stedfortræder for tillidsrepræsentanten.  

 En således udpeget stedfortræder har i den periode, hvori han/hun fungerer,  

 den samme beskyttelse som den valgte tillidsrepræsentant, såfremt han/hun  

 opfylder betingelserne for at blive valgt til tillidsrepræsentant i henhold  

 til § 2.
Samarbejde § 6.  Det er tillidsrepræsentantens - såvel som  

 arbejdsgiverens og dennes repræsentants - pligt at gøre sit bedste for at  

 vedligeholde og fremme et godt samarbejde på arbejdsstedet.
Klager og henstillinger § 7.  Når en eller flere af tillidsrepræsentantens  

 kammerater ønsker det, kan han/hun forebringe deres klager eller  

 henstillinger for ledelsen, dog kun såfremt sagen ikke bliver ordnet  

 tilfredsstillende ved dennes repræsentant på arbejdsstedet.
 Føler han/hun sig ikke tilfredsstillet ved ledelsens afgørelse, står det  

 ham/hende frit for at anmode sin organisation om at tage sig af sagen: men  

 det er hans/hendes og hans/hendes arbejdskammeraters pligt at fortsætte  

 arbejdet uforstyrret, indtil anden bestemmelse træffes af Dansk  

 Funktionærforbunds hovedbestyrelse.
Talsmand § 8.  På virksomheder med holddriftarbejde kan  

 tillidsrepræsentanten på de skift, hvor han/hun ikke arbejder, og som  

 omfatter mindst fem arbejdere, udpege en talsmand til på sine vegne at søge  

 eventuelle uoverensstemmelser oplyst og ordnet eller, såfremt  

 omstændighederne stiller sig hindrende for en ordning, bringe sagen videre  

 til tillidsrepræsentanten.
Funktion i arbejdstiden § 9.  Tillidsrepræsentantens udførelse af de ham/hende  

 påhvilende hverv skal ske på en sådan måde, at de er til mindst mulig gene  

 for hans/hendes produktive arbejde.
 Stk. 2.  Dersom det er nødvendigt, at han/hun for at  

 opfylde sine forpligtelser som tillidsrepræsentant på virksomheden må forlade  

 sit arbejde i arbejdstiden, skal han/hun forud herfor træffe aftale med  

 arbejdsgiveren eller dennes repræsentant.
Aflønning § 10.  Hvis aftale i henhold til § 9, stk. 2, er  

 truffet, eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden i spørgsmål, som angår virksomheden og  

 arbejderne, skal han/hun for den tid, der medgår hertil, aflønnes med sin  

 sædvanlige løn, jf. § 2 i overenskomsten af 1987.
 Stk. 2.  En fællestillidsrepræsentant aflønnes på  

 tilsvarende måde for de opgaver, som varetages i henhold til § 4.
Klubformand § 11.  Hvis arbejderne på en virksomhed, henholdsvis  

 en afdeling heraf, slutter sig sammen i en faglig klub eller lignende, skal  

 tillidsrepræsentanten være formand.
Afskedigelse af tillidsrepræsentant § 12.  En tillidsrepræsentants afskedigelse skal  

 begrundes i tvingende årsager, og ledelsen har pligt til at give ham/hende et  

 opsigelsesvarsel på i alt 4 måneder.
Såfremt en tillidsrepræsentant har  

 fungeret som sådan i en sammenhængende periode på mindst 5 år, har  

 vedkommende dog krav på 6 måneders varsel.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. 1.
Fremgangsmåde ved afskedigelse § 13.  Hvis en arbejdsgiver finder, at der foreligger  

 tvingende årsager efter § 12, stk. 1, til at opsige en tillidsrepræsentant,  

 der er valgt efter regler i §§ 2 og 3, skal de regler som fremgår af gældende  

 hovedaftale mellem Finansministeriet og Statsansattes Kartel, § 9, følges.
Sikkerhedsrepræsentanter § 14.  For sikkerhedsrepræsentanter gælder samme  

 valg-, aflønnings- og afskedigelsesregler som for tillidsrepræsentanter.
Ikrafttræden § 15.  Aftalen har virkning fra underskrivelsen og kan  

 af parterne kun opsiges med 3 måneders varsel i forbindelse med opsigelse af  

 overenskomsten.
København, den 29. december 1989 Dansk Funktionærforbund  

 Finansministeriet P.M.V.
