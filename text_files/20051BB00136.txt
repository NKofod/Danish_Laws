Fremsat den 28. april 2006 af Lissa Mathiasen (S)  

 og René Skau Björnsson (S) Forslag til folketingsbeslutning om  

 lejeres retsstilling i forbindelse med skimmelsvamp og lign. i   

  

 lejeboliger Folketinget opfordrer regeringen til at udarbejde regler, der  

 skal sikre,   

 	  

 at udlejer har  

 ansvaret for at få fagfolk til at konstatere, om en bygning/lejlighed er  

 angrebet af skimmelsvamp el.lign., når en lejer har begrundet mistanke om  

 dette, og at det i tvivlstilfælde er udlejers ansvar at bevise, at der ikke  

 er  

 skimmelsvamp i boligen,   

 	  

 at udlejer har  

 ansvaret for, at der foretages en sundhedsfaglig vurdering af, om boligen  

 fortsat  

 kan bebos, når der konstateres skimmelsvamp, og at den sundhedsfaglige  

 vurdering skal danne grundlag for beslutningen om, hvorvidt der skal stilles  

 en  

 erstatningsbolig til rådighed, eller om der skal gives et nedslag i huslejen,   

 	  

 at udlejer har  

 ansvaret for at stille en eventuel erstatningsbolig til rådighed og,   

 	  

 at der fastsættes en  

 tidsplan for udbedring af skaderne og eventuelt fraflytning af boligen, samt  

 at  

 lejeren informeres om dette.
Bemærkninger til forslaget Ifølge pjecen »Sunde boliger  sundt liv« fra Lejernes  

 Landsorganisation er hver ottende danske bolig i større eller mindre grad  

 angrebet af skimmelsvamp og andre former for svamp.
Resultatet er, at lejere  

 i  

 tusindvis bliver syge med hovedpine, åndedrætsbesvær eller hoste og i svære  

 tilfælde får livsvarige astmatiske sygdomme.
Ofte får lejerne skylden, fordi  

 de  

 ikke lufter ud.
Sandheden er, at de fleste problemer skyldes manglende  

 vedligeholdelse, konstruktionsfejl i ejendommen eller rørskader.
Boligen er helt afgørende for menneskers daglige trivsel og  

 sundhed, derfor er svamp i boliger et meget stort og indgribende problem for  

 de  

 personer, der rammes af det.
Det er derfor forslagsstillernes opfattelse, at  

 det er nødvendigt at sætte fokus på at sikre en bedre lejerbeskyttelse på det  

 område.
Baggrund Mange enkeltsager om skimmelsvamp i boligen vidner om, at lejerens  

 retsbeskyttelse ikke er optimal og kommunikationen mellem lejer og udlejer  

 ikke  

 er god nok.
Lejerne føler sig generelt ikke taget alvorligt i denne type  

 sager,  

 og desuden er udfaldet af disse sager typisk ikke i lejers favør.
En lejer, som i dag opdager, at lejligheden er fugtig trods  

 normal udluftning og altså kan være angrebet af skimmelsvamp, står over for  

 et  

 næsten håbløst projekt.
Hvis udlejer ikke udbedrer skaderne, må lejeren gå  

 til beboerklagenævnet,  

 huslejenævnet eller boligretten, afhængig af om lejligheden er beliggende i  

 den  

 almene eller private udlejningssektor.
Typisk forholder beboerklagenævn,  

 huslejenævn  

 og boligretter sig ikke effektivt til disse problemer.
Det har vist sig ofte  

 at  

 være meget belastende både økonomisk, sundhedsmæssigt og personligt, idet  

 disse  

 lejere er i en meget usikker situation.
Da bygningernes stand er udlejernes  

 ansvar, bør det således også være udlejernes ansvar at sikre og tage de  

 nødvendige skridt til at undgå eller udbedre svampeangreb.
Forslaget Det er med andre ord forslagsstillernes opfattelse, at de  

 gældende regler ikke giver den enkelte lejer tilstrækkelig retsbeskyttelse i  

 sager om skimmelsvamp og andre svampetyper.
Lejeren ender ofte i et langt og  

 meget belastende forløb uden mulighed for selv at ændre på dette.
Det skal  

 derfor med dette beslutningsforslag sikres, at udlejeren bærer ansvaret for  

 at  

 konstatere, om en bolig er sundhedsskadelig at bo i, og for at tage de  

 nødvendige tiltag med henblik på udbedring af skaderne.
Hvis der er begrundet  

 tvivl om, der er svamp i en bolig, mener forslagsstillerne tillige, at det  

 bør  

 være udlejers ansvar at bevise, at der ikke er skimmelsvamp i boligen.
Det er  

 endvidere forslagsstillernes opfattelse, at udlejer i det forløb har ansvaret  

 for at sikre, at den pågældende lejer eventuelt får stillet en  

 erstatningsbolig  

 til rådighed og eventuelt får et nedslag i lejen og for at sikre, at lejeren  

 holdes informeret om situationen.
Skimmelsvamp og andre svampetyper er ofte skjult bag tapet og  

 indvendig isolering, i lofter eller under gulvbrædder.
Derfor foreslås det,  

 at  

 man ved begrundet mistanke om svamp kræver inddragelse af personer, der har  

 særligt kendskab til bygnings- og svampeområdet.
Det kan eksempelvis være  

 fagfolk fra Teknologisk Institut el.lign.
Kun herved kan man få et kompetent  

 svar.
 Det foreslås, at den sundhedsfaglige vurdering forestås af  

 embedslægeinstitutionen med henblik på en konkret vurdering af eventuelle  

 sundhedsmæssige risici ved fortsat at bebo lejemålet.
 Det er for forslagsstillerne meget vigtigt at sikre lejeren en  

 bedre retsstilling i forbindelse med sådanne skader/mangler i boligen, da de  

 står i en meget sårbar situation både økonomisk, personligt og  

 sundhedsmæssigt.
Skriftlig  

 fremsættelse Lissa Marhiasen  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om lejeres  

 retsstilling i forbindelse med skimmelsvamp og lign. i  

  

 lejeboliger.
(Beslutningsforslag  

 nr.
B 136).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
