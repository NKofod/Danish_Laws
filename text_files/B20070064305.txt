Bekendtgørelse  

 om  

 statens voksenuddannelsesstøtte (SVU-bekendtgørelsen) I medfør af § 2, stk. 6, § 3, stk. 3  

 og 4, § 4, § 5, stk. 4, § 6, stk. 1, § 7,  

 § 8, stk. 1-5, § 9, stk. 2, § 11, stk. 7,  

 § 11 a, stk. 2, § 12, stk. 3, § 13, stk. 5 og  

 6,  

 § 14, stk. 2, §  

 14 a,  

 stk. 5, § 16, stk. 2, § 19, stk. 1, § 20,  

 stk. 3, § 21, stk. 1, 2 og 5, § 22, stk. 2 og  

 § 23, stk. 4, i lov om statens voksenuddannelsesstøtte (SVU), jf.  

 lovbekendtgørelse  

 nr. 319 af 20. marts 2007, og efter forhandling med ministeren for videnskab,  

 teknologi og udvikling, fødevareministeren, kulturministeren, økonomi- og  

 erhvervsministeren og beskæftigelsesministeren fastsættes:
Kapitel 1 Administration § 1.  

  

 SVU administreres af Styrelsen  

 for Statens Uddannelsesstøtte (styrelsen), jf. dog stk. 3, 4 og 5.
 Stk. 2.  

  

 Styrelsen vejleder  

 SVU-administratorer, jf. stk. 4, og uddannelsessteder om SVU.
 Stk. 3.  

  

 SVU-administratorer, jf.  

 stk. 4, vejleder uddannelsessøgende og arbejdsgivere om SVU og modtager,  

 kontrollerer og videresender ansøgninger om SVU, jf. § 19, stk. 2.
 Stk. 4.  

  

 Ved SVU-administrator forstås i  

 denne bekendtgørelse:
 1)  

 	  

 Anerkendte  

 arbejdsløshedskasser.
 2)  

 	  

 Voksenuddannelsescentre  

 (VUC).
 3)  

 	  

 Københavns  

 Universitet og Aarhus Universitet.
 4)  

 	  

 CVU Lillebælt, CVU  

 Midtvest, CVU Nordjylland, CVU Syd og CVU Sønderjylland.
 Stk. 5.  

  

 Uddannelsesstedet kontrollerer  

 løbende den uddannelsessøgendes studieaktivitet og træffer afgørelse om  

 studieaktiviteten, jf. § 35.
Kapitel 2 Visse støttebetingelser § 2.  

  

 Det er en betingelse for at få  

 SVU, at den uddannelsessøgende er fyldt 25 år, men ved uddannelsens  

 begyndelse  

 ikke er fyldt 65 år, jf. dog stk. 2 og 3.
 Stk. 2.  

  

 Uddannelsessøgende kan få SVU  

 til forberedende voksenundervisning, ordblindeundervisning for voksne eller  

 specialundervisning for voksne, hvis de er fyldt 20 år.
Stk. 3.  

  

 Styrelsen kan i særlige tilfælde  

 godkende, at der gives SVU til uddannelsessøgende, der ikke er fyldt 25 år,  

 til  

 uddannelse, der gennemføres som led i et jobrotationsprojekt.
Ved jobrotation  

 forstås en aftale mellem en eller flere lønmodtagere og en arbejdsgiver om  

 deltagelse i uddannelse, hvor lønmodtagerne under fraværet erstattes af en  

 eller flere afløsere, der umiddelbart forud for ansættelsen er registrerede  

 hos  

 staten i jobcenteret som ledige.
Både lønmodtagerne og afløserne skal være  

 ansat  

 hos arbejdsgiveren under hele forløbet.
 § 3.  

  

 Kravet om beskæftigelse efter  

 lovens § 2, stk. 3, skal opfyldes ved beskæftigelse på en  

 arbejdsplads  

 i Danmark.
 Stk. 2.  

  

 For at en sæsonarbejder,  

 løsarbejder eller vikar kan opfylde kravet om beskæftigelse efter lovens  

 § 2, stk. 3, 2. pkt., skal den seneste periode med beskæftigelse  

 være  

 umiddelbart forud for orlovsperioden.
 § 4.  

  

 For at få SVU efter kapitel 4 er  

 det en betingelse, at den uddannelsessøgende er beskæftiget på en  

 arbejdsplads  

 i Danmark.
 Stk. 2.  

  

 Beskæftigelse i udlandet  

 medregnes til opfyldelse af beskæftigelseskravet efter lovens § 2,  

 stk. 4.
Stk. 3.  

  

 Ved afgørelsen af, om kravet om  

 beskæftigelse efter lovens § 2, stk. 4, er opfyldt, er  

 fuldtidsbeskæftigelse  

 for lønmodtagere ansættelse hos den arbejdsgiver, der er indgået aftale om  

 orlov med, i de seneste 10 uger før ansøgningen om SVU i 37 timer om ugen  

 eller  

 ansættelse på vilkår, der efter overenskomst eller lignende aftale mellem  

 arbejdsgivere og lønmodtagere kan sidestilles med fuldtid.
I alle andre  

 tilfælde anses den pågældende for at være deltidsbeskæftiget.
Stk. 4.  

  

 Ved afgørelsen af, om kravet om  

 beskæftigelse efter lovens § 2, stk. 4, er opfyldt, betragtes  

 selvstændige erhvervsdrivende som fuldtidsbeskæftigede, hvis de mere end  

 midlertidigt og i væsentligt omfang driver selvstændig erhvervsvirksomhed.
I  

 andre tilfælde anses de pågældende for at være deltidsbeskæftigede.
 § 5.  

  

 Som beskæftigelse, jf. lovens  

 § 2, stk. 3 og 4, betragtes også perioder med SVU, godtgørelse ved  

 deltagelse i erhvervsrettet voksen- og efteruddannelse,  

 voksenuddannelsesstøtte  

 tildelt efter lov om støtte til voksenuddannelse og orlovsydelse til  

 uddannelse  

 tildelt efter lov om orlov samt perioder, hvor den uddannelsessøgende har  

 været  

 i fleks-, skåne- og servicejob.
§ 6.  

  

 Bliver den uddannelsessøgende  

 afskediget under uddannelsen med SVU, kan den færdiggøres med SVU.
Udbetales  

 støtten til arbejdsgiveren, jf. § 31, stk. 2, giver denne og den  

 uddannelsessøgende meddelelse herom til styrelsen med henblik på ændret  

 udbetaling.
Stk. 2.  

  

 Stk. 1 gælder tilsvarende,  

 hvis den uddannelsessøgende får ny arbejdsgiver under uddannelsen.
Dog er det  

 en betingelse, at den uddannelsessøgende med den ny arbejdsgiver indgår  

 aftale  

 i overensstemmelse med lovens § 2, stk. 5.
 Stk. 3.  

  

 Opsiger den uddannelsessøgende  

 sin stilling med virkning fra et tidspunkt under uddannelsen, kan der ikke  

 gives SVU til den del af uddannelsen, der ligger efter  

 fratrædelsestidspunktet,  

 jf. § 33, stk. 2.
 § 7.  

  

 En uddannelsessøgende er  

 studieaktiv, når den uddannelsessøgende aktivt deltager i uddannelsen og de  

 dertil knyttede aktiviteter, herunder deltager i obligatorisk undervisning og  

 foreskrevne prøver, afleverer opgaver mv. efter regler, studieordning eller  

 lignende, der gælder for uddannelsen.
 Stk. 2.  

  

 Den uddannelsessøgende anses for  

 studieaktiv, indtil andet konstateres.
 § 8.  

  

 For at få SVU skal den  

 uddannelsessøgende være tilmeldt folkeregisteret i Danmark eller være dansk  

 statsborger, tilhøre det danske mindretal i Sydslesvig eller have ret til SVU  

 på lige fod med danske statsborgere i henhold til EU-retten eller  

 EØS-aftalen.
 § 9.  

  

 Uddannelsessøgende kan ikke få  

 SVU for en periode, hvor de modtager statens uddannelsesstøtte, godtgørelse  

 ved  

 deltagelse i erhvervsrettet voksen- og efteruddannelse, ydelse efter lov om  

 sygedagpenge,  

 lov om ret til orlov og dagpenge ved barsel (barselloven) eller andre  

 offentlige ydelser, der tilsigter at dække leveomkostningerne.
§ 10.  

  

 Ved beregningen af længden af  

 skolegang og erhvervsrettet uddannelse, jf. lovens § 3, stk. 2, ses  

 der bort fra 1)  

 	  

 uddannelse, der ikke  

 er afsluttet, 2)  

 	  

 enkeltfagsundervisning,  

 der ikke samlet udgør en uddannelse, og 3)  

 	  

 enkeltstående kurser.
 Stk. 2.  

  

 Ved beregningen af længden af  

 erhvervsrettet uddannelse, jf. lovens § 3, stk. 2, nr. 2, indgår  

 praktikperioder.
Stk. 3.  

  

 Som forældet erhvervsrettet  

 uddannelse, jf. lovens § 3, stk. 2, nr. 2, betragtes erhvervsrettet  

 uddannelse, som den uddannelsessøgende 1)  

 	  

 ikke har anvendt i de  

 sidste 5 år forud for ansøgningstidspunktet eller 2)  

 	  

 ikke anvender og kan  

 sandsynliggøre, at der ikke er mulighed for at anvende igen, fordi den ikke  

 svarer til den nuværende uddannelse.
Stk. 4.  

  

 Styrelsen kan bestemme, at der  

 ved afgørelsen af, om en uddannelsessøgende er kortuddannet, jf. lovens  

 § 3, stk. 2, helt eller delvist ses bort fra 1)  

 	  

 erhvervsrettet  

 uddannelse, hvis den uddannelsessøgende kan dokumentere, at uddannelsen ikke  

 kan anvendes af helbredsmæssige grunde, eller 2)  

 	  

 skolegang eller  

 erhvervsrettet uddannelse fra udlandet, hvis den uddannelsessøgende kan  

 sandsynliggøre,  

 at skolegangen eller uddannelsen ikke kan anvendes i Danmark.
 Stk. 5.  

  

 Der kan ses bort fra betingelsen  

 i lovens § 3 om, at den uddannelsessøgende skal være kortuddannet, når  

 den  

 uddannelsessøgende, der har gennemgået en erhvervsrettet uddannelse op til og  

 med erhvervsuddannelsesniveau, søger SVU til forberedende voksenundervisning,  

 ordblindeundervisning for voksne eller specialundervisning for voksne.
Stk. 6.  

  

 Til uddannelsessøgende, der er  

 nævnt i stk. 5, kan styrelsen give SVU til op til 3000 personer til  

 forberedende voksenundervisning, ordblindeundervisning for voksne eller  

 specialundervisning for voksne.
Støtten gives inden for hvert kalenderår til  

 de  

 ansøgere, hvis ansøgning modtages hos arbejdsløshedskassen eller VUC senest  

 den  

 dag, hvor antallet af ansøgere, hvis ansøgning kan imødekommes, når op på  

 3000  

 personer.
Kapitel 3 Uddannelse på folkeskoleniveau og gymnasial  

 uddannelse, der giver ret til SVU, herunder til deltagerbetaling § 11.  

  

 Der gives SVU til at deltage i:
 1)  

 	  

 Forberedende  

 voksenundervisning (FVU) efter lov om forberedende voksenundervisning og  

 ordblindeundervisning for voksne.
 2)  

 	  

 Ordblindeundervisning  

 for voksne efter lov om forberedende voksenundervisning og  

 ordblindeundervisning  

 for voksne.
 3)  

 	  

 Almen  

 voksenuddannelse (avu) efter lov om almen voksenuddannelse.
 4)  

 	  

 Enkeltfagsundervisning  

 på folkeskoleniveau efter lov om folkeskolen.
 5)  

 	  

 Specialundervisning  

 for voksne efter lov om specialundervisning for voksne.
 6)  

 	  

 Danskuddannelse til  

 voksne udlændinge m.fl. efter lov om danskuddannelse til voksne udlændinge  

 m.fl.
 7)  

 	  

 Hf-uddannelsen og  

 hf-enkeltfag efter lov om uddannelsen til højere forberedelseseksamen  

 (hf-loven).
 8)  

 	  

 Studentereksamen  

 efter lov om uddannelsen til studentereksamen (stx) (gymnasieloven).
 9)  

 	  

 Hhx og htx efter lov  

 om uddannelserne til højere handelseksamen (hhx) og højere teknisk eksamen  

 (htx).
 10)  

 	  

 Adgangseksamen til  

 ingeniøruddannelserne efter lov om teknika og lov om universiteter m.fl.
 11)  

 	  

 Særligt tilrettelagte  

 uddannelsesforløb, der omfatter dele af flere af de uddannelser, der er nævnt  

 under nr. 1-10.
§ 12.  

  

 SVU til de uddannelser, der er  

 nævnt i § 11, ydes inden for et begrænset støttesystem (klippekortet til  

 uddannelse på folkeskoleniveau og til gymnasial uddannelse) for en periode på  

 højst 80 uger.
Klippekortet består af 80 klip, der hver svarer til ugesatsen  

 for heltidsuddannelse, jf. § 25, stk. 1.
 Stk. 2.  

  

 Til den enkelte  

 uddannelsessøgende ydes SVU til heltidsuddannelse i højst 80 uger eller  

 deltidsuddannelse svarende hertil, jf. dog stk. 4 og 5.
Stk. 3.  

  

 I perioden på 80 uger, jf.  

 stk. 1 og 2, kan der højst ydes støtte til forberedende  

 voksenundervisning,  

 jf. § 11, nr. 1, i 18 uger omregnet til heltid.
Der kan ikke gives SVU til at  

 deltage flere gange på det enkelte trin inden for forberedende  

 voksenundervisning.
 Stk. 4.  

  

 Udover perioden på 80 uger, jf.  

 stk. 1 og 2, kan uddannelsessøgende, der er fyldt 20 år, men ikke 25 år,  

 i  

 indtil 18 uger omregnet til heltid få SVU til forberedende  

 voksenundervisning,  

 jf. § 11, nr. 1, ordblindeundervisning for voksne, jf. § 11, nr. 2 eller  

 specialundervisning for voksne, jf. § 11, nr. 5.
 Stk. 5.  

  

 Uddannelsessøgende, der ikke kan  

 få SVU inden for den periode, der er nævnt i stk. 1 og 2, på grund af  

 fradrag efter § 13, stk. 1, af støtte udbetalt før den 1. juli  

 2000,  

 kan få SVU i op til 18 uger omregnet til heltid til forberedende  

 voksenundervisning,  

 jf. § 11, nr. 1, ordblindeundervisning for voksne, jf. § 11, nr. 2, eller  

 specialundervisning for voksne, jf. § 11, nr. 5.
Stk. 6.  

  

 Uddannelsessøgende, der kan få  

 SVU efter § 10, stk. 5, får uden for den periode på 80 uger, der er  

 nævnt i stk. 1 og 2, SVU til forberedende voksenundervisning, jf. § 11,  

 nr. 1, ordblindeundervisning for voksne, jf. § 11, nr. 2, eller  

 specialundervisning  

 for voksne, jf. § 11, nr. 5, i op til 18 uger omregnet til heltid.
Hvis de  

 uddannelsessøgende er omfattet af stk. 4 eller stk. 5, får de dog  

 SVU  

 inden for de perioder, der er nævnt i stk. 4, henholdsvis stk. 5.
 Stk. 7.  

  

 Styrelsen kan bestemme, at de  

 perioder på 80 og 18 uger, der er nævnt i stk. 1-6, udvides, hvis en  

 uddannelsessøgende, der er blevet forsinket i uddannelsen på grund af sygdom,  

 barsel eller lignende, genoptager uddannelsen efter en periode med fravær af  

 en  

 af disse årsager.
 Stk. 8.  

  

 Ved krav om tilbagebetaling af  

 uretmæssigt modtaget SVU tilbageføres tilsvarende klip på klippekortet.
 § 13.  

  

 Voksenuddannelsesstøtte, der er  

 tildelt siden 1. oktober 1989, fradrages i den periode på 80 uger, der er  

 nævnt  

 i § 12, stk. 1 og 2.
 § 14.  

  

 Til uddannelsessøgende, der  

 modtager SVU til deltagelse i uddannelse efter § 11, ydes SVU til  

 deltagerbetaling  

 svarende til den faktiske deltagerbetaling.
Kapitel 4 Videregående uddannelse, der giver ret til SVU § 15.  

  

 Der gives SVU til at deltage i  

 følgende uddannelser under Undervisningsministeriet, som ikke udbydes som  

 indtægtsdækket virksomhed:
 1)  

 	  

 Uddannelser på  

 videregående niveau, som udbydes efter lov om åben uddannelse (erhvervsrettet  

 voksenuddannelse) mv., og som er omfattet af en uddannelsesbekendtgørelse.
 2)  

 	  

 Supplerende  

 uddannelsesaktiviteter med henblik på at opfylde adgangskrav på uddannelser,  

 hvor der er fastsat adgangskrav, og som er udbudt efter § 2,  

 stk. 2,  

 i lov om åben uddannelse (erhvervsrettet voksenuddannelse) mv.
 Stk. 2.  

  

 Der gives SVU til at deltage i  

 følgende uddannelser under Ministeriet for Videnskab, Teknologi og Udvikling,  

 som ikke udbydes som indtægtsdækket virksomhed:
 1)  

 	  

 Masteruddannelse, der  

 udbydes efter § 5, stk. 1, nr. 1, i lov om universiteter  

 (universitetsloven), som er omfattet af en uddannelsesbekendtgørelse.
 2)  

 	  

 Anden efter- og  

 videreuddannelse, der udbydes efter § 5, stk. 1, nr. 2, i  

 universitetsloven, som er omfattet af en uddannelsesbekendtgørelse.
 3)  

 	  

 Supplerende  

 uddannelsesaktiviteter med henblik på at opfylde adgangskrav på  

 kandidatuddannelse,  

 der udbydes efter § 5, stk. 1, nr. 3, i universitetsloven.
 4)  

 	  

 Enkeltfag på de  

 deltidsuddannelser, som universiteterne er godkendt til at udbyde på heltid,  

 jf. § 5, stk. 2, i universitetsloven.
 Stk. 3.  

  

 Der kan gives SVU til at deltage  

 i kombinationer af de uddannelser, der er nævnt i stk. 1 og 2.
 Stk. 4.  

  

 Der kan gives SVU til at deltage  

 i følgende uddannelser under andre ministerområder end de områder, der er  

 nævnt  

 i stk. 1 og 2, som ikke udbydes som indtægtsdækket virksomhed:
 1)  

 	  

 Biblioteksassistentuddannelsen  

 efter bekendtgørelse om biblioteksassistentuddannelsen ved Danmarks  

 Biblioteksskole.
 2)  

 	  

 Styrmandsuddannelsen  

 efter bekendtgørelse om uddannelse til styrmand for voksne erhvervsfiskere og  

 skibsassistenter.
 3)  

 	  

 Skibsmaskinistuddannelsen  

 efter bekendtgørelse om uddannelse til skibsmaskinist for voksne faglærte  

 skibsassistenter.
 4)  

 	  

 Kvæginseminøruddannelsen  

 i henhold til § 14, stk. 2, i bekendtgørelse om tyresæd og  

 inseminering  

 af kvæg.
 Stk. 5.  

  

 Det er en betingelse for at give  

 SVU til uddannelserne i stk. 1-4, at uddannelsesaktiviteterne er  

 tilrettelagt på heltid, jf. § 27, stk. 1.
§ 16.  

  

 SVU til videregående uddannelse  

 gives efter et begrænset støttesystem på højst 52 uger på heltid inden for en  

 periode på 5 år.
Opgørelsen af, om der kan gives SVU til en uddannelse, sker  

 på  

 ansøgningstidspunktet.
Stk. 2.  

  

 Inden for det begrænsede støttesystem,  

 jf. stk. 1, kan der højst gives støtte til udarbejdelse af  

 afgangsprojekter i 4 uger på videregående voksenuddannelse og i 8 uger på  

 diplom- og masteruddannelser efter lov om erhvervsrettet grunduddannelse og  

 videregående uddannelse (videreuddannelsessystemet) for voksne.
Det er en  

 betingelse, at udarbejdelsen af afgangsprojektet er tilrettelagt på heltid.  

 Der  

 kan kun gives SVU en gang til udarbejdelse af afgangsprojekt på samme  

 uddannelse.
 Stk. 3.  

  

 Styrelsen kan bestemme, at de  

 perioder, der er nævnt i stk. 1 og 2, udvides, hvis en  

 uddannelsessøgende,  

 der er blevet forsinket i uddannelsen på grund af sygdom, barsel eller  

 lignende, genoptager uddannelsen efter en periode med fravær af en af disse  

 årsager.
 Stk. 4.  

  

 Ved krav om tilbagebetaling af  

 uretmæssigt modtaget SVU nedsættes forbruget af perioder med SVU tilsvarende.
Kapitel 5 SVU, herunder til deltagerbetaling, til ledige § 17.  

  

 Ledige, der er berettiget til  

 arbejdsløshedsdagpenge som fuldt ledige enten som fuldtids- eller  

 deltidsforsikrede, kan få SVU, herunder til deltagerbetaling, jf. stk. 2  

 og § 14, til de uddannelsesforløb, der er nævnt i § 11 og § 15  

 i  

 op til 6 uger inden for de begrænsede støttesystemer, der er nævnt i  

 § 12  

 og § 16.
Stk. 2.  

  

 Til ledige uddannelsessøgende,  

 der modtager SVU til deltagelse i uddannelse efter § 15, ydes SVU til  

 deltagerbetaling svarende til den faktiske deltagerbetaling.
Er perioden med  

 SVU en del af et længere uddannelsesforløb, som der betales samlet for, gives  

 der tilskud til en forholdsmæssig andel af deltagerbetalingen.
 Stk. 3.  

  

 I den periode på 6 uger, der er  

 nævnt i stk. 1, fratrækkes perioder, hvor den ledige inden for de første  

 9  

 måneders sammenlagt ledighed, for ledige under 25 år dog de første 6 måneders  

 sammenlagt ledighed, har modtaget SVU eller godtgørelse efter lov om  

 godtgørelse ved deltagelse i erhvervsrettet voksen- og efteruddannelse.
 § 18.  

  

 Ledige skal i den periode, hvor  

 de får SVU, stå til rådighed for arbejde formidlet af staten i jobcenteret  

 eller  

 arbejdsløshedskassen, medmindre staten i jobcenteret har truffet afgørelse om  

 at undlade at formidle arbejde.
Stk. 2.  

  

 Når der er tildelt SVU, kan staten  

 i jobcenteret efter retningslinier fastsat af det regionale arbejdsmarkedsråd  

 træffe afgørelse om at undlade at formidle arbejde, hvis 1)  

 	  

 der ikke er eller kan  

 forventes mangel på arbejdskraft inden for den lediges fagområde, 2)  

 	  

 staten i jobcenteret skønner,  

 at uddannelsen opfylder arbejdsmarkedets behov eller 3)  

 	  

 staten i jobcenteret skønner,  

 at uddannelsen medvirker til, at den ledige kan opnå fast beskæftigelse.
 Stk. 3.  

  

 Har staten i jobcenteret truffet  

 afgørelse efter stk. 2, skal dette meddeles skriftligt eller elektronisk  

 til den ledige samt den lediges arbejdsløshedskasse.
Kapitel 6 Ansøgning om SVU, herunder til deltagerbetaling § 19.  

  

 Styrelsen tildeler SVU, herunder  

 til deltagerbetaling, efter ansøgning, jf. § 40, stk. 3.
Stk. 2.  

  

 Den uddannelsessøgende afleverer  

 ansøgningen til en SVU-administrator, jf. § 1, stk. 4. Hvis der  

 søges  

 om SVU til uddannelser nævnt i § 11, afleveres ansøgningen til en af de  

 SVU-administratorer, der er nævnt i § 1, stk. 4, nr. 1 eller 2.  

 Hvis  

 der søges om SVU til uddannelser nævnt i § 15, afleveres ansøgningen til  

 en af de SVU-administratorer, der er nævnt i § 1, stk. 4, nr. 1, 3  

 eller 4. SVU-administrator videresender ansøgningen til styrelsen senest 8  

 dage  

 efter, at en tilstrækkeligt udfyldt ansøgning er modtaget.
Styrelsen kan  

 bestemme, at ansøgningen videresendes i elektronisk form.
Ansøgningen kan  

 tidligst afleveres 3 måneder før, uddannelsen begynder.
Stk. 3.  

  

 Udfyldte ansøgninger skal  

 opbevares betryggende, når de ikke er i brug.
Ansøgningerne skal opbevares i  

 5  

 år.
 § 20.  

  

 Den uddannelsessøgende skal i  

 ansøgningen oplyse personnummer samt give de oplysninger, som er nødvendige  

 for  

 tildeling og udbetaling af SVU, herunder til deltagerbetaling.
§ 21.  

  

 Den uddannelsessøgendes  

 arbejdsgiver skal på ansøgningen bekræfte den uddannelsessøgendes oplysninger  

 om beskæftigelsesforhold, herunder om orlovsaftalen.
Arbejdsgiveren skal i  

 øvrigt meddele de oplysninger, herunder SE- eller CVR-numre, der er  

 nødvendige  

 for tildeling og udbetaling af SVU og støtte til deltagerbetaling.
 § 22.  

  

 Uddannelsesstedet skal på  

 ansøgningen bekræfte, at den uddannelsessøgende er optaget, har opnået  

 tilsagn  

 om optagelse, eller, hvis det drejer sig om en ledig, der har afgivet den i  

 § 31, stk. 4, nævnte erklæring, har opnået betinget tilsagn om  

 optagelse på uddannelsen, samt give de oplysninger om uddannelsen, herunder  

 om  

 uddannelsens varighed og omfang, deltagerbetaling mv., der er nødvendige for  

 tildeling af SVU og støtte til deltagerbetaling.
§ 23.  

  

 Arbejdsløshedskassen skal på  

 ansøgningen oplyse 1)  

 	  

 om den ledige har ret  

 til dagpenge, 2)  

 	  

 om den ledige i hele  

 den periode, der søges SVU for, befinder sig inden for de første 9 måneders  

 sammenlagt ledighed, for ledige under 25 år dog de første 6 måneders  

 sammenlagt  

 ledighed, og datoen for det forventede udløb af de første 9, henholdsvis 6  

 måneders sammenlagt ledighed, 3)  

 	  

 hvornår den ledige  

 har begyndt en ny dagpengeperiode, jf. lovens § 11, stk. 6, 4)  

 	  

 om den ledige er  

 fuldtidsforsikret eller deltidsforsikret og 5)  

 	  

 antal uger, hvor den  

 ledige inden for de første 9 måneders sammenlagt ledighed, for ledige under  

 25  

 år dog de første 6 måneders sammenlagt ledighed, har modtaget godtgørelse ved  

 deltagelse i erhvervsrettet voksen- og efteruddannelse inden for den periode  

 på  

 6 uger, der er nævnt i § 17, stk. 1.
Kapitel 7 Omfang og beregning af SVU § 24.  

  

 SVU ydes tidligst fra den dag,  

 hvor den uddannelsessøgende begynder på uddannelsen, og tidligst fra udgangen  

 af den kalenderuge, hvor den uddannelsessøgende fylder 25 eller 20 år, jf.  

 § 2, stk. 1 og 2.
 Stk. 2.  

  

 Er ansøgningen ikke modtaget hos  

 SVU-administrator, jf. § 19, stk. 2, senest den dag, hvor den  

 uddannelsessøgende begynder på uddannelsen, ydes støtte fra udgangen af den  

 kalenderuge, hvori ansøgningen er modtaget.
 Stk. 3.  

  

 Uanset stk. 2 kan støtte  

 ydes fra den dag, hvor den uddannelsessøgende begynder på uddannelsen, hvis  

 den  

 part, der skal have støtten udbetalt, kan godtgøre, at forsinkelsen ikke  

 skyldes vedkommendes forhold.
 § 25.  

  

 Til heltidsuddannelse, jf.  

 § 27, stk. 1, ydes SVU ud fra en ugesats svarende til  

 arbejdsløshedsdagpengenes  

 højeste beløb, jf. § 47 i lov om arbejdsløshedsforsikring mv.
 Stk. 2.  

  

 Der kan ydes SVU til  

 deltidsuddannelse til de uddannelser, der er nævnt i § 11. Ved  

 deltidsuddannelse  

 nedsættes støtten forholdsmæssigt, jf. stk. 3.
Stk. 3.  

  

 Til deltidsuddannelse, hvor  

 arbejdsindsatsen er normeret i henhold til ministerielt fastsatte regler,  

 ydes  

 SVU i forhold til arbejdsindsatsen.
Til deltidsuddannelse i øvrigt ydes SVU  

 pr.  

 undervisningstime med 1/37 af ugesatsen til heltidsuddannelse.
 Stk. 4.  

  

 En undervisningstime er en  

 lektion af mindst 45 minutters varighed.
 Stk. 5.  

  

 SVU ydes ikke til  

 uddannelsestid, der overstiger den ugentlige nedsættelse af arbejdstiden  

 eller  

 den mistede arbejdsmulighed, jf. § 29.
§ 26.  

  

 Ved deltagelse i uddannelse, som  

 ifølge lov eller regler fastsat med hjemmel i lov omfatter prøve, ydes  

 fortsat  

 SVU til prøveforberedelse og til deltagelse i prøve.
For så vidt angår de  

 uddannelser,  

 der er nævnt i § 11, beregnes SVU til prøveforberedelse og deltagelse i  

 prøver på samme grundlag som den SVU, der blev ydet umiddelbart inden  

 undervisningens ophør.
For de uddannelser, der er nævnt i § 15, er det  

 en  

 forudsætning, at prøveforberedelse og prøvedeltagelse kræver en  

 arbejdsindsats  

 på fuld tid.
 § 27.  

  

 Heltidsuddannelse er:
 1)  

 	  

 Undervisning normeret  

 som heltidsundervisning i henhold til ministerielt fastsatte regler.
 2)  

 	  

 Undervisning godkendt  

 som heltidsundervisning med henblik på tildeling af statens  

 uddannelsesstøtte.
 3)  

 	  

 Andre former for  

 undervisning, hvis undervisningen omfatter mindst 20 undervisningstimer i  

 gennemsnit om ugen.
 Stk. 2.  

  

 Ved deltidsuddannelse skal den  

 ugentlige uddannelsestid være på mindst 6 timer, jf. dog stk. 3.
 Stk. 3.  

  

 Der kan  

 gives SVU til deltidsuddannelse til forberedende voksenundervisning,  

 ordblindeundervisning  

 for voksne eller specialundervisning for voksne, når den ugentlige  

 uddannelsestid  

 er mindst 3 timer.
 § 28.  

  

 Styrelsen kan se bort fra  

 afbrydelser i undervisningen i forbindelse med kortere ordinære ferieperioder  

 og andre kortere afbrydelser i perioder, hvor der ikke gennemføres  

 undervisning, hvis den uddannelsessøgende ikke genoptager sit arbejde under  

 afbrydelsen.
 § 29.  

  

 Nedsættelsen af den ugentlige  

 arbejdstid kan ikke overstige den uddannelsessøgendes gennemsnitlige  

 ugentlige  

 arbejdstid de seneste 10 uger forud for ansøgningen om SVU i nuværende  

 beskæftigelse, jf. lovens § 2, stk. 1, nr. 2. For en  

 uddannelsessøgende,  

 der er i beskæftigelse som lønmodtager, er det arbejdstiden hos den  

 arbejdsgiver, der er indgået aftale om orlov med, jf. lovens § 2,  

 stk. 5, der skal medregnes ved opgørelsen af den gennemsnitlige  

 ugentlige  

 arbejdstid, jf. 1. pkt.
Stk. 2.  

  

 For at der kan ydes SVU til  

 heltidsuddannelse, skal den ugentlige arbejdstid være nedsat med mindst 37  

 timer eller med et timetal, der svarer til fuld tid for den pågældende  

 branche.  

 Er nedsættelsen af den ugentlige arbejdstid mindre, ydes der SVU med 1/37 af  

 ugesatsen pr. time, arbejdstiden er nedsat med.
Har lønmodtageren ikke været  

 ansat til en fast ugentlig arbejdstid, eller dokumenterer lønmodtageren at  

 have  

 arbejdet i flere timer end svarende til ansættelsen, skal det faktiske  

 timetal  

 (løntimer) i gennemsnit være mindst 37 timer ugentlig.
 Stk. 3.  

  

 For at der kan ydes SVU, skal  

 den ugentlige nedsættelse af arbejdstiden være på mindst 6 timer, ved  

 deltagelse i forberedende voksenundervisning, ordblindeundervisning for  

 voksne  

 eller specialundervisning for voksne dog mindst 3 timer.
Stk. 4.  

  

 Ledige dagpengeberettigede kan højst  

 få SVU svarende til den mistede arbejdsmulighed.
For at der kan ydes SVU til  

 heltidsuddannelse, skal den uddannelsessøgende være fuldtidsforsikret.
For  

 deltidsforsikrede, der deltager i heltidsundervisning, nedsættes støtten til  

 30/37 af ugesatsen til heltidsundervisning.
Kapitel 8 Udbetaling og standsning af udbetaling § 30.  

  

 Styrelsen udbetaler SVU, herunder  

 til deltagerbetaling, med virkning fra det tidspunkt, der fremgår af  

 § 24,  

 når de nødvendige oplysninger til brug for udbetalingen er modtaget i  

 styrelsen.
§ 31.  

  

 Udbetaling sker bagud for 4 eller  

 5 uger til den uddannelsessøgendes Nemkonto efter fradrag af A-skat.
Hver  

 udbetalingsperiode slutter næstsidste søndag i en måned.
Stk. 2.  

  

 Uddannelsessøgende, der modtager  

 løn under uddannelsen fra den arbejdsplads, hvorfra der er givet orlov, kan  

 aftale med arbejdsgiveren, at SVU udbetales bagud for 4 eller 5 uger til  

 arbejdsgiverens  

 Nemkonto.
Det er en betingelse, at den løn, den uddannelsessøgende modtager,  

 mindst svarer til SVU.
Udbetalte beløb tilfalder arbejdsgiveren, når der er  

 udbetalt  

 løn til den uddannelsessøgende for samme periode.
Indtil da skal beløbet  

 holdes  

 adskilt fra arbejdsgiverens øvrige formue.
 Stk. 3.  

  

 Stk. 2 gælder tilsvarende  

 for udbetaling af SVU til deltagerbetaling, hvor arbejdsgiveren afholder  

 deltagerbetalingen.
Stk. 4.  

  

 Tilskud til deltagerbetaling til  

 ledige, jf. § 14 og § 17, udbetales til uddannelsesstedet.
Det er  

 en  

 betingelse, at den ledige afgiver en skriftlig erklæring om, at tilskuddet  

 skal  

 udbetales direkte til uddannelsesstedet.
 § 32.  

  

 Styrelsen standser udbetaling af  

 SVU, herunder til deltagerbetaling, i overensstemmelse med §§ 33-35  

 efter  

 meddelelse fra SVU-administrator.
Kapitel 9 Bortfald af SVU, herunder til deltagerbetaling § 33.  

  

 Det er en betingelse for at få  

 SVU, herunder til deltagerbetaling, at den uddannelsessøgende er studieaktiv,  

 jf. § 7, medmindre den uddannelsessøgende har haft lovligt forfald.
 Stk. 2.  

  

 Hvis den uddannelsessøgende  

 ophører med at deltage i uddannelsen, ikke længere opfylder betingelserne i  

 § 2 og § 3 i loven eller er omfattet af § 14 a i loven,  

 bortfalder støtten for den resterende del af uddannelsen med udgangen af den  

 kalenderuge, hvori den uddannelsessøgende ophører, eller betingelserne ikke  

 er  

 opfyldt.
§ 34.  

  

 SVU, herunder til  

 deltagerbetaling, ydes indtil 2 uger efter udgangen af den kalenderuge, hvor  

 en  

 fraværsperiode på grund af sygdom, barsel eller lignende begynder.
Den  

 uddannelsessøgende skal give meddelelse om sygdom, barsel eller lignende til  

 uddannelsesstedet.
 Stk. 2.  

  

 Resterende tildelt støtte  

 bortfalder, medmindre den uddannelsessøgende genoptager den afbrudte  

 uddannelse  

 inden 1 år fra det tidspunkt, hvor uddannelsen blev afbrudt, jf. stk.1.  

 Genoptagelse forudsætter, at den uddannelsessøgende stadig er  

 støtteberettiget,  

 dog bortset fra betingelserne i § 2 om alder og lovens § 2,  

 stk. 3 og 4, om forudgående beskæftigelse.
§ 35.  

  

 Uddannelsesstedet skal straks  

 underrette den SVU-administrator, som den uddannelsessøgende har afleveret  

 ansøgning om SVU til, hvis den uddannelsessøgende ophører med at deltage i  

 uddannelsen eller ikke længere er studieaktiv, og støtten derfor skal  

 standses  

 i overensstemmelse med § 33, stk. 2. Tilsvarende underretning skal  

 gives, hvis en ledig, der har afgivet den i § 31, stk. 4, nævnte  

 erklæring og derfor har opnået betinget tilsagn om optagelse, overføres til  

 venteliste eller til et senere hold, der oprettes.
SVU-administratoren sender  

 straks oplysningen til styrelsen.
Det samme gælder, hvis den  

 uddannelsessøgende  

 er fraværende på grund af sygdom, barsel eller lignende, jf. § 34,  

 stk. 1.
 Stk. 2.  

  

 Modtager SVU-administratoren i  

 andre tilfælde end efter stk.1 oplysning om, at betingelserne i § 2 og  

 § 3 i loven ikke er opfyldt, jf. § 33, stk. 2, sender  

 SVU-administatoren straks oplysningen til styrelsen.
Kapitel 10 Tilbagebetaling § 36.  

  

 Den uddannelsessøgende skal  

 betale SVU, herunder til deltagerbetaling, tilbage, hvis betingelserne for  

 støtte ikke er opfyldt, og den uddannelsessøgende vidste eller burde vide  

 dette.
 Stk. 2.  

  

 For meget udbetalt SVU, herunder  

 til deltagerbetaling, skal betales tilbage senest den 1. i den måned, der  

 følger 2 måneder efter, at kravet er fremsat.
 § 37.  

  

 Styrelsen kan bestemme, at den  

 uddannelsessøgende skriftligt eller elektronisk skal anerkende pligten til at  

 tilbagebetale den SVU, herunder til deltagerbetaling, der er udbetalt for  

 meget.
§ 38.  

  

 Styrelsen kan bestemme, at for  

 meget udbetalt SVU, herunder til deltagerbetaling, skal betales tilbage med  

 lige store beløb over en periode på højst 3 år.
Når der foreligger ganske  

 særlige omstændigheder, kan der dog fastsættes en længere afdragsperiode.
Den  

 enkelte rate kan dog ikke være mindre end 500 kr. for det enkelte krav.
 Stk. 2.  

  

 Styrelsen kan bestemme, hvordan  

 indbetalte beløb fordeles på renter, hovedstol og eventuelle omkostninger.
 Stk. 3.  

  

 Gælden kan efter påkrav opsiges  

 til skadesløs betaling, hvis skyldner ikke overholder vilkårene for  

 tilbagebetalingen.
 § 39.  

  

 Styrelsen kan efter ansøgning fra  

 skyldner give lempelser i vilkårene for tilbagebetalingen, herunder give  

 udsættelse med tilbagebetalingen, hvis skyldner på grund af arbejdsløshed,  

 sygdom, fødsel, værnepligt eller andre særlige omstændigheder ikke kan  

 overholde tilbagebetalingen.
Kapitel 11 Frister, adgang til at indhente oplysninger,  

 klage mv.
§ 40.  

  

 Styrelsen fastsætter i det  

 enkelte tilfælde 1)  

 	  

 frister for  

 indbetalinger og meddelelser, 2)  

 	  

 i hvilket omfang  

 ansøgninger mv. udover de ansøgninger, der er nævnt i § 19, skal  

 indsendes  

 på særligt skema og 3)  

 	  

 i hvilket omfang  

 oplysninger skal gives skriftligt.
Stk. 2.  

  

 Styrelsen kan kræve de oplysninger,  

 der er nødvendige for 1)  

 	  

 støttetildeling, 2)  

 	  

 tilbagebetaling og 3)  

 	  

 administration i  

 øvrigt.
 Stk. 3.  

  

 Styrelsen udarbejder  

 skemamateriale mv. til brug for ansøgning mv.
 § 41.  

  

 Styrelsen fører tilsyn med  

 varetagelsen af de opgaver, som efter § 1, stk. 3 og 5, er henlagt  

 til SVU-administrator og uddannelsessteder.
 Stk. 2.  

  

 Styrelsen kan kræve alle  

 oplysninger, der er nødvendige for varetagelsen af tilsynet.
 Stk. 3.  

  

 Styrelsen kan ændre  

 uddannelsesstedernes afgørelser om studieaktivitet, jf. § 1,  

 stk. 5,  

 efter klage eller på egen foranledning.
 Stk. 4.  

  

 Styrelsen kan autorisere den  

 enkelte SVU-administrator til styrelsens edb-system.
 Stk. 5.  

  

 Styrelsen kan til  

 SVU-administrator og uddannelsessteder videregive de oplysninger om den  

 uddannelsessøgende, der er nødvendige ved varetagelsen af opgaver efter  

 § 1, stk. 3 og 5.
§ 42.  

  

 Told- og skatteforvaltningen stiller oplysninger til rådighed for styrelsen  

 om  

 uddannelsessøgendes skattekort i det omfang, oplysningerne er nødvendige for  

 udbetaling af SVU.
Oplysningerne skal gives i en form, der er egnet til  

 elektronisk databehandling.
Stk. 2.  

  

 Det Centrale Personregister  

 stiller oplysninger til rådighed for styrelsen om uddannelsessøgende,  

 herunder  

 person- og adresseoplysninger.
Oplysningerne skal gives i en form, der er  

 egnet  

 til elektronisk databehandling.
Stk. 3.  

  

 Andre offentlige myndigheder og  

 private institutioner stiller oplysninger til rådighed for styrelsen om  

 uddannelsessøgende, når oplysningerne er nødvendige for beregningen af SVU og  

 for tilbagebetaling.
Oplysningerne skal gives i en form, der er egnet til  

 elektronisk databehandling.
 § 43.  

  

 Afgørelser truffet af styrelsen  

 om beregning, tildeling, udbetaling og tilbagebetaling af SVU kan inden 4  

 uger  

 efter meddelelsen af afgørelsen indbringes for Ankenævnet for  

 Uddannelsesstøtten  

 af den, som afgørelsen vedrører.
Stk. 2.  

  

 Klagen stiles til Ankenævnet for  

 Uddannelsesstøtten og sendes til styrelsen.
Hvis styrelsen fastholder  

 afgørelsen, sender styrelsen klagen til ankenævnet med en udtalelse.
 Stk. 3.  

  

 Afgørelser truffet af  

 uddannelsesstedet om studieaktivitet, jf. § 1, stk. 5, kan inden 4  

 uger efter meddelelsen af afgørelsen indbringes for styrelsen af den, som  

 afgørelsen vedrører.
 Stk. 4.  

  

 Ankenævnet for  

 Uddannelsesstøtten, jf. stk. 1, eller styrelsen, jf. stk. 3, kan  

 indtil  

 6 måneder efter meddelelsen af afgørelsen se bort fra overskridelsen af  

 fristen  

 i stk. 1 og 3, når overskridelsen af særlige grunde er undskyldelig.
Kapitel 12 Ikrafttræden mv.
 § 44.  

  

 Bekendtgørelsen træder i kraft  

 den 1. august 2007.
 Stk. 2.  

  

 Samtidig ophæves bekendtgørelse  

 nr. 797 af 18. august 2005 om statens voksenuddannelsesstøtte  

 (SVU-bekendtgørelsen).
 Stk. 3.  

  

 Reglerne i  

 § 11, nr. 6-8, i bekendtgørelse nr. 729 af 30. juni 2004 finder fortsat  

 anvendelse for uddannelsessøgende, der er påbegyndt hf-enkeltfag, hf-kursus,  

 studentereksamen, hhx eller htx før 1. august 2005.
