Betænkning afgivet af Udvalget for Udlændinge- og  

 Integrationspolitik den 24. maj 2007 Betænkning over Forslag til lov om ændring af udlændingeloven  

 og lov om ægteskabs  

  

 indgåelse og opløsning (Bekæmpelse af menneskehandel og samkøring af oplysninger  

 om evakuerede m.v.) [af  

 integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 28. marts 2007 og var til 1.  

 behandling den 17. april 2007. Lovforslaget blev efter 1. behandling henvist  

 til behandling i Integrationsudvalget.
Møder Udvalget har behandlet lovforslaget i 4 møder.
Høringer Et udkast til lovforslaget har inden fremsættelsen været sendt i  

 høring, og integrationsministeren sendte den 2. marts 2007 dette udkast til  

 udvalget, jf. alm. del  bilag 152. Den 30. marts 2007 sendte  

 integrationsministeren de indkomne høringssvar til udvalget og den 12. april  

 2007 et notat herom til udvalget.
Samråd Udvalget har stillet 1 spørgsmål til integrationsministeren og  

 justitsministeren til mundtlig besvarelse.
Ministrene har besvaret  

 spørgsmålet  

 i et samråd med udvalget den 8. maj 2007. Endvidere har udvalget stillet 1  

 spørgsmål til udenrigsministeren til mundtlig besvarelse, som det er aftalt  

 besvares inden 3. behandling.
Spørgsmål Udvalget har stillet 17 spørgsmål til integrationsministeren og  

 1 til justitsministeren til skriftlig besvarelse, som de har besvaret.
2. Indstillinger og politiske bemærkninger Udvalget  

  

 indstiller lovforslaget  

 til  

  

 vedtagelse uændret.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget finder, at forslaget  

 indeholder en række forbedringer for både handlede kvinder og børn, selv om  

 ambitionsniveauet gerne måtte have været højere. 100 dage er meget kort tid  

 til  

 at sikre, at de forhold, som handlede mennesker vender hjem til, er sikre.  

 Derfor hilser S, RV, SF og EL det velkomment, at ministeren bl.a. i  

 høringsnotatet  

 side 6 har erklæret, at der med det formål at sikre en sikker hjemrejse for  

 den  

 handlede kvinde vil kunne tages hensyn til dette i en ansøgning om  

 forlængelse  

 af udrejsefristen.
Dette ændrer ikke ved, at S, RV, SF og EL generelt havde  

 ønsket at tilbyde handlede kvinder bedre forhold, således at der også sikres  

 tilbud til handlede kvinder, som ikke umiddelbart ser sig i stand til at  

 samarbejde med politiet, f.eks. fordi de er bange og ikke umiddelbart har  

 tillid til de danske myndigheder.
En refleksionsperiode på 100 dage er dog  

 en forbedring i forhold til gældende regler, og S, RV SF og EL støtter  

 forslaget.
S, RV, SF og EL er enige i, at det  

 altid må være barnets interesse, som er bestemmende for, hvilke tiltag de  

 danske myndigheder skal tage i forbindelse med uledsagede børn situation i  

 Danmark.  

 Vi finder det på den baggrund bekymrende, at der i regeringen findes en a  

 priori opfattelsen af, at det altid er i barnets interesse at blive forenet  

 med  

 familien.
Særlig når det gælder handlede børn, må man være bekymret for, om  

 forældrene enten har solgt barnet eller ganske enkelt ikke er i stand til at  

 beskytte barnet effektivt.
Igen gælder dog, at den foreslåede lovændring  

 medfører  

 en forbedring i forhold til gældende regler, og S, RV, SF og EL støtter  

 derfor  

 forslaget.
Hvad angår muligheden for  

 registersamkøring for at opnå kendskab til opholdsgrundlaget for personer,  

 der  

 søger evakuering ved ulykker og krig i udlandet, finder S, RV, SF og EL, at  

 det  

 er rimeligt, at der bliver mulighed for at undersøge, om personer, der står  

 over for en evakuering til Danmark, reelt har et opholdsgrundlag i landet,  

 således at kriminelle udvist af Danmark ikke i en kaotisk  

 evalueringssituation  

 kan udnytte denne til at indrejse i Danmark igen.
S, RV, SF og EL vil dog  

 gerne  

 indskærpe, at man ved sådanne registersamkøringer tager hensyn til de  

 indsigelser, som Datatilsynet måtte have, da en høring af Datatilsynet forud  

 herfor ellers reelt vil være uden betydning.
 Siumut,  

 Tjóðveldisflokkurin,  

 Fólkaflokkurin  

 og Inuit Ataqatigiit var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
 En oversigt over Folketingets sammensætning er optrykt i betænkningen.
Anne‑Mette Winther Christiansen (V)  

  

  fmd.  

  

 Lars Christian Lilleholt (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Lotte Bundsgaard (S)  

  

  nfmd.  

  

 Bjørn Medom Nielsen (S)   

 Troels Ravn (S)   

 Sophie Hæstorp Andersen (S)   

 Simon Emil Ammitzbøll (RV)   

 Morten Østergaard (RV)   

 Steen Gade (SF)   

 Jørgen   

 Arbo‑Bæhr  

  (EL) Siumut, Tjóðveldisflokkurin Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 197 Bilagsnr.
Titel 1 Høringssvar, fra integrationsministeren 2 Høringsnotat fra integrationsministeren 3 Udkast til tidsplan for udvalgets behandling af lovforslaget 4 Endelig tidsplan for udvalgets behandling af lovforslaget 5 Artikler fra Information og Fagbladet  

 3F  

 af 27/4-07 vedrørende en nigeriansk  

 kvinde, der har været udsat for menneskehandel og har fået afslag på asyl 6 Pressemeddelelse vedr. åbent samråd − samrådsspm.
A 7 1. udkast til betænkning 8 2. udkast til betænkning 9 Pressemeddelelse vedr. åbent samråd − samrådsspm.
B Oversigt over spørgsmål og svar vedrørende L 197 Spm.nr.
Titel 1 Spm., om ministeren kan uddybe, hvad der nærmere ligger i  

 kriteriet »hvis udlændingen samarbejder om en forberedt udsendelse« i  

 forbindelse  

 med afgørelsen om op til 100 dages  

 reflektionsperiode,  

 til integrationsministeren, og ministerens svar herpå 2 Spm. om, i hvilke situationer hensynet til »den offentlige  

 orden« vil tale imod en udvidelse af refleksionsperioden, til  

 integrationsministeren, og ministerens svar herpå 3 Spm., om ministeren kender til tilfælde − og i  

 givet fald hvilke og hvor mange − hvor børn eller voksne siden 2002 har  

 fået asyl eller humanitær opholdstilladelse med henvisning til risiko for  

 menneskehandel ved tilbagevenden til hjemlandet, til integrationsministeren,  

 og ministerens svar herpå 4 Spm. om, hvilke hensyn der efter ministerens opfattelse taler  

 imod, at en uledsaget mindreåriges repræsentant skal samtykke, for at en  

 eftersøgning  

 af forældrene iværksættes, til integrationsministeren, og ministerens svar  

 herpå 5 Spm., om ministeren vil overveje at ændre reglerne om  

 genforening af børn med deres forældre, således at der ikke sker genforening  

 i sager, hvor der er mistanke om, at forældrene har været involveret i handel  

 med barnet, hvis barnets repræsentant ikke giver sit samtykke, til  

 integrationsministeren,  

 og ministerens svar herpå 6 Spm., om ministeren kan uddybe, på hvilken måde den nye  

 ordning for »veltilrettelagt og forsvarlig« hjemsendelse af uledsagede børn  

 adskiller sig fra den eksisterende ordning, til integrationsministeren, og  

 ministerens svar herpå 7 Spm., om ministeren kan eksemplificere situationer, hvor  

 den foreslåede registersamkøring ville kunne tilføre en viden, som alligevel  

 ikke blev opdaget i forbindelse med den konkrete evakuering, til  

 integrationsministeren,  

 og ministerens svar herpå 8 Spm., om ministeren vil sikre, at de organisationer m.v.,  

 der har modtaget støtte til bekæmpelse af menneskehandel og hjælp til ofrene,  

 får tilladelse til at benytte disse midler også til internationalt  

 samarbejde,  

 til integrationsministeren, og ministerens svar herpå 9 Spm., om en sag om proformaægteskab kan afgøres, uden at  

 udlændingemyndighederne har afhørt ægtefællerne, til integrationsministeren,  

 og ministerens svar herpå 10 Spm., om ministeren kan uddybe sine bemærkninger i høringsnotatets  

 punkt 6 (Økonomiske bemærkninger), herunder afklare, om ikke den omtalte  

 finanslovbevilling alene er tiltænkt merudgifter i Udlændingeservice, til  

 integrationsministeren, og ministerens svar herpå 11 Spm., om ministeren med henvisning til høringssvaret fra  

 Datatilsynet kan forklare, hvorledes man konkret vil leve op til kravet om,  

 at registersamkøring som udgangspunkt alene må finde sted, for så vidt angår  

 personer, som har modtaget information om samkøringsmuligheder, til  

 integrationsministeren, og ministerens svar herpå 12 Spm., om ministeren kan oplyse, hvem i Udlændingeservice  

 der skal afgøre − en særlig enhed, sagsbehandleren eller andre −  

 på hvilket grundlag og efter hvilke kriterier det skal afgøres, om en  

 eftersøgning uden samtykke fra det uledsagede barn er »i barnets interesse«,  

 hvis ikke det bliver det uledsagede barns repræsentant,  

 integrationsministeren,  

 og ministerens svar herpå 13 Spm., om ministeren kan redegøre for, hvordan den  

 foreslåede regel om, at der kan igangsættes en eftersøgning af et uledsaget  

 barns forældre uden barnets samtykke, harmonerer med den danske lovgivning  

 om, at børn helt ned til 12-års-alderen har krav på at blive inddraget i  

 sager vedrørende anbringelse og lign., til integrationsministeren, og  

 ministerens svar herpå 14 Spm., om ministeren kan uddybe sine bemærkninger i  

 forbindelse med 1. behandling af lovforslaget om udvidelse af  

 reflektionsperioden  

 i tilfælde, hvor den pågældende  

 person samarbejder med politiet om opklaringen, til integrationsministeren,  

 og ministerens svar herpå 15 Spm. om en redegørelse for en konkret sag vedrørende en  

 nigeriansk kvinde, der har været udsat for menneskehandel og har fået afslag  

 på asyl, til integrationsministeren og justitsministeren, og  

 integrationsministerens  

 og justitsministerens svar herpå 16 Spørgsmålet er tilbagetaget og stillet på L 197  samrådsspm.  

 A 17 Spm. om oversendelse af talepapir fra samrådet den 8. maj  

 2007 vedrørende L 197 − samrådsspm.
A, til integrationsministeren, og  

 ministerens svar herpå 18 Spm. om oversendelse af talepapir fra samrådet den 8. maj  

 2007 vedrørende L 197 − samrådsspm.
A, til justitsministeren, og  

 ministerens  

 svar herpå Oversigt over samrådsspørgsmål vedrørende L 197 Samråds-spm.nr.
