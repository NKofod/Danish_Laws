Kendelse fra Pressenævnet i sag nr.  

 138/1999 Advokaterne [A] og [B] har ved skrivelse af 9. november  

 1999 anmodet Pressenævnet om at genoptage sag nr. 35/1999, [A] og [B]  

 mod Berlingske Tidende.
Som begrundelse for anmodningen har klagerne henvist til,  

 at Pressenævnet nok har været opmærksom på alle  

 fremførte klagepunkter, jf. deres skrivelse af 29. marts 1999, men at  

 Pressenævnet i selve afgørelsen ikke har taget stilling til alle  

 klagepunkterne.
På denne baggrund anmoder klagerne nu  

 Pressenævnet om at træffe afgørelse vedrørende  

 følgende klagepunkter:
 1. "Ved at latterliggøre klagernes  

 forelæggelse af sagen".
 2. "Ved på en række punkter at have gengivet  

 sagsøgtes synspunkter ukommenteret, og uden at der er sket gengivelse  

 af sagsøgernes synspunkter om samme forhold".
Klagerne har endvidere henvist til, at Pressenævnets  

 kendelse er i strid med reglerne for god presseskik, jf. pkt.
C, 3, idet det  

 følger af denne regel, at:
"På ethvert stadium af sagernes forberedelse  

 og ved behandlingen i retten bør journalisten tilstræbe en  

 kvalitativ ligelig gengivelse af parternes   i straffesager  

 anklagemyndighedens og forsvarets synspunkter." Pressenævnets kendelse afsagt den 26. maj 1999 havde  

 følgende indhold:
"Pressenævnet bemærker indledningsvis, at  

 retssagen vedrører et emne, der har været omtalt i flere medier  

   herunder det indklagede blad   over en længere periode.
I en  

 sådan sag vil begge parters synspunkter ikke kunne fylde lige meget og  

 have samme vægt i hver enkelt artikel.
Det er derfor ikke i strid med  

 god presseskik, at enkelte af de påklagede artikler i overvejende grad  

 eller udelukkende gengav modpartens synspunkter.
 Vedrørende bladets omtale af sagsøger nr. 60  

 finder Pressenævnet, at bladet ikke har bragt oplysninger, som burde  

 have været forelagt for klagerne forud for  

 offentliggørelsen.
 Berlingske Tidende har således ikke tilsidesat god  

 presseskik i forbindelse med de påklagede artikler".
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Tage Clausen og  

 Ole Askvig.
 Pressenævnet udtaler:
 Efter § 14, stk. 1, i bekendtgørelse nr. 86 af 9.  

 februar 1998 om forretningsordenen for Pressenævnet træffer de  

 nævnsmedlemmer, der har afgjort en sag, også afgørelse  

 vedrørende spørgsmålet om eventuel genoptagelse af  

 sagen.
 Pressenævnet har ved afsigelse af kendelse af 26.  

 maj 1999 været opmærksom på alle klagernes anbringender,  

 uanset at der i begrundelsen ikke specifikt henvises til alle disse.
 Da der således ikke er fremkommet nye oplysninger af  

 betydning for sagens afgørelse, tager Pressenævnet ikke  

 anmodningen om genoptagelse til følge.
 Vedrørende spørgsmålet, om  

 Pressenævnets kendelse er i strid med reglerne for god presseskik, skal  

 Pressenævnet bemærke, at nævnets kendelser kan indbringes  

 for domstolene efter princippet i grundlovens § 63. Domstolene kan dog kun  

 tage stilling til legalitetsspørgsmål, hvorimod retten ikke kan  

 efterprøve det skøn, nævnet har udøvet.
 Afsagt den 30. november 1999.
