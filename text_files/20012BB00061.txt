Fremsat den 24. januar 2002 af  

 Torben Hansen (S), Svend Auken (S),  

 Inger Bierbaum (S), Carsten Hansen (S),  

 Pernielle Blach Hansen (S), Helge Mortensen (S),  

 Frode Sørensen (S) og Nicolai Wammen (S) Forslag til folketingsbeslutning om opretholdelse af Vandfonden Folketinget opfordrer regeringen til at opretholde  

 Vandfondens lovgrundlag og bevilling.
Bemærkninger til forslaget Beslutningsforslaget skal ses i  

 sammenhæng med regeringens udspil »Mere velfærd og mindre  

 bureaukrati   sanering af råd, nævn, udvalg og centre« fra januar  

 2002, hvoraf det blandt andet fremgår, at regeringen vil nedlægge  

 Vandfonden, der er oprettet i medfør af lov nr. 326 af 14. maj 1997 om  

 støtte til forureningstruede vandindvindinger.
 Regeringens udspil betyder, at det ikke længere er  

 muligt for små private vandværker eller enkeltindvindinger at  

 få midler fra Vandfonden til at løse akutte forureningsproblemer  

 på små vandforsyninger og private brønde og boringer  

 altså anlæg, der allerede er ramt eller stærkt truet af en  

 forurening (ofte pesticider ved de små vandværker og bakterier og  

 nitrat ved de private boringer og brønde).
 Det bliver en meget hård økonomisk belastning  

 for de borgere, der får vand fra nogle af de små anlæg,  

 hvor anlægget bliver ramt af udefrakommende forurening.  

 Nedlæggelse af Vandfonden vil direkte ramme den enkelte forbruger   den  

 enkelte familie   der kommer i denne situation.
 Regeringens argumentation for nedlæggelse  

 fremgår af Venstres hjemmeside, hvor der står:
»Fonden har vanskeligt ved at gøre sine midler  

 virksomme.
I stedet vil regeringen sikre rent drikkevand gennem fortsat  

 reduktion af kvælstof og fosfor, samt en minimering af brugen af  

 pesticider, oprydning af farlige affaldsdepoter og renovering af landets  

 kloakker.« Som nævnt i indledningen går fondens midler  

 til at løse akutte forureningsproblemer på små  

 vandforsyninger og private brønde og boringer   altså  

 anlæg, der allerede er ramt eller stærkt truet af en  

 forurening.
 Man kan derfor ikke løse disse problemer ved at  

 gøre noget ved dagens forureningsbelastning, da dette først vil  

 få effekt om mange, mange år.
Det tager nogle år, inden en forurening når  

 ned til grundvandet.
Selv om alle aktiviteter, der kan medføre  

 grundvandsforurening, ophørte, ville det grundvand, der i dag og i de  

 kommende år indvindes til drikkevand, derfor nogle steder være  

 forurenet.
Det er derfor nødvendigt at gøre forskellige  

 tiltag, der for hovedpartens vedkommende er afhjælpende.
Især for  

 ejere af boringer, der forsyner få husstande, samt mindre  

 vandværker, kan udgifterne pr. husstand til disse tiltag være ret  

 høje.
Med Vandfonden er der mulighed for at afbøde de  

 økonomiske konsekvenser for enkeltindvindinger og mindre  

 vandværker, der uforskyldt bliver ramt af forurening.
 På nuværende tidspunkt giver Vandfonden  

 støtte til:
 Ny boring til at erstatte den, der er forurenet.
 Tilslutning til anden forsyning, herunder tilslutningsafgift,  

 udgifter til rørledninger.
 Rensning af vandet i en overgangsperiode.
 Afværgeboring.
 Kontrol og overvågning af vandkvaliteten i  

 indvindingsoplandet.
 Andet, som sikrer den decentrale vandforsyning, for eksempel  

 ændring af dyrkningspraksis eller oprydning efter forurening.
 Samlet er der siden vedtagelsen af fondens oprettelse  

 medio 1997 afgivet samlet støttetilsagn på 83,6 mio. kr., hvoraf  

 enkeltindvindere har modtaget 44,5 mio. kr. og almene vandværker 37  

 mio. kr.
 Ud over disse bevillinger er der hvert år  

 gennemført et mindre antal demonstrations- og udviklingsprojekter.  

 Projekter, der har til formål at opretholde den decentrale  

 vandforsyning på længere sigt.
Nye tal fra Sønderjyllands Amt viser endvidere, at  

 der er overskridelser af grænseværdierne for sprøjtegifte  

 i op til hver fjerde brønd i 200 undersøgte ejendomme.
Det  

 viser, at behovet for Vandfonden bliver endnu større de kommende  

 år.
Skriftlig fremsættelse Torben Hansen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opretholdelse af  

 Vandfonden.
(Beslutningsforslag nr.
B 61).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
