Bekendtgørelse om ændring af bekendtgørelse om uddannelsen til professionsbachelor som pædagog (Førstehjælp) § 1 I bekendtgørelse nr. 211 af 6. marts 2014 om uddannelsen til professionsbachelor som pædagog foretages følgende ændringer:
 1. I § 8, stk. 3, ændres »I forbindelse med tredje praktik« til: »I begyndelsen af anden praktik«.
 2. Bilag 2 affattes som bilag 1 til denne bekendtgørelse.
 3. Bilag 3 affattes som bilag 2 til denne bekendtgørelse.
4. Bilag 4  affattes som bilag 3 til denne bekendtgørelse § 2 Stk. 1. Bekendtgørelsen træder i kraft den 15. juli 2015.
 Stk. 2. Bekendtgørelsen har virkning for studerende, der begynder på 3. semesters praktik sommeren 2015, jf. § 8, stk. 3, eller senere.
Styrelsen for Videregående Uddannelser, den 2. juli 2015 Nils Agerhus / Kirsten Lippert Bilag 1 »Bilag 2 Kompetencemål for specialiseringsdelen: Dagtilbudspædagogik Pædagoger med denne specialisering har særlige kompetencer til at arbejde inden for den del af det pædagogiske arbejdsområde, der retter sig mod 05-årige.
De vil i særlig grad have kompetencer til at skabe og udvikle pædagogiske miljøer og aktiviteter, hvor der på et pædagogisk fagligt grundlag skabes optimale betingelser for et stimulerende og trygt børneliv.
 Områder:
 1) Barndom, kultur og læring.
 2) Profession og organisation.
 3) Relation og kommunikation  2. praktikperiode.
 4) Samarbejde og udvikling  3. praktikperiode.
 Område 1: Barndom, kultur og læring.
 Området retter sig mod inddragelsen af kultur, natur og æstetiske udtryksformer i pædagogiske aktiviteter, der understøtter børns udvikling, trivsel, dannelse og læring.
 Kompetencemål: Den studerende kan anvende natur samt kulturelle medier og udtryksformer til at skabe udviklings- og læreprocesser for 0-5 årige børn samt inddrage børns perspektiv, deres kreativitet og leg i pædagogiske aktiviteter.
 Område 2: Profession og organisation.
 Området retter sig mod de organisatoriske rammer for professionel pædagogisk praksis, herunder samarbejdet med forældre, frivillige og andre professioner.
 Kompetencemål: Den studerende kan reflektere, vurdere, begrunde og kvalificere pædagogisk arbejde på baggrund af de organisatoriske og professionelle rammer.
 Område 3: Relation og kommunikation  2. praktikperiode.
 Området retter sig mod relationer, samspil og kommunikation i pædagogisk praksis med 0-5-årige børn, herunder betydningen af børns forskellige livsbetingelser for trivsel, relationer og kommunikation.
 Kompetencemål: Den studerende kan skabe relationer til det enkelte barn og børnegruppen, støtte børnene i at indgå i relationer til hinanden, støtte udviklingen af børns kommunikative kompetencer, beherske professionel kommunikation samt reflektere over sine egne evner til at kommunikere og indgå i relationer.
 Område 4: Samarbejde og udvikling  3. praktikperiode.
 Området retter sig mod systematisk og videnbaseret refleksion over og bidrag til udvikling og innovation i pædagogisk praksis.
Kompetencemål: Den studerende skal målrettet kunne tilrettelægge, gennemføre, dokumentere og evaluere aktiviteter og læreprocesser, der støtter barnets trivsel, læring, dannelse og udvikling.
I den forbindelse skal den studerende på et fagligt grundlag kunne udfordre eksisterende praksis, afsøge og vurdere alternative muligheder og bidrage til udvikling af pædagogisk praksis.
« Bilag 2 »Bilag 3 Kompetencemål for specialiseringsdelen: Skole- og fritidspædagogik Pædagoger med denne specialisering har særlige kompetencer til at arbejde inden for den del af det pædagogiske arbejdsområde, der retter sig mod børn og unge i 6-18 års alderen.
De har i særlig grad viden om børns og unges udvikling, læring samt didaktik og dannelse.
Pædagogen har kompetencer til at indgå i skolens samlede aktivitetsområde, herunder i undervisningen samt i det fritidspædagogiske område.
 Områder:
 1) Barndom, ungdom, didaktik og dannelse.
 2) Identitet og fællesskab.
 3) Udviklings- og læringsrum  2. praktik.
 4) Samarbejde og udvikling  3. praktik.
 Område 1: Barndom, ungdom, didaktik og dannelse.
 Området retter sig mod børn og unges læring, dannelse, fællesskaber og udvikling, herunder inddragelse af børn og unges perspektiv i pædagogisk praksis.
 Kompetencemål: Den studerende kan med inddragelse af pædagogiske og didaktiske teorier tilrettelægge, gennemføre og analysere pædagogiske aktiviteter, inkluderende læringsmiljøer, lærings- og undervisningsforløb med henblik på, at børn og unges trivsel, læring, udvikling og dannelse fremmes.
 Område 2: Identitet og fællesskab.
 Området retter sig mod børn og unges identitetsdannelse, relationer, inklusion og fællesskaber.
 Kompetencemål: Den studerende kan varetage og analysere pædagogisk arbejde, der støtter og faciliterer børn og unges læring, udvikling, inklusion, trivsel og perspektiver.
 Område 3: Udviklings- og læringsrum  2. praktik.
 Området retter sig mod pædagogisk arbejde i forskellige udviklings- og læringsrum dvs. skole- og fritidsinstitutioner, herunder tilrettelæggelse og gennemførelse af og kommunikation om pædagogiske aktiviteter i pædagogisk praksis.
 Kompetencemål: Den studerende kan skabe sammenhænge mellem forskellige udviklings- og læringsrum og varetage pædagogiske og didaktiske opgaver i fritidstilbud og skole samt indgå i professionel kommunikation herom.
 Område 4: Samarbejde og udvikling  3. praktik.
 Området retter sig mod tværprofessionelt samarbejde og det lovgivningsmæssige og organisatoriske grundlag for pædagogens ansvar og opgaver.
 Kompetencemål: Den studerende kan arbejde tværprofessionelt med udvikling af skole- og fritidspædagogik, så børn og unges trivsel, udvikling og læring fremmes.
« Bilag 3 »Bilag 4 Kompetencemål for specialiseringsdelen: Social- og specialpædagogik Pædagoger med denne specialisering har særlige kompetencer til at indgå i social- og specialpædagogisk arbejde med mennesker i forhold til tre overordnede målgrupper:
A.
Børn og unge med særlige behov.
B.
Mennesker med sociale vanskeligheder.
C.
Mennesker med psykiske og/eller fysiske funktionsnedsættelser.
 Områder:
 1) Mennesker i udsatte positioner.
 2) Identitet og fællesskab.
 3) Relation og kommunikation  2. praktikperiode.
 4) Samarbejde og udvikling  3. praktikperiode.
 Område 1: Mennesker i udsatte positioner.
 Området retter sig mod de tre målgruppers forudsætninger og udviklingsmuligheder samt de social- og specialpædagogiske lærings-, udviklings- og omsorgsopgaver, der knytter sig hertil.
Kompetencemål: Den studerende kan med udgangspunkt i de tre målgruppers forudsætninger og perspektiver identificere og varetage pædagogiske opgaver i relation hertil.
Den studerende har indsigt i social- og specialpædagogiske paradigmer, videnformer og metoder.
 Område 2: Identitet og fællesskab.
 Området retter sig mod den enkelte og fællesskabet, herunder relations- og netværksdannelse, social interaktion og inklusion.
 Kompetencemål: Den studerende kan tilrettelægge, gennemføre og evaluere social- og specialpædagogiske indsatser og aktiviteter, der sigter mod at fremme trivsel og livskvalitet, og som understøtter de tre målgruppers udvikling, læreprocesser og deltagelse i fællesskaber.
 Område 3: Relation og kommunikation  2. praktikperiode.
 Området retter sig mod pædagogens relationer, professionelle kommunikation og pædagogiske aktiviteter og midler i pædagogisk praksis.
 Kompetencemål: Den studerende kan kommunikere professionelt i relation til målgruppen og kolleger og kan på den baggrund gennemføre pædagogiske aktiviteter på et etisk forsvarligt grundlag.
 Område 4: Samarbejde og udvikling  3. praktikperiode.
 Området retter sig mod samarbejdsrelationer i og udvikling af social- og specialpædagogisk praksis i samspil med målgrupperne.
 Kompetencemål: Den studerende kan gennem udvikling af pædagogisk praksis understøtte de tre målgruppers lærings-, udviklings- og omsorgsbehov og perspektiver i samarbejde med relevante aktører.
