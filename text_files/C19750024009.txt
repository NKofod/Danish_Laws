Hermed følger eksemplarer af lovbekendtgørelse nr. 584 af 18. november  

 1975 om investeringsfonds.
Lovbekendtgørelsen afløser lovbekendtgørelse nr.  

 627 af 30. november 1973.
 I den nye lovbekendtgørelse har man indarbejdet de ændringer i lov om  

 investeringsfonds, som er foretaget ved lov nr. 444 af 16. september 1975.
 Ændringerne vedrører lovens § 4, stk. 1, § 6, stk. 1 og § 8. Hertil  

 bemærkes følgende:
 1. I § 4, stk. 1, er den del af overskuddet, som kan  

 henlægges til investeringsfonds, ændret fra højst 20 pct. til højst 25 pct.  

 Ændringen finder anvendelse fra og med indkomståret 1975. Har en  

 skattepligtig, der benytter forskudt regnskabsår, afsluttet regnskabet for  

 den regnskabsperiode, der træder i stedet for kalenderåret 1975 og henlagt 20  

 pct. af overskuddet, kan han, såfremt han derefter forhøjer  

 henlæggelsesprocenten, udskyde den regnskabsmæssige postering heraf til det  

 følgende årsregnskabs status under forudsætning af, at han på selvangivelsen  

 under særlige bemærkninger eller i et bilag til selvangivelsen gør opmærksom  

 på dispositionen, jfr. § 1 i ministeriet for skatter og afgifters  

 bekendtgørelse af dags dato.
2. Efter den ændrede affattelse af § 6, stk. 1, kan en  

 henlæggelse til investeringsfond allerede benyttes fra og med det indkomstår,  

 der følger efter henlæggelsesåret, men det er dog fortsat en forudsætning, at  

 henlæggelser for tidligere indkomstår er benyttet fuldt ud, jfr. paragraffens stk. 3.  

 Denne regel træder i stedet for den hidtidige bestemmelse om, at en  

 henlæggelse til investeringsfond ikke kunne benyttes, før der var forløbet et  

 år, regnet fra det tidspunkt, hvor investeringsfondsindskud havde fundet  

 sted. Ændringen gælder for henlæggelser for henlæggelsesåret 1975 og senere  

 år.
3. I § 8 er tilføjet en bestemmelse om, at frigivelse  

 af et på en konto for investeringsfond indestående beløb tidligst kan finde  

 sted, når der er forløbet 3 måneder regnet fra det tidspunkt, hvor  

 indsættelsen på kontoen har fundet sted.
Såfremt indeståendet på en  

 investeringsfondskonto er indsat i pengeinstituttet før henlæggelsesårets  

 (indkomstårets) udløb, regnes 3-månedersfristen fra begyndelsen af det  

 følgende indkomstår.
Er indskuddet på konto for investeringsfond ikke  

 foretaget på en gang, regnes fristen fra tidspunktet for det senest foretagne  

 indskud.
Har den skattepligtige helt eller delvis fået frigivet indskud  

 vedrørende det foregående indkomstårs henlæggelse, kan han ikke længere  

 forhøje den oprindeligt benyttede henlæggelsesprocent og på ny indsætte beløb  

 på den spærrede konto i pengeinstituttet.
Dette har især betydning for  

 skattepligtige med forskudt regnskabsår.
 Fristen er indført for at give amtsskatteinspektoraterne en rimelig tid  

 til deres undersøgelse af, om betingelserne for frigivelse er til stede, og  

 begrænser således ikke adgangen til at foretage forlods afskrivning på  

 driftsmidler anskaffet i året efter henlæggelsesåret, herunder også  

 anskaffelser foretaget i dette år, men før indsættelsen på  

 investeringsfondskontoen har fundet sted.
 Eksempel.
En skatteyder, der ikke har uudnyttede henlæggelser for tidligere år,  

 henlægger for indkomståret 1975 50.0 kr. til investeringsfond.
Det pligtige  

 indskud på investeringsfondskonto foretages den 15. februar 1976. Den 1.  

 februar 1976 anskaffer skatteyderen en afskrivningsberettiget maskine for  

 150.000 kr.
Investeringsfondshenlæggelsen kan anvendes til forlods  

 afskrivning på denne anskaffelsesudgift, men indskuddet på  

 investeringsfondskonto kan tidligst frigives den 16. maj 1976.
 Bestemmelsen har virkning for henlæggelsesåret 1975 og senere år.
 4. Hvis en skattepligtig anvender andet indkomstår end  

 kalenderåret, forstås ved indkomståret 1975 og henlæggelsesåret 1975 den  

 regnskabsperiode, der træder i stedet for kalenderåret 1975.
 5. De nye regler i lovbekendtgørelsens § 6, stk. 1, og  

 § 8 medfører, at der kan fremkomme tilfælde af frigivelser, hvor  

 ligningsmyndighedernes efterprøvelse af de skattemæssige fradrag for  

 henlæggelserne endnu ikke har fundet sted.
Dette kan medføre, at en henlæggelse, for hvilken der allerede er frigivet  

 investeringsfondsindskud, senere nedsættes.
En nedsættelse af henlæggelsen  

 skal i størst muligt omfang henføres til den del af henlæggelsen, for hvilken  

 der eventuelt endnu ikke er frigivet investeringsfondsindskud.
I det omfang  

 nedsættelsen kommer til at omfatte den del af henlæggelsen, for hvilken der  

 er frigivet investeringsfondsindskud, formindskes det beløb, der skal  

 afskrives forlods på de pågældende anskaffelsesudgifter tilsvarende.
 6. Ønsker en skattepligtig helt eller delvis at  

 benytte en henlæggelse til investeringsfond i det indkomstår, som følger  

 efter henlæggelsesåret, bør amtsskatteinspektoratet (skattedirektoratet)  

 sikre sig fornøden dokumentation for indsættelsen på kontoen, jfr. § 2 i  

 ministeriet for skatter og afgifters bekendtgørelse af dags dato.
Når amtsskatteinspektoratet (skattedirektoratet ) modtager  

 pengeinstituttets attest fra skatterådet om den skattepligtiges indskud på  

 investeringsfondskontoen, justeres kartotekskortet i overensstemmelse med skatterådets eventuelle påtegninger.
 Skattedepartementet, den 18. december  

 1975.
Hans P.
Gøtrik.
 /Thorvald Frølich.
