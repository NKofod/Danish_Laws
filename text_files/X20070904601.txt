Andelsboligforenings salg af loftsetage var  

 delafståelse En andelsboligforening forespurgte Skatterådet  

 om, hvorvidt et salg af ejendommens rå loftsetage ville udløse nogen form for  

 beskatning.
 Skatterådet meddelte, at i det omfang loftetagen  

 ikke var udstykket (selvstændigt matrikuleret) på tidspunktet for  

 afhændelsen,  

 var det rådets opfattelse, at salget må anses for en delafståelse af  

 ejendommen,  

 idet det må antages at være uden betydning om frasalget sker af en vertikal  

 eller en horisontal del af ejendommen.
 Da andelsboligforeningen påtænkte, at sælge en  

 del af ejendommen, ville der som udgangspunkt skulle foretages en  

 avanceopgørelse efter ejendomsavancebeskatningslovens almindelige regler, jf.  

 ejendomsavancebeskatningslovens § 1.
 Andelsboligforeninger er subjektivt  

 skattepligtige efter selskabsskattelovens § 1, stk. 1, nr. 6.
 Foreninger, som er skattepligtige i henhold til  

 selskabsskattelovens § 1, stk. 1, nr. 6, beskattes udelukkende af de  

 indtægter,  

 som kan henføres til andelsboligforeningens erhvervsmæssige virksomhed.
 Hvad der i relation til foreninger m.v. omfattet  

 af selskabsskattelovens § 1, stk. 1, nr. 6, skal anses for erhvervsmæssig  

 virksomhed, er fastsat i samme lovs § 1, stk. 4, hvorefter indtægt ved  

 næringsvirksomhed  

 eller anden forretningsvirksomhed, herunder indtægt ved drift, udlejning  

 eller  

 bortforpagtning af fast ejendom anses for erhvervsmæssig indkomst.
 Overskud som foreninger omfattet af  

 selskabsskattelovens § 1, stk. 1, nr. 6 indvinder ved leverancer til deres  

 medlemmer, betragtes ikke som indvundet ved erhvervsmæssig virksomhed, jf.  

 selskabsskattelovens § 1, stk. 5. Begrebet leverancer skal forstås i vid  

 betydning, idet også indtægter ved udlejningsaktivitet udelades ved  

 opgørelsen  

 af den skattepligtige indkomst.
 Udlejning til andelsboligforeningens medlemmer  

 skal derfor ikke medregnes ved opgørelsen af den skattepligtige indkomst.
Når en andelsboligforeningen udlejer dele af  

 ejendommen til ikke-medlemmer, såvel udlejning af beboelses- som  

 erhvervslejemål, er der derimod tale om erhvervsmæssig virksomhed i  

 skatteretlig  

 forstand.
Den ejendom, der afkaster de erhvervsmæssige indtægter, må som  

 følge  

 heraf nødvendigvis anses som et erhvervsmæssigt formuegode.
 Sælger en forening en ejendom eller en del  

 heraf, vil foreningen som udgangspunkt blive beskattet af en eventuel  

 værdistigning.
Det fremgår imidlertid udtrykkeligt af  

 selskabsskattelovens § 1, stk. 1, nr. 6, 2. punkt, at andelsboligforeninger  

 alene er skattepligtige ved salg af formuegoder, der  

  

 har eller har haft  

  

 tilknytning til foreningens erhvervsmæssige virksomhed.
I bemærkningerne til  

 loven præciseres det, at der med denne ordlyd foreslås, at skattepligten  

 fastholdes, selvom formuegodet på salgstidspunkt ikke anvendes  

 erhvervsmæssig.
 Når en forening omfattet af selskabsskattelovens  

 § 1, stk. 1, nr. 6 sælger den af foreningen ejede ejendom eller dele heraf,  

 er  

 det afgørende ved vurderingen af, hvorvidt avancen skal beskattes hos  

 andelsforeningen, om ejendommen eller dele heraf har været udlejet til/  

 anvendt  

 af ikke-medlemmer af foreningen.
 I henhold til repræsentantens skrivelser udlejes  

 ejendommen til erhvervslejere, ordinære lejere og ligesom dele af ejendommen  

 stilles til rådighed for foreningens medlemmer.
 Da ejendommen har været stillet til rådighed for  

 ikke-andelshavere skal en forholdsmæssig del af avancen ved delsalget af  

 ejendommen medregnes, jf. også  


  

 SKM2005.41.LSR  


.
 At den del af ejendommen, som fysisk sælges,  

 ikke længere anvendes erhvervsmæssigt er således uden betydning ved  

 vurderingen  

 af, hvorvidt avancen er skattepligtig for andelsboligforeningen.
 Andelsboligforeningen skulle beskattes af en  

 forholdsmæssig andel af avancen opgjort efter ejendomsavancebeskatningsloven,  

 svarende til forholdet mellem den erhvervsmæssige anvendelse og den ikke  

 erhvervsmæssige anvendelse af den samlede ejendom.
