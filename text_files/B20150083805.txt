Bekendtgørelse om ændring af bekendtgørelse om adgangskursus og adgangseksamen til ingeniøruddannelserne § 1 I bekendtgørelse nr. 236 af 9. marts 2012 om adgangskursus og adgangseksamen til ingeniøruddannelserne foretages følgende ændringer:
 1. § 1 affattes således:
»§ 1. Formålet med adgangskursus til ingeniøruddannelserne er at kvalificere ansøgere uden en gymnasial eksamen til optagelse på en videregående uddannelse inden for ingeniørområdet eller professionsbacheloruddannelsen til maskinmester.« 2. § 2 affattes således:
»§ 2. Adgangskursus udbydes af uddannelsesinstitutioner, der af Uddannelses- og Forskningsministeriet er godkendt til at udbyde ingeniøruddannelser og professionsbacheloruddannelsen til maskinmester.« 3. I § 3 indsættes som stk. 3:
»Stk. 3. Enkeltfag fra adgangskursus skal tilrettelægges som korte og intensive forløb af 3-8 ugers varighed.« § 2 Bekendtgørelsen træder i kraft den 1. august 2015.
