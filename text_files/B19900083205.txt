 I medfør af §§ 3 og 26 i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, fastsættes:
 § 1.  Forsvarschefen, Generalauditøren,  

 Hjemmeværnsledelsen, direktørerne for henholdsvis Forsvarets  

 Bygningstjeneste, Forsvarets Oplysnings- og Velfærdstjeneste, Farvandsvæsenet  

 og Statens Konfektion samt Chefen for Regnskabssekretariatet bemyndiges til  

 hver for sit område at udnævne og afskedige tjenestemænd i lønramme 1-34, jf.  

 dog stk. 3 samt tjenestemandslovens § 26, stk. 1, om kongeligt udnævnte.
 Stk. 2.  Chefen for Forsvarets Efterretningstjeneste  

 bemyndiges til inden for sit område at udnævne og afskedige civile  

 tjenestemænd i lønramme 1-34, jf. dog stk. 3 samt tjenestemandslovens § 26,  

 stk. 1, om kongeligt udnævnte.
 Stk. 3.  Uansøgt afsked af tjenestemænd, inden den  

 pligtige afgangsalder er opnået, foretages af Forsvarsministeren, jf. dog  

 tjenestemandslovens § 33, stk. 3, om prøveansatte.
 § 2.  Forsvarschefen og Hjemmeværnsledelsen kan  

 bemyndige underlagte chefer til at ansætte, udnævne og afskedige civilt  

 personel i lønramme 1-24 samt militært personel på mellemlederniveau og  

 manuelt niveau, jf. dog § 1, stk. 3.
 § 3.  Bekendtgørelsen træder i kraft den 1. januar  

 1991.
 Stk. 2.  Samtidig ophæves bekendtgørelse nr. 394 af 13.  

 juli 1976 om udnævnelses- og afskedigelseskompetence vedrørende visse  

 tjenestemænd under Forsvarsministeriet.
