Skriftlig fremsættelse (29. februar 2000) Indenrigsministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om kommunal  

 udligning og generelle tilskud til kommuner og amtskommuner. (Tilskud til  

 særlig vanskeligt stillede kommuner ved løsning af boligsociale  

 opgaver).
(Lovforslag nr.
L 206).
 Lovforslaget er en del af opfølgningen på  

 regeringens samlede handlingsplan vedrørende bedre integration, der  

 blev afgivet den 10. februar 2000.
 Formålet med lovforslaget er at etablere en  

 tilskudsordning, der styrker landkommunernes muligheder for at medvirke til  

 løsning af boligsociale opgaver, herunder modtagelse og integration af  

 flygtninge.
Den foreslåede tilskudsordning omfatter særlig  

 vanskeligt stillede kommuner.
De særlig vanskeligt stillede kommuner  

 afgrænses som kommuner, hvis beskatningsgrundlag pr. indbygger i  

 tilskudsåret er mindre end 90 pct. af landsgennemsnittet, og som kan  

 modtage tilskud efter § 18 i lov om kommunal udligning og generelle tilskud  

 til kommuner og amtskommuner.
De særlig vanskeligt stillede kommuner  

 omfatter hovedsageligt landkommuner.
Efter lovforslaget bemyndiges indenrigsministeren til at  

 fastsætte nærmere regler om fordelingen af tilskuddet til  

 særlig vanskeligt stillede kommuner.
Bemyndigelsen påtænkes  

 anvendt til at fastsætte objektive fordelingskriterier, eksempelvis  

 tilflytning af personer på overførselsindkomst til kommunen og  

 det samlede antal flygtninge, som kommunen skal modtage efter kommunekvoten.  

 Tilskuddet forventes udmeldt til kommunerne umiddelbart inden  

 budgetvedtagelsen.
Den årlige tilskudsramme udgør 40 mio. i  

 tilskudsåret 2001. Tilskudsrammen reguleres fra og med  

 tilskudsåret 2002 med satsreguleringsprocenten efter lov om en  

 satsreguleringsprocent.
Tilskudsordningen finansieres af det kommunale  

 statstilskud.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i det høje Ting.
