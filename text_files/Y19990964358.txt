Fast driftssted  

 Indkomstopgørelse Bindende forhåndsbesked LR af 23/2 1999 Spørgsmål Svar Se sagsfremstilling og begrundelse Sagsfremstilling og begrundelse A har indgået aftale med en række  

 telefonselskaber om at nedlægge et optisk fiberkabel.
Kablet vil  

 gå fra USA til Blaabjerg, Danmark.
Når kablet har nået  

 kysten ved Blaabjerg vil det ifølge det oplyste blive  

 videreført ca. 5 km. på land, hvor det bliver tilsluttet et  

 terminaludstyr.
Kablet vil, via et eksisterende dansk kabelnet, blive  

 videreført til en række europæiske lande for herefter, via  

 Frankrig og England at blive tilbageført til USA.
A vil som hovedentreprenør have det overordnede  

 ansvar for nedlægningen af kablet, inklusive ansvaret for levering af  

 kablet og det tilhørende udstyr.
Arbejdet vil dog generelt blive  

 udført af underentreprenører.
 Det arbejde, som A selv vil udføre, vil  

 ifølge det oplyste bestå af følgende aktiviteter:
Det er oplyst, at tilsynet med kabelnedlægningen  

 på landjorden i Danmark vil involvere én medarbejder og arbejdet  

 med tilslutningen til terminaludstyret i Danmark vil ligeledes blive  

 overvåget af én medarbejder.
Endvidere vil A forestå  

 uddannelsen af det personale, der skal betjene terminaludstyret.
 Tidsplanen for det arbejde, der skal udføres i  

 Danmark, er foreløbig fastsat således:
Periode 1, 1. august 1999   31. august 1999 Periode 2, 10. januar 2000   9. februar 2000 Periode 3, 15. marts 2000   12. juli 2000 Periode 4, 17. august 2000   19. oktober 2000 Der vil således blive udført arbejde i  

 Danmark i i alt 251 dage inden for perioden 1. august 1999 til 19. oktober  

 2000.
 Repræsentanten har uddybet  

 spørgsmålene.
Vedrørende spørgsmål 1 er  

 anført, at den samlede periode for arbejdet i Danmark er mere end 12  

 måneder, men at det faktiske arbejdsomfang i Danmark kun er ca. 8½  

 måned, når der ses bort fra inaktive perioder.
Det er videre  

 anført, at et bygge-, anlægs- eller monteringsarbejde i henhold  

 til art. 5 i dobbeltbeskatningsoverenskomsten mellem Danmark og Japan  

 udgør et fast driftssted, hvis arbejdet varer i mere 12 måneder,  

 at 12-månedersprøven ifølge kommentarerne starter  

 på det tidspunkt, hvor arbejdet begynder, og løber, indtil  

 arbejdet er fuldført, samt at sæsonmæssige afbrydelser  

 på grund af dårligt vejr eller andre midlertidige afbrydelser  

 f.eks. på grund af materialemangel eller mangel på arbejdskraft  

 medregnes ved 12-månedersprøven.
 Efter repræsentantens opfattelse vil inaktive  

 perioder af den karakter, der er tale om i nærværende sag, ikke  

 skulle medregnes ved 12-månedersprøven, og repræsentanten  

 finder herefter ikke, at der vil blive fast driftssted.
Ligningsrådet statuerede, at der vil blive fast  

 driftssted for det japanske selskab, idet det afgørende er, at det  

 samlede projekt varer i mere end 12 måneder.
Hvis dette er  

 tilfældet er årsagen til inaktive perioder uden betydning.
 Vedrørende spørgsmål 2 har  

 repræsentanten anført følgende:
Hvis der statueres fast driftssted er A s aktivitet i  

 Danmark begrænset til tilsyn med kabelnedlægning, afsluttende  

 test samt undervisning.
Efter repræsentantens opfattelse skal der i  

 Danmark alene ske beskatning af den del af indkomsten, der kan  

 henføres til det faste driftssted her i landet.
Dette betyder, at  

 ingen del af fortjenesten på videresalget af kabel og terminaludstyr  

 skal indgå i det faste driftssteds fortjeneste, da aftalerne om  

 levering af kabel og terminaludstyr er indgået af hovedkontoret i  

 Japan.
 Det er i denne forbindelse oplyst, at de hollandske  

 skattemyndigheder ligeledes fortolker modelkonventionen således, at  

 fortjeneste ved indkøb og videresalg af materialer, der foretages af  

 hovedkontoret, og ikke af det faste driftssted, ikke skal beskattes i det  

 land, hvori det faste driftssted er beliggende.
 Det hollandske finansministerium har udarbejdet  

 følgende eksempel:
Et hollandsk selskab bygger en bro i et andet land.  I den  

 situation skal dette andet land kun beskatte indkomst, der relaterer sig til  

 arbejde, udført i dette andet land.
Fortjeneste, som relaterer sig til  

 bl. a. køb af materialer og fremstilling af komponenter i Holland,  

 skal kun beskattes i Holland.
Det er endvidere repræsentantens opfattelse, at den  

 indkomst, der skal henføres til beskatning i Danmark, kan  

 opgøres som den forholdsmæssige andel af nettoindkomsten fra den  

 del af kontrakten, der relaterer sig til den samlede leverance af  

 serviceydelser.
Allokeringen af indtægterne mellem landene vil ske med  

 udgangspunkt i antal kilometer kabel, der bliver lagt i hvert enkelt land,  

 idet denne fordelingsnøgle skønnes at give en rimelig fordeling  

 af indtægterne mellem de enkelte lande.
 Ligningsrådet bemærkede hertil:
 Det hollandske finansministeriums opfattelse, hvorefter  

 det faste driftssteds fortjeneste alene skal fastsættes på  

 grundlag af det vederlag, der kan henføres til den faktiske aktivitet  

 i det faste driftssted, kan tiltrædes, og opfattelsen er udtryk for den  

 generelle opfattelse blandt OECD s medlemslande.
 Når det anføres, at det japanske selskabs  

 aktivitet i Danmark er begrænset til tilsyn med kabelnedlægning,  

 afsluttende test samt undervisning (serviceydelser) bemærkes, at  

 også fortjeneste, der vedrører det arbejde, der måtte  

 udføres i Danmark af underentreprenører (eksempelvis selve  

 arbejdet med kabelnedlægningen) kan beskattes i Danmark.
 Med hensyn til, hvilken fortjeneste, der skal  

 henføres til det faste driftssted, kan ingen bestemt fordelingsmetode  

 angives, men de principper, der er fastsat i art. 7 i  

 dobbeltbeskatningsaftalen mellem Danmark og Japan vil blive fulgt.
 Vedrørende spørgsmål 3 har  

 repræsentanten som sin opfattelse givet udtryk for, at Danmark ikke kan  

 beskatte virksomhed, der udøves på kontinentalsoklen, når  

 12-månedersprøven ikke er opfyldt.
Ligningsrådet bemærkede hertil, at der ikke  

 vil blive beskattet nogen del af den aktivitet, der er udført på  

 kontinentalsoklen, idet beskatningshjemmelen i selskabsskattelovens § 2, stk.  

 1, a), jf. stk. 2, alene omfatter indtægter, der har kilde i Danmark.
I  

 nærværende sag vil Danmark alene kunne beskatte den virksomhed,  

 der udøves på landterritoriet (herunder søterritoriet),  

 men ingen del af aktiviteterne uden for disse områder, da ingen af  

 disse aktiviteter udøves af driftsstedet i Danmark.
