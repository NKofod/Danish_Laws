Afslag på dispensationsansøgning vedr. trindybden.
En dispensation for  

 det pågældende køretøj ville både skulle omfatte dybden af øverste og  

 nederste trin.
 I brev af 16. november 1987 suppleret med brev af 13. januar 1988 har  

 selskabet ansøgt om dispensation fra kravene om trindybde i  

 Trafikministeriets bekendtgørelse om erhvervsmæssig budkørsel.
Det fremgår af sagen, at trindybden på det pågældende køretøj - Ford  

 Transit, type VZ, personbil M2, der agtes anvendt til rutekørsel - er 300 mm  

 for 1. (nederste) indstigningstrin og 170 mm for 2. (øverste) trin.
Det  

 fremgår endvidere, at nederste trin går 160 mm ind under det øverste trin.
 Ministeriet skal i denne anledning meddele følgende:
I følge § 3, stk. 1, nr. 1, i ovennævnte bekendtgørelse skal trinenes  

 dybde være mindst 200 mm, dog for det nederste trin mindst 300 mm.
Er der  

 mere end et trin, må det nederste trin, ifølge samme stykkes nr. 2, gå højst  

 100 mm ind under det næste trin.
 Da bekendtgørelsens krav vedrørende dimension og placering af trin således  

 ikke vil være opfyldt på to væsentlige punkter for den pågældende bus og da  

 der ikke ses at foreligge sådanne ganske særlige forhold, der tilsiger, at  

 bekendtgørelsens krav fraviges, jf. § 18, stk. 3, heri, kan ministeriet  

 desværre ikke imødekomme selskabets ansøgning.
