 § 1.  Cirkulæret gælder såvel tjenestemands- som  

 overenskomstansatte akademisk uddannede medarbejdere, der er beskæftiget med  

 videnskabeligt arbejde.
 Stk. 2.  Ved akademisk uddannede medarbejdere i henhold  

 til stk. 1 forstås forskningsbibliotekarer, førstebibliotekarer,  

 overarkivarer ved Rigsarkivet, landsarkivarer, arkivarer, overinspektører og  

 museumsinspektører, hvis stillinger forudsætter universitetsuddannelse, ande  

 højere uddannelse eller tilsvarende kvalifikationer.
§ 2.  Arbejdstiden for akademisk uddannede  

 medarbejdere udgør mindst 40 timer ugentlig.
Heraf kan efter aftale med  

 institutionens ledelse indtil to timer daglig - eller i alt højst 2/7 af den  

 ugentlige arbejdstid - anvendes til beskæftigelse med videnskabeligt arbejde  

 efter eget valg; dette arbejde skal dog have tilknytning til et af den  

 pågældende institutions fagområder eller vedrøre mere almene problemer inden  

 for den istitutionssektor, hvor medarbejderen er ansat.
 Stk. 2.  De enkelte akademisk uddannede medarbejdere  

 afgiver mindst een årlig en skriftlig indberetnig om, hvorledes deres  

 forskningstid er anvendt, og hvilke opgaver de har arbejdet med; for så vidt  

 angår større samlede forskningsopgaver oplyses tillige, hvor langt arbejdet  

 er fremme, og hvornår det forventes afsluttet.
 Stk. 3.  Den i stk. 2 nævnte indberetning afgives til  

 institutionens ledelse eller ved institutioner, der beskæftiger mindst 6  

 akademisk uddannede medarbejdere, til et af disse valgt 3-mandsudvalg, der  

 med en udtalelse videregiver den til ledelsen.
 Stk. 4.  Der kan af ledelsen - efter indhentet udtalelse  

 fra det i stk. 3 nævnte udvalg - fastsættes en vis tidsfrist, inden for  

 hvilken forskningsarbejdet skal være afsluttet med en redegørelse.
 § 3.  Der må ikke oppebæres særskilt betaling for det  

 selvstændige videnskabelige arbejde, der udføres inden for arbejdstiden i  

 henhold til § 2, stk. 1.
Stk. 2.  Arbejdet skal udføres på institutionen.
Der kan  

 dog gøres undtagelse herfra under hensyn til forskningsarbejdets art og de  

 lokale arbejdsforhold.
 Stk. 3.  Arbejdet skal fortrinsvis udføres uden for de  

 tider, hvor institutionen er åben for brugere, mens det arbejde, der i øvrigt  

 falder ind under den pågældendes tjenstlige pligter, såvidt muligt skal  

 placeres inden for disse tider.
 § 4.  Såfremt en medarbejder ikke kan afgive en  

 tilfredsstillende redegørelse for sit forskningsarbejde, inddrages adgangen i  

 henhold til § 2, stk. 1, til anvendelse af en del af arbejdstiden til  

 selvstændigt videnskabeligt arbejde.
 § 5.  For de i § 1, stk. 2, nævnte medarbejdere, hvis  

 arbejdsområde er af overvejende administrativ og ledende art, kan forholdene  

 medføre, at de pågældende ikke - eller ikke i fuldt omfang - kan få adgang  

 til det i § 2, stk. 1, nævnte selvstændige videnskabelige arbejde.
 § 6.  Institutionens ledelse tager initiativ til valg  

 af det i § 2, stk. 3, nævnte 3-mandsudvalg.
 § 7.  Afgørelse truffet af institutionsledelsen kan af  

 vedkommende medarbejder eller af forannævnte 3-mandsudvalg indbringes for  

 kulturministeriet.
 Stk. 2.  Såfremt den indbragte klage angår vurderingen  

 af forskningsarbejdets omfang og kvalitet, indhenter kulturministeriet til  

 brug ved afgørelsen af klagen en udtalelse fra en særligt sagkyndig person.
 Stk. 3.  Inden afgørelsen i en klagesag drøfter  

 kulturministeriet klagen med Akademikernes Centralorganisation.
 § 8.  Nærværende cirkulære har virkning fra den 1.  

 august 1976. Samtidig ophæves kulturministeriets cirkulæreskrivelse af 3.  

 april 1973, jfr. skrivelse af 23. oktober 1961 samt vejledning af 9. januar  

 1963.
 Ministeriet for kulturelle anliggender,  

 den 22. juli 1976.
 Niels Matthiasen.
/-K.
Fedder.
