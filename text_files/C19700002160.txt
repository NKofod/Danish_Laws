I.
Indledning.
1. Danmark har med virkning fra den 1. oktober 1969  

 ratificeret Haagerkonventionen af 15. november 1965 om forkyndelse i udlandet  

 af retslige og udenretslige dokumenter i sager om civile eller kommercielle  

 spørgsmål.
Konventionen er aftrykt nedenfor som bilag.
 Konventionen er indtil nu foruden af Danmark ratificeret af Barbados, Den  

 Forenede Arabiske Republik, Finland, Norge, Storbritanien, Sverige og U.S.A.  

 Der vil ved senere ratifikationer af konventionen blive givet meddelelse  

 herom.
 2. I forholdet mellem de stater, der har ratificeret  

 konventionen, træder denne i stedet for artiklerne 1-7 i  

 Haagercivilproceskonventionerne af 17. juli 1905 (jfr. justitsministeriets  

 bekendtgørelse nr. 119 af 19. maj 1909) og 1. marts 1954 (jfr.  

 udenrigsministeriets bekendtgørelse nr. 33 af 7. juni 1960, Lovtidende C), i  

 den udstrækning staterne er deltagere i disse konventioner, jfr. art 22. I  

 øvrigt forbliver konventionerne af 1905 og 1954 i kraft, og de  

 tillægsaftaler, der er indgået i henhold til disse konventioner, er gældende  

 i samme omfang som hidtil, jfr. artiklerne 24 og 25. I forhold til Norge og  

 Sverige gælder fortsat de eksisterende aftaler om direkte korrespondance  

 mellem de lokale myndigheder, jfr. udenrigsministeriets bekendtgørelse nr. 59  

 af 20. oktober 1958 af protokol om indbyrdes retshjælp mellem Danmark, Norge  

 og Sverige (Lovtidende C), justitsministeriets cirkulære nr. 160 af 14.  

 november 1958 og justitsministeriets cirkulæreskrivelse nr. 124 af 15. maj  

 1961.
 I forholdet mellem stater, der ikke begge har ratificeret den nye  

 konvention, gælder reglerne i Haagercivilproceskonventionerne af 17. juli  

 1905 og 1. marts 1954, i den udstrækning staterne er deltagere i disse  

 konventioner, og de tillægsaftaler, der er indgået i henhold til disse  

 konventioner, er gældende i samme omfang som hidtil, jfr. justitsministeriets  

 cirkulære nr. 244 af 14. november 1960. I forholdet mellem Danmark og  

 Tyskland gælder udenrigsministeriets bekendtgørelser nr. 162 af 6. juli 1910,  

 nr. 15 og 16 af 29. januar 1932 og nr. 14 af 17. juni 1936 (Lovtidende C) om  

 simplificering af retshjælpsordningen mellem Danmark og Tyskland, jfr.  

 justitsministeriets cirkulære nr. 27 af 3. marts 1955 og justitsministeriets  

 cirkulæreskrivelse af 9. marts 1966. I forholdet mellem Danmark og Luxemburg  

 gælder udenrigsministeriets bekendtgørelser nr. 20 af 14. februar 1912 og nr.  

 57 af 11. marts 1932 om simplificering af retshjælpsordningen mellem Danmark  

 og Luxemborg.
II.
Konventionens område.
 3. Konventionen gælder alle sager om civile eller  

 kommercielle spørgsmål, hvor et retsligt eller udenretsligt dokument skal  

 sendes til forkyndelse i udlandet.
Konventionen gælder ikke, når adressen på den person, for hvem dokumentet  

 skal forkyndes, ikke kendes.
I så fald iværksættes forkyndelsen på den i  

 retsplejelovens § 160, stk. 1, foreskrevne måde.
Konventionen omfatter alene retslige dokumenter samt udenretslige  

 dokumenter, der hidrører fra myndigheder eller personer med retslig  

 kompetence, f.eks. notarer og stævningsmænd.
Udenretslige dokumenter af rent  

 privat karakter eller herkomst kan således ikke forkyndes efter konventionen.
III.
Fremgangsmåden ved forkyndelsen.
A.
Den sædvanlige fremgangsmåde.
 4. Med hensyn til den sædvanlige fremgangsmåde ved  

 forkyndelsen henvises til konventionens art. 2-7.
 5. Som centralmyndigheder efter art. 2 har de  

 kontraherede stater udpeget:
 Barbados: The Registrar of the Supreme Court of Barbados.
 Danmark:Justitsministeriet.
 Den Forenede Arabiske Republik: Le Ministere de la Justice, Cairo.
 Finland: Ministeriet foer Utrikesaerenderna, Riddaregatan 2, Helsingfors  

 17.
 Norge: Justisdepartementet, Akersgatan 42, Oslo.
 Storbritannien: Her Majesty's Principal Secretary of State for Foreign  

 Affairs.
 Sverige: Utrikesdepartementet, Juridiska byrån, Box 16121, S-10323  

 Stockholm 16.
 U.S.A.: The United States Department of State.
 6. I henhold til art. 18. har Storbritannien udpeget  

 følgende specialmyndigheder for henholdsvis England og Wales, Skotland og  

 Nordirland:
The Senior Master of the Supreme Court, Royal Courts of Justice, Strand,  

 London W.C.2, The Crown Agent for Scotland, Lord Advocate's Department, Crown Office, 9  

 Parliament Square, Edinburgh 1, The Registrar of the Supreme Court, Royal Courts of Justice, Belfast 1.
 7. Som kompetent til at udstede erklæring efter art. 6  

 har de kontraherende stater udpeget:
 Danmark: Den domstol, der har foranlediget forkyndelsen foretaget.
 Norge: Den underret eller byret, indenfor hvis distrikt forkyndelsen har  

 fundet sted.
 Storbritannien: De myndigheder, der er udpeget i henhold til art. 2 og 18.
 U.S.A.: The United States Department of State, The United States  

 Department of Justice og The United States Marshal eller Deputy Marshal for  

 den retskreds, hvor forkyndelse er foretaget.
8. Skal forkyndelse ske i overensstemmelse med art. 5,  

 stk. 1, kan den centrale myndighed forlange, at dokumentet affattes på eller  

 oversættes til det officielle sprog eller et af de officielle sprog i  

 modtagerstaten, jfr. art. 5, stk. 3. Storbritannien har erklæret, at de  

 britiske myndigheder vil stille krav om, at begge eksemplarer af dokumentet,  

 jfr. art. 3, stk. 2, skal være affattet på eller oversat til engelsk.
Sverige  

 har erklæret, at den centrale myndighed vil stille krav om, at dokumenter,  

 der skal forkyndes i henhold til art. 5 stk. 1, skal være affattet på eller  

 oversat til svensk.
9. Anmodninger og erklæringer i henhold til art. 3 og  

 6 samt det i art. 5, stk. 4, nævnte sammendrag af det dokument, der skal  

 forkyndes, afgives på de særlige blanketter, der er optaget som bilag til  

 vejledningen.
Særtryk af blanketterne vil kunne fås ved henvendelse til  

 Statens Trykningskontor (blanket A 24 med engelsk/dansk tekst og blanket A 25  

 med fransk/dansk tekst). (* 1) Blanketterne skal efter art. 7 udfyldes enten i forkyndelseslandets sprog  

 eller på fransk eller engelsk.
B.
Andre fremgangsmåder.
 10. Efter art. 8 har en kontraherende stat adgang til  

 uden anvendelse af tvang at forkynde retslige dokumenter for personer i  

 udlandet direkte ved dens diplomatiske eller konsulære repræsentanter.
 En stat kan erklære, at den modsætter sig sådan forkyndelse indenfor sit  

 territorium, medmindre dokumentet skal forkyndes for en statsborger i den  

 stat, hvorfra dokumentet hidrører.
 Som anført i justitsministeriets cirkulære nr. 244 af 14. november 1960  

 har Danmark ved tiltrædelsen af Haagercivilproceskonventionen af 1954 taget  

 forbehold over for direkte forkyndelse ved fremmede diplomatiske eller  

 konsulære repræsentanter, dog uden at forbeholdet har fået indflydelse på  

 overenskomsten mellem Danmark og Sverige af 12. marts 1912, jfr.  

 udenrigsministeriets bekendtgørelse nr. 50 af 21. marts 1912. Tilsvarende  

 forbehold over for den foreliggende konventions art. 8 er alene taget af Den  

 Forenede Arabiske Republik og Norge.
 11. Dokumenter, der skal forkyndes, kan som hidtil  

 fremsendes gennem afsenderlandets konsuler i forkyndelseslandet til de  

 kompetente myndigheder i dette land, jfr. art. 9, stk. 1.
 Som kompetente myndigheder har de kontraherende stater udpeget:
 Danmark: Den stedlige underretsdommer - for så vidt angår Københavns byret  

 og Århus by- og herredsret dog rettens præsident.
 Finland: Den myndighed, der er udpeget i henhold til art. 2.
 Norge: Den underret eller byret, indenfor hvis distrikt den person, for  

 hvem forkyndelsen skal ske, bor eller opholder sig.
 Storbritannien: De myndigheder, der er udpeget i henhold til art. 2 og 18.
 Sverige: Den myndighed, der er udpeget i henhold til art. 2.
 12. Hvor særlige forhold gør det nødvendigt, kan der  

 endvidere som hidtil ske fremsendelse ad diplomatisk vej, jfr. art. 9, stk.  

 2.
 13. Medmindre modtagerstaten modsætter sig det, er  

 konventionen, jfr. art. 10, ikke til hinder for:
 Danmarks ratifikation af konventionen er sket med forbehold om, at Danmark  

 modsætter sig den i art. 10, litra c, nævnte fremsendelsesmåde.
 Den Forenede Arabiske Republik og Norge har erklæret, at man modsætter sig  

 forkyndelse efter art. 10.
 Storbritannien har erklæret, at dokumenter, der ønskes forkyndt efter art.  

 10, litra b og c, kun vil blive modtaget af de i henhold til art. 2 og 18  

 udpegede myndigheder og kun fra myndigheder eller personer med retslig,  

 konsulær eller diplomatisk kompetence i andre kontraherende stater.
 Finland og Sverige har erklæret, at disse landes myndigheder ikke er  

 forpligtet til at medvirke til forkyndelse af dokumenter, der fremsendes på  

 nogen af de i art. 10, litra b og c, nævnte måder.
IV.
Omkostninger.
14. I lighed med art. 7 i  

 Haagercivilproceskonventionen af 1954 bestemmer art. 12 som udgangspunkt, at  

 forkyndelse efter konventionen er gratis.
Konventionen medfører dog ingen  

 udvidelse af pligten til foretagelse af gratis forkyndelse, idet der som  

 hidtil gøres undtagelse for omkostninger, der følger af arbejde udført af en  

 stævningsmand eller en person, som er kompetent efter modtagerstatens  

 lovgivning, eller som skyldes anvendelse af en særlig fremgangsmåde ved  

 forkyndelsen.
Konventionen er således ikke til hinder for, at der kræves  

 refusion af de udgifter til vederlag for forkyndelse, som påløber efter  

 retsplejelovens § 153, stk. 4, jfr. justitsministeriets bekendtgørelse nr.  

 465 af 22. september 1969. I almindelighed bør udgifterne dog som hidtil - i  

 overensstemmelse med tilsvarende ordninger i de øvrige lande, der har  

 tiltrådt civilproceskonventionerne, - afholdes af statskassen.
 15. Ifølge art. 23 indvirker konventionen ikke på art.  

 23 i Hagercivilproceskonventionen af 1905 eller art. 24 i  

 Haagercivilproceskonventionen af 1954 angående udgifter ved foretagelse af  

 forkyndelser i en sag, hvori der er tilstået gratis retshjælp, jfr.  

 justitsministeriets cirkulære nr. 244 af 14. november 1960, nr. 6, under  

 forudsætning af, at der benyttes de samme fremsendelsesmåder, som er  

 foreskrevet i de nævnte konventioner.
V.
Særregler til beskyttelse af udeblevne sagsøgte.
16. Medens de tidligere civilproceskonventioner har  

 været rene retshjælpsaftaler, fastsætter den nye konvention to regler vendt  

 mod urimelig anvendelse af udeblivelsesdomme.
Bestemmelserne tilsigter at  

 beskytte sagsøgte mod forkyndelsesformer, der er uegnede til at give ham  

 kendskab til dokumentet og dets indhold.
Begge regler forudsætter, at der  

 efter domstolslandets interne lovgivning har foreligget en pligt til at  

 forkynde en stævning (eller et tilsvarende dokument) i udlandet efter  

 konventionens regler.
Udebliver domfældte i et sådant tilfælde, må ifølge  

 art. 15 dommeren ikke afgøre sagen, før det er konstateret, at stævningen i  

 tilstrækkelig tid før retsmødet er forkyndt for sagsøgte i de former, der i  

 forkyndelseslandet er fastsat for forkyndelse i interne sager, eller faktisk  

 er afleveret til sagsøgte personligt eller på hans bopæl under anvendelse af  

 en anden af de i konventionen hjemlede fremgangsmåder.
En kontraherende stat  

 kan dog efter art. 15, stk. 2, erklære, at dommeren kan afsige  

 udeblivelsesdom, selv om bevis for forkyndelse eller faktisk aflevering til  

 sagsøgte ikke er modtaget, hvis stævningen er oversendt på en af de i  

 konventionen hjemlede fremgangsmåder, og der er gået mindst 6 måneder siden  

 oversendelsen, og man på trods af enhver rimelig anstrengelse ikke har  

 modtaget nogen bekræftelse fra modtagerstaten.
Endvidere kan dommeren i  

 påtrængende tilfælde træffe bestemmelse om foreløbige eller sikrende  

 foranstaltninger.
 Danmark, Norge, Storbritannien og U.S.A. har erklæret, at man vil udnytte  

 adgangen efter art. 15, stk. 2, således at domstolen under den anførte  

 betingelse kan afgøre en sag, selv om bestemmelsen i art. 15, stk. 1, ikke er  

 opfyldt.
17. Er udeblivelsesdom afsagt, og er fristerne for  

 anvendelse af sædvanlige retsmidler mod afgørelsen udløbet, skal dommeren  

 efter art. 16 have adgang til at fritage sagsøgte for virkningerne heraf,  

 hvis sagsøgte uden egen skyld ikke har fået kendskab til stævningen og dommen  

 i rette tid til at kunne forsvare sig eller anvende et ordinært retsmiddel,  

 og sagsøgtes materielle indsigelser mod afgørelsen ikke forekommer helt  

 grundløse.
Begæring om genoptagelse skal indgives inden en rimelig tid efter,  

 at sagsøgte har fået kendskab til dommen, og hvert land kan ved erklæring  

 over for det hollandske udenrigsministerium fastsætte en absolut frist på  

 ikke under et år fra dommens dato.
Genoptagelsesreglen gælder ikke person- og  

 familieretlige statusdomme.
 Danmark har erklæret, at spørgsmålet om genoptagelse af en sag, hvori en  

 person er dømt som udebleven, afgøres efter reglerne i retsplejelovens § 373  

 og § 374, jfr. § 434.
 Danmark og Storbritannien, for så vidt angår Skotland, har erklæret, at  

 man vil benytte adgangen efter art. 16, stk. 3, således at en anmodning om ny  

 behandling af sagen ikke vil blive imødekommet, hvis anmodningen fremsættes  

 mere end et år efter afgørelsen.
 Norge har erklæret, at en anmodning om ny behandling af sagen ikke vil  

 blive imødekommet, hvis anmodningen fremsættes mere end tre år efter  

 afgørelsen.
 U.S.A. har erklæret, at en anmodning efter art. 16 ikke vil blive  

 imødekommet, hvis anmodningen fremsættes mere end et år efter afgørelsen  

 eller fremsættes efter udløbet af den frist, der i de for vedkommende domstol  

 gældende processuelle regler er fastsat for fremsættelse af sådanne  

 anmodninger, såfremt denne udløber senere.
 18. Efter art. 29 kan enhver stat erklære, at  

 konventionen skal udstrækkes til alle de territorier, hvis internationale  

 forbindelser den varetager eller til et eller flere af dem.
 En sådan erklæring er af U.S.A. afgivet for samtlige enkeltstater under  

 forbundsstaten, the District of Columbia, Guam, Puerto Rico og Jomfruøerne.
 Justitsministeriet, den 28. januar 1970.
 Knud Thestrup.
/N.
Pontoppidan.
 Bilag.
 Konvention om forkyndelse i udlandet af retslige og udenretslige  

 dokumenter i sager om civile eller kommercielle spørgsmål.
De stater, der har undertegnet denne konvention, som ønsker at tilvejebringe egnede midler til at sikre, at retslige og  

 udenretslige dokumenter, som skal forkyndes i udlandet, bringes til  

 adressatens kundskab i tide, og som ønsker med dette formål for øje at forbedre den gensidige retshjælp  

 ved at forenkle og fremskynde fremgangsmåden, har besluttet at indgå en konvention herom og er blevet enige om følgende  

 bestemmelser:
 Artikel 1.
 Konventionen gælder alle sager om civile eller kommercielle spørgsmål,  

 hvor et retsligt eller udenretsligt dokument skal sendes til forkyndelse i  

 udlandet.
 Konventionen gælder ikke, når adressen på den person, for hvem dokumentet  

 skal forkyndes, ikke kendes.
 Kapitel I - Retslige dokumenter.
 Artikel 2.
 Hver kontraherende stat udpeger en central myndighed, som påtager sig at  

 modtage anmodninger om forkyndelse fra en anden kontraherende stat og at  

 efterkomme dem i overensstemmelse med art. 3-6.
 Hver stat organiserer den centrale myndighed i overensstemmelse med sig  

 egen lovgivning.
 Artikel 3.
 Den myndighed eller stævningsmand, som er kompetent efter lovgivningen i  

 den stat, hvorfra dokumentet hidrører, sender en anmodning svarende til det  

 forbillede, der er optaget som bilag til konventionen, til den centrale  

 myndighed i modtagerstaten, uden at legalisation eller iagttagelse af anden  

 lignende formalitet er nødvendig.
Det dokument, der skal forkyndes, eller en kopi heraf, skal vedlægges  

 anmodningen.
Anmodningen og dokumentet skal foreligge i to eksemplarer.
 Artikel 4.
 Finder den centrale myndighed, at anmodningen ikke opfylder konventionens  

 krav, underretter den straks rekvirenten herom med angivelse af dens  

 indvendinger mod anmodningen.
 Artikel 5.
Den centrale myndighed i modtagerstaten foretager eller lader foretage  

 forkyndelse af dokumentet enten Bortset fra det tilfælde, der er nævnt i første afsnit, litra b, kan  

 forkyndelse af dokumentet altid ske ved aflevering til adressaten, hvis han  

 modtager det frivilligt.
 Skal forkyndelse ske i overensstemmelse med første afsnit, kan den  

 centrale myndighed forlange, at dokumentet affattes på eller oversættes til  

 det officielle sprog eller et af de officielle sprog i modtagerstaten.
 Den del af anmodningen, som i overensstemmelse med det skema, der er  

 vedhæftet denne konvention, indeholder et sammendrag af det dokument, der  

 skal forkyndes, afleveres til adressaten sammen med dokumentet.
 Artikel 6.
 Den centrale myndighed i modtagerstaten eller en myndighed, som denne stat  

 her udpeget til formålet, afgiver en erklæring i overensstemmelse med det  

 forbillede, der er optaget som bilag til konventionen.
Erklæringen skal angive, at forkyndelsen er foretaget samt stedet og  

 datoen herfor og den person, til hvem dokumentet er afleveret.
Er forkyndelse  

 ikke fortaget, skal erklæringen angive det forhold, som har forhindret  

 forkyndelsen.
 Rekvirenten kan forlange, at en erklæring, som ikke er udstedt af den  

 centrale myndighed eller af en retslig myndighed, medunderskrives af en af  

 disse myndigheder.
 Erklæringen sendes direkte til rekvirenten.
 Artikel 7.
Standardteksten i det skema, der er vedhæftet denne konvention, skal altid  

 affattes på enten fransk elle engelsk.
Herudover kan teksten affattes på det  

 officielle sprog eller et af de officielle sprog i den stat, hvorfra  

 dokumenterne hidrører.
 De tilsvarende ubeskrevne steder skal udfyldes enten på modtagerstatens  

 sprog eller på fransk eller engelsk.
 Artikel 8.
 En kontraherende stat har adgang til uden anvendelse af tvang at forkynde  

 retslige dokumenter for personer i udlandet direkte ved dens diplomatiske  

 eller konsulære repræsentanter.
 En stat kan erklære, at den modsætter sig sådan forkyndelse indenfor sit  

 territorium, medmindre dokumentet skal forkyndes for en statsborger i den  

 stat, hvorfra dokumentet hidrører.
 Artikel 9.
 En kontraherende stat har desuden adgang til at benytte den konsulære vej  

 til at fremsende dokumenter, der skal forkyndes, til de myndigheder i en  

 anden kontraherende stat, som denne har udpeget i dette øjemed.
 En kontraherende stat kan benytte den diplomatiske vej til samme formål,  

 hvis særlige forhold gør dette nødvendigt.
 Artikel 10.
 Medmindre modtagerstaten modsætter sig det, er konventionen ikke til  

 hinder for:
 Artikel 11.
 Konventionen er ikke til hinder for, at kontraherende stater enes om at  

 tillade andre fremsendelsesmåder med henblik på forkyndelse af retslige  

 dokumenter end dem, der er foreskrevet i de foregående artikler, og især  

 direkte brevveksling mellem deres respektive myndigheder.
 Artikel 12.
 Forkyndelse af retslige dokumenter, der hidrører fra en kontraherende  

 stat, kan ikke give anledning til betaling eller refusion af afgifter eller  

 omkostninger i forbindelse med modtagerstatens tjenester.
 Rekvirenten skal betale eller refundere omkostninger, der følger af:
 Artikel 13.
 Modtagerstaten kan ikke nægte at efterkomme en anmodning om forkyndelse,  

 som opfylder kravene i konventionen, medmindre den finder, at udførelsen af  

 anmodningen vil gribe ind i dens suverænitet eller sikkerhed.
 Modtagerstaten kan ikke nægte at efterkomme en anmodning, blot fordi  

 sagens genstand ifølge statens interne lovgivning udelukkende henhører under  

 dens domstole, eller dens interne lovgivning ikke ville tillade det  

 rettergangsskridt, som ligger til grund for anmodningen.
 I tilfælde af nægtelse underretter den centrale myndighed straks  

 rekvirenten og angiver årsagerne til nægtelsen.
 Artikel 14.
 Vanskeligheder, der opstår i forbindelse med fremsendelse af retslige  

 dokumenter til forkyndelse, skal løses ad diplomatisk vej.
 Artikel 15.
 Når en stævning eller et tilsvarende dokument har skullet sendes til  

 udlandet med henblik på forkyndelse efter denne konvention, og sagsøgte ikke  

 er mødt, må dommeren ikke afgøre sagen, før det er fastslået, at:
 og at forkyndelsen eller afleveringen i hvert af disse tilfælde har fundet  

 sted i så god tid, at sagsøgte har kunnet varetage sine interesser under  

 sagen.
 En kontraherende stat har adgang til at erklære, at dommeren, uanset  

 bestemmelserne i denne artikels første afsnit, kan afgøre sagen, selv om  

 erklæring om forkyndelse eller aflevering ikke er modtaget, hvis alle de  

 følgende betingelser er opfyldt:
 Uanset bestemmelserne i de foregående afsnit kan dommeren i påtrængende  

 tilfælde træffe bestemmelse om en hvilken som helst foreløbig eller sikrende  

 foranstaltning.
 Artikel 16.
 Når en stævning eller et tilsvarende dokument har skullet sendes til  

 udlandet til forkyndelse efter denne konvention, og der er truffet en  

 afgørelse mod en sagsøgt, som ikke er mødt, skal dommeren have adgang til at  

 fritage sagsøgte for virkningerne af, at fristen for anvendelse af retsmidler  

 er udløbet, hvis følgende betingelser er opfyldt:
 Anmodning om sådan fritagelse skal fremsættes inden en rimelig tid efter,  

 at sagsøgte har fået kendskab til dommen.
 En kontraherende stat kan erklære, at anmodningen ikke vil blive  

 imødekommet, hvis den fremsættes efter udløbet af en frist, som angives i  

 erklæringen, men som ikke kan være kortere end et år efter afgørelsen.
 Denne artikel gælder ikke afgørelser om personers status eller handleevne.
 Kapitel II - Udenretslige dokumenter.
 Artikel 17.
 Udenretslige dokumenter hidrørende fra myndighederne eller fra personer  

 med retlig kompetence i en kontraherende stat kan sendes til forkyndelse i en  

 anden kontraherende stat på de i konventionen hjemlede måder og vilkår.
 Kapitel III - Almindelige bestemmelser.
 Artikel 18.
 En kontraherende stat kan udpege andre myndigheder udover den centrale  

 myndighed og skal i så fald fastsætte rækkevidden af deres kompetence.
 Rekvirenten skal dog i alle tilfælde have ret til at henvende sig direkte  

 til den centrale myndighed.
 Forbundsstater har adgang til at udpege mere end en central myndighed.
 Artikel 19.
 Konventionen er ikke til hinder for, at den interne lovgivning i en  

 kontraherende stat tillader andre former for fremsendelse af dokumenter fra  

 udlandet til forkyndelse på dens territorium end dem, der er foreskrevet i de  

 foregående artikler.
 Artikel 20.
 Konventionen er ikke til hinder for, at kontraherende stater enes om at  

 fravige:
 Artikel 21.
 En kontraherende stat skal enten ved deponering af sit ratifikations-  

 eller tiltrædelsesinstrument eller senere underrette det nederlandske  

 udenrigsministerium om følgende:
 En kontraherende stat skal ligeledes i påkommende tilfælde give  

 underretning om:
 Artikel 22.
 Konventionen træder i forholdet mellem de stater, der har ratificeret den,  

 i stedet for artiklerne 1-7 i konventionerne angående civilprocessen,  

 undertegnet i Haag den 17. juli 1905 og den 1. marts 1954, i den udstrækning  

 staterne er deltagere i disse konventioner.
 Artikel 23.
 Konventionen indvirker ikke på anvendelsen af artikel 23 i konventionen  

 angående civilprocessen, undertegnet i Haag den 17. juli 1905, eller artikel  

 24 i konventionen angående civilprocessen, undertegnet i Haag den 1. marts  

 1954.
 Disse artikler skal dog kun anvendes, hvis der benyttes de samme  

 fremsendelsesmåder, som er foreskrevet i de nævnte konventioner.
 Artikel 24.
 Tillægsaftaler til konventionerne af 1905 og 1954, som de kontraherende  

 stater har indgået, anses for anvendelige også på denne konvention, medmindre  

 de pågældende stater aftaler andet.
 Artikel 25.
 Uden præjudice for bestemmelserne i artikel 22 og 24 griber konventionen  

 ikke ind i andre konventioner, som de kontraherende stater er eller bliver  

 deltagere i, og som indeholder bestemmelser om forhold, der omfattes af denne  

 konvention.
 Artikel 26.
 Konventionen er åben for undertegnelse af de stater, som var repræsenteret  

 ved Den international-privatretlige Haager-konferences 10. samling.
 Den skal ratificeres, og ratifikationsinstrumenterne skal deponeres i det  

 nederlandske udenrigsministerium.
 Artikel 27.
 Konventionen træder i kraft den 60. dag efter, at det tredie  

 ratifikationsinstrument er deponeret som fastsat i artikel 26, stk. 2.
 For hver undertegnende stat, der ratificerer senere, træder konventionen i  

 kraft den 60. dag efter deponeringen af denne stats ratifikationsinstrument.
 Artikel 28.
 Enhver stat, der ikke var repræsenteret på Den international-privatretlige  

 Haager-konferences 10. samling, kan tiltræde denne konvention, efter at den  

 er trådt i kraft i henhold til artikel 27, stk. 1. Tiltrædelsesinstrumentet  

 deponeres i det nederlandske udenrigsministerium.
 Konventionen træder ikke i kraft for en sådan stat, hvis en stat, som har  

 ratificeret konventionen før deponeringen af tiltrædelsesinstrumentet,  

 fremsætter en indsigelse derimod, som meddeles det nederlandske  

 udenrigsministerium inden seks måneder efter den dato, da ministeriet  

 underrettede staten om tiltrædelsen.
 Fremsættes der ikke en sådan indsigelse, træder konventionen i kraft for  

 den tiltrædende stat den første dag i måneden efter udløbet af den sidste af  

 de frister, som er nævnt i foregående stykke.
 Artikel 29.
 Enhver stat kan ved undertegnelsen, ratifikationen eller tiltrædelsen  

 erklære, at konventionen skal udvides til alle de territorier, hvis  

 internationale forbindelser den varetager, eller til et eller flere af dem.  

 En sådan erklæring har virkning fra konventionens ikrafttræden i forhold til  

 vedkommende stat.
 Efter dette tidspunkt skal sådanne udvidelser meddeles det nederlandske  

 udenrigsministerium.
 Konventionen træder i kraft for de territorier, som omfattes af  

 udvidelsen, den 60. dag efter den underretning, der er omtalt i foregående  

 stykke.
 Artikel 30.
 Konventionen gælder i fem år fra den dag, den træder i kraft efter artikel  

 27, stk. 1, selv for stater, som har ratificeret eller tiltrådt den senere.
 Konventionen fornyes stiltiende for fem år ad gangen, medmindre den  

 opsiges.
 Opsigelsen skal mindst seks måneder før femårsperiodens udløb meddeles det  

 nederlandske udenrigsministerium.
 Opsigelsen kan begrænses til enkelte af de territorier, som konventionen  

 omfatter.
 Opsigelsen har kun virkning i forhold til den stat, som har afgivet den.  

 Konventionen forbliver i kraft for de øvrige kontraherende stater.
 Artikel 31.
 Det nederlandske udenrigsministerium skal give underretning om følgende  

 til de stater, der er omtalt i artikel 26, og til de stater, som har tiltrådt  

 konventionen efter artikel 28:
 Til bekræftelse heraf har undertegnede, der er behørigt bemyndigede  

 dertil, undertegnet denne konvention.
 Udfærdiget i Haag den 15. november 1965 på fransk og engelsk, idet begge  

 tekster har samme gyldighed i eet eksemplar, som deponeres i den nederlandske  

 regerings arkiver, og hvoraf en bekræftet genpart ad diplomatisk vej  

 tilsendes hver af de stater, som var repræsenteret på Den  

 international-privatretlige Haager-konferences 10. samling.
Bilag ANMODNING OM FORKYNDELSE I UDLANDET AF RETSLIGE ELLER UDENRETSLIGE DOKUMENTER Konvention om forkyndelse i udlandet af retslige og udenretslige  

 dokumenter i sager om civile eller kommercielle spørgsmål, undertegnet i Haag  

 den 15. november 1965.
Rekvirentens navn og adresse Den modtagende myndigheds adresse Undertegnede rekvirent har herved den ære at fremsende - i to eksemplarer  

 - de nedenfor nævnte dokumenter og skal i overensstemmelse med ovennævnte  

 konventions artikel 5 anmode om, at et eksemplar af dokumenterne snarest må  

 blive forkyndt for adressaten:
(navn og adresse) (a)i overensstemmelse med reglerne i konventionens artikel 5, stk. 1,  

 litra a (* A).
 (b)ved anvendelse af følgende særlige fremgangsmåde (artikel 5, stk. 1,  

 litra b) (* A):
 (c)ved overlevering til ham, dersom han modtager det frivilligt (artikel  

 5, stk. 2) (* A).
 Den modtagende myndighed anmodes om at tilbagesende eller at foranledige  

 tilbagesendt et eksemplar af dokumenterne - og bilagene (* A) - til  

 rekvirenten med erklæring som angivet på omstående side.
Fortegnelse over dokumenter den Underskrift og/eller stempel.
(* A) Det ikke benyttede udstreges ERKLÆRING Undertegnede myndighed har herved den ære i overensstemmelse med  

 konventionens artikel 6 at bekræfte, - den (dato) - på/i (sted, gade, husnummer) - på en af de følgende i artikel 5 hjemlede fremgangsmåder:
 De i anmodningen nævnte dokumenter er overleveret til:
- (vedkommendes navn og stilling) - tilknytning til adressaten (familiemæssig, forretningsmæssig eller  

 anden):
 I overensstemmelse med konventionens artikel 12, stk. 2, anmodes  

 rekvirenten om at betale eller refundere de i vedlagte bilag nærmere angivne  

 omkostninger (* A).
Bilag Tilbagesendte dokumenter:
 I givet fald dokumenter, der viser, at anmodningen er efterkommet:
den Underskrift og/eller stempel (* A) Det ikke benyttede udstreges SAMMENDRAG AF DOKUMENTET Konvention om forkyndelse i udlandet af retslige og udenretslige  

 dokumenter i sager om civile eller kommercielle spørgsmål, undertegnet i Haag  

 den 15. november 1965.
(artikel 5, stk. 4) Navn og adresse på den anmodende myndighed:
 Oplysninger om parterne (* B):
RETSLIGT DOKUMENT (* C) Dokumentets art og formål:
 Sagens karakter og i givet fald genstandens værdi:
 Tid og sted for retsmødet (* C):
 Domstolen, der har truffet afgørelsen (* C):
 Datoen for domstolens afgørelse (* C):
 Tidsfrister angivet i dokumentet (* C):
UDENRETSLIGT DOKUMENT(* C) Dokumentets art og formål:
 Tidsfrister angivet i dokumentet (* C):
 (* B) Hvis der er anledning dertil, angives navn og adresse på den person,  

 der har interesse i forkyndelsen.
 (* C) Udstreges, hvis overflødigt.
