Landsskatteretskendelse af 30. april 2003 vedr.
Fikseret  

 rente  indbetaling af erstatning Der klages over, at A ApS er anset for skattepligtig af  

 forrentningen af anpartshaverlån.
Landsskatterettens  

 afgørelse Indkomstårene1999, 2000 og 2001 Skattemyndigheden har anset selskabet for skattepligtig af  

 renteindtægt på hhv. 61.096 kr., 80.505 kr. og 75.376 kr. fra anpartshaverlån  

 i  

 henhold til ligningslovens § 2, stk. 1.
 Landsskatteretten nedsætter for alle tre indkomstår den  

 skattepligtige renteindtægt til 0 kr.
Sagens oplysninger Selskabet havde til formål at drive virksomhed med investering i  

 aktier og andre værdipapirer.
Selskabet havde regnskabsår i perioden 1. maj  

 til  

 30. april.
Anpartskapitalen var ejet af B, C, D og E med 24 pct. hver, mens  

 de  

 resterende 4 pct. var ejet af F A/S.
Dette selskab var ejet af ovenstående  

 anpartshavere  

 og A ApS.
Det  

    

  

 væsentligste aktiv i A ApS  

 var et tilgodehavende på selskabets fire hovedanpartshavere.
Tilgodehavendet  

 udgjorde ifølge selskabets regnskaber henholdsvis 1.341.754 kr., 1.341.754  

 kr.  

 og 1.058.095 kr. i indkomstårene 1999-2001. Tilgodehavendet var opstået ved,  

 at  

 A ApS, B, C, D og E havde indgået forlig i juli 1998 med Kammeradvokaten i en  

 selskabstømmersag i forbindelse med parternes salg af anparterne i selskabet  

 G  

 ApS.
Hver af parterne ejede 20 pct. af anpartskapitalen i G ApS, og alle  

 parterne anerkendte i forliget, at de in solidum var erstatningsansvarlige  

 for  

 et samlet beløb på 1.331.754 kr.
A ApS betalte den 27. juli 1998 beløbet i  

 henhold til forliget på vegne af alle parterne, hvorefter der blev optaget et  

 tilgodehavende hos anpartshaverne i regnskabet.
Selskabet rettede herefter  

 regreskrav mod rådgiverne i forbindelse med selskabstømningen.
I forlængelse  

 heraf blev der indgået forlig om aktieafgift med advokat, hvorefter selskabet  

 den 4. juli 2000 modtog 103.659,44 kr., som fordringen blev nedbragt med.  

 Fordringen på hovedanpartshaverne blev ikke forrentet.
Den stedlige kommunes  

 afgørelse For indkomstårene 1999-2001 er selskabet blevet anset for  

 skattepligtig af en fikseret renteindtægt på henholdsvis 61.096 kr., 80.505  

 kr.  

 og 75.376 kr.
Ved selskabets betaling af forligsbeløbet erhvervede selskabet  

 ifølge skattemyndighederne regresfordringer på anpartshaverne på i alt 4/5 af  

 beløbet, hvilket svarede til ansvarsfordelingen i forliget.
Disse  

 regresfordringer måtte sidestilles med anpartshaverlån til B, C, D og E på  

 hver  

 268.351 kr.
I forbindelse med modtagelsen af beløbet på 103.659,44 kr. den 4.  

 juli 2000 har myndighederne anset fordringerne for nedbragt forholdsmæssigt,  

 hvorefter de enkelte fordringer var på 211.619 kr.
Skattemyndighederne har anset fordringerne for omfattede af  

 ligningslovens § 2, stk. 1 og konstateret, at den manglende forrentning af  

 anpartshaverlånene ikke svarede til, hvad der ville være aftalt mellem  

 uafhængige parter.
Det er endvidere indgået i vurderingen, at selskabet ikke  

 har kunnet påvise en forretningsmæssig begrundelse for den manglende  

 forrentning.
Myndighederne har herefter anset selskabet for skattepligtig af  

 en  

 fikseret renteindtægt af anpartshaverlånene i indkomstårene 1999-2001.  

 Forrentningen  

 er blevet skønsmæssigt ansat til 7,5 pct., hvilket var baseret på et  

 gennemsnit  

 af diskontoen med tillæg af 4 pct.
Under hensyn til, at ingen af  

 anpartshaverne  

 var ansat i selskabet er den manglende forrentning blevet anset for maskeret  

 udlodning til anpartshaverne.
Klagerens påstand og  

 argumenter Selskabets repræsentant har nedlagt påstand om, at selskabets  

 skatteansættelse foretages i overensstemmelse med det selvangivne, idet der  

 ikke har været grundlag for at fiksere renteindtægter i selskabet, jf.  

 ligningslovens § 2, stk. 1. Repræsentanten har forklaret, at der i  

 forbindelse  

 med selskabets indbetaling til Kammeradvokaten blev anlagt regressager mod de  

 tidligere rådgivere, samt at selskabets advokat på dette tidspunkt vurderede,  

 at det var realistisk, at parterne ville kunne få refunderet den betalte  

 erstatning fuldt ud.
Man havde endvidere en forventning om, at selskabet  

 ville  

 modtage en forrentning af udlægget i form af procesrenter.
Udviklingen i  

 retspraksis viste imidlertid, at sælgere af overskudsselskaber selv havde et  

 erstatningsansvar vedrørende den såkaldte berigelse, hvorfor selskabet ikke  

 længere havde udsigt til at få hele beløbet dækket af rådgiverne.  

 Anpartshaverne indbetalte derfor i oktober 2001 hver et forholdsmæssigt beløb  

 svarende til det forventede tab.
I september 2002 kunne det endelige tab  

 gøres  

 opgøres, hvorefter selskabet modtog betaling fra anpartshaverne inkl.  

 forrentning.
Repræsentanten har herefter konkluderet, at der ikke har været  

 grundlag for at foretage en løbende korrektion af forrentningen, idet der  

 ikke  

 eksisterede en kendt hovedstol i de pågældende indkomstår, samt at renten  

 først  

 kunne opgøres og være forfalden på tidspunktet, hvor den fordringen kunne  

 opgøres endeligt.
Det var således ikke unormalt, at den mest likvide part i  

 en  

 fælles retssag foretog udlægget på vegne af de øvrige parter, samt at denne  

 part modtog en forrentning herfor.
Endelig har repræsentanten påpeget, at den  

 valgte fremgangsmåde var både praktisk og forretningsmæssigt begrundet, samt  

 at  

 den ikke var afledt af aktionærforholdet.
Landsskatterettens  

 bemærkninger og begrundelse Ved selskabets betaling af 1.341.754 kr. til Kammeradvokaten den  

 27. juli 1998 i henhold til forliget erhvervede selskabet samtidig  

 regresfordringer på B, C, D og E i forhold til ansvarsfordelingen, der var  

 ligelig.
Selskabet havde herefter fordringer, der måtte sidestilles med  

 anfordringstilgodehavender, på de fire anpartshavere på hver 268.351 kr.  

 Fordringerne henstod uforrentede.
 Selskabet skal ved opgørelsen af den skattepligtige indkomst  

 anvende priser og vilkår for økonomiske transaktioner i overensstemmelse med,  

 hvad der kunne være opnået, hvis transaktionerne var afsluttet mellem  

 uafhængige parter, jf. ligningslovens § 2, stk. 1. Det bemærkes, at  

 ligningslovens § 2 er en lovfæstelse af den praksis vedrørende  

 rentefiksering,  

 der blev anset for ulovhjemlet ved Højesterets dom trykt i TfS 1998.199.
 Af ligningslovens § 2, stk. 2 fremgår det, at der ved kontrol  

 forstås ejerskab eller rådighed over stemmerettigheder som nævnt i  

 selskabsskattelovens § 32, stk. 6, 1. pkt., og § 16 H, stk. 2, 2. pkt., dog  

 således at der direkte eller indirekte skal ejes mere end 50 pct. af  

 aktiekapitalen eller rådes over mere end 50 pct. af stemmerne.
Under hensyn til, at de fire anpartshavere alene hver ejede 24  

 pct. af anpartskapitalen i selskabet, udgør anpartshaverlånene ikke  

 økonomiske  

 transaktioner, der er omfattet af ligningslovens § 2, stk. 1, jf. stk. 2. Der  

 er herefter ikke grundlag for at foretage en korrektion af forrentningen af  

 anpartshaverlånene.
Den påklagede ansættelse nedsættes i overensstemmelse  

 hermed.
