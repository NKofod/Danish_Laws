Fremsat den 25. januar 2006 af Transport- og  

 Energiministeren (Flemming Hansen) Forslag til lov  

 om ændring af lov om Ørestaden m.v.
(Opløsning af  

 Østamagerbaneselskabet I/S) § 1 I lov nr. 477 af 24. juni 1992 om Ørestaden m.v., som  

 ændret senest ved lov nr. 386 af 6. juni 2002, foretages følgende ændring:
 1.  

  

 Efter § 15 og før overskriften »Andre  

 bestemmelser« indsættes:
»Opløsning af Østamagerbaneselskabet I/S § 15 a.  

  

 Østamagerbaneselskabet I/S  

 opløses med virkning fra 1. januar 2007. Østamagerbaneselskabets aktiver og  

 passiver, rettigheder og pligter overtages med virkning fra 1. januar 2007 af  

 Ørestadsselskabet I/S.
Københavns Amtskommunes rettigheder og pligter  

 over  

 for Østamagerbaneselskabet I/S overtages ligeledes med virkning fra 1.  

 januar 2007 af Ørestadsselskabet I/S forud for overførslen af Københavns  

 Amtskommunes øvrige aktiver og passiver samt rettigheder og pligter til andre  

 myndigheder end Ørestadsselskabet I/S efter lov om visse  

 proceduremæssige  

 spørgsmål i forbindelse med kommunalreformen.
Stk. 2.  

  

 Tinglysning  

 og registrering af Ørestadsselskabet I/S´ rettigheder og pligter kan ske  

 på grundlag af denne lov.« § 2 Loven træder i kraft den 1. januar 2007.
Bemærkninger til lovforslaget Almindelige bemærkninger Lovforslaget indebærer for det første, at  

 Østamagerbaneselskabet I/S opløses. Østamagerbaneselskabet I/S ejes  

 af Københavns Amtskommune (45 pct.) og Ørestadsselskabet I/S (55 pct.)  

 og  

 har til opgave at anlægge metroens 3. etape, Østamagerbanen.
For det andet  

 indebærer lovforslaget, at Ørestadsselskabet I/S overtager  

 Østamagerbaneselskabet I/S´ aktiver og passiver, rettigheder og pligter  

 pr. 1. januar 2007. For det tredje præsiceres det i lovforslaget, at  

 Københavns  

 Amtskommunes rettigheder og pligter over for Østamagerbaneselskabet I/S  

 overtages af Ørestadsselskabet I/S forud for overførslen af Københavns  

 Amtskommunes øvrige aktiver og passiver samt rettigheder og pligter til andre  

 myndigheder end Ørestadsselskabet I/S efter lov om visse  

 proceduremæssige  

 spørgsmål i forbindelse med kommunalreformen.
1.1. Baggrund Amtskommunerne nedlægges pr. 1. januar 2007, og i den  

 forbindelse skal der tages stilling til, hvad der skal ske med Københavns  

 Amtskommunes ejerandel i Østamagerbaneselskabet I/S.
Spørgsmålet om, hvad der skulle ske med metroen, blev holdt  

 ude af lovgivningen vedrørende kommunalreformen, fordi regeringen i oktober  

 2004 besluttede, at der skulle arbejdes mod en aftale om anlæggelse af en  

 cityring  

 og i forbindelse hermed en omorganisering af Ørestadsselskabet I/S og  

 Københavns Havn A/S.
Det har således været forventningen, at spørgsmålet om,  

 hvad der skulle ske med Københavns Amtskommunes ejerandel, ville blive løst i  

 forbindelse med lovforslaget om omorganisering af Ørestadsselskabet I/S  

 og  

 Københavns Havn A/S.
Sagen kan imidlertid ikke længere afvente fremsættelse af  

 et lovforslag om omorganisering af Ørestadsselskabet I/S og Københavns  

 Havn A/S, idet der inden den 1. april 2006 skal indgås aftale om deling af  

 bl.a. amtskommunens aktiver og passiver samt rettigheder og pligter.
Forinden  

 delingsforhandlingernes afslutning, skal der således tages stilling til  

 spørgsmålet om, hvad der skal ske med Københavns Amtskommunes ejerandel i  

 Østamagerbaneselskabet I/S.
 Østamagerbaneselskabet I/S er stiftet af  

 Ørestadsselskabet I/S sammen med Københavns Amtskommune, jf. § 1,  

 stk. 3, i lov om Ørestaden m.v., lov nr. 477 af 24. juni 1992, jf.  

 Folketingstidende 1991-92 (Folketingets Forhandlinger 84, 1805, 10661,  

 11116, A  

 263, B 2663 samt C 1433),  

 som bl.a. blev ændret ved lov nr. 1091 af 21. december 1994, jf.  

 Folketingstidende 1994-95, (Folketingets Forhandlinger 259, 494, 1649,  

 1802, A  

 316, B 69 samt C 77).  

 Selskabet blev stiftet den 12. september 1995.
 Østamagerbaneselskabets opgaver er at anlægge metroens 3.  

 etape, Østamagerbanen, der går fra Lergravsparken til Københavns Lufthavn.  

 Desuden skal Østamagerbaneselskabet I/S sammen med  

 Ørestadsselskabet I/S  

 og Frederiksbergbaneselskabet I/S udbyde driften af metroen.
Beslutningen om at anlægge Østamagerbanen (metroens 3.  

 etape) blev i henhold til § 5, stk. 1, 2. pkt., i lov om Ørestaden  

 m.v., først truffet efter, at der var truffet beslutning om etablering af  

 Ørestadsbanen (metroens 1. etape) og Frederiksbergbanen (metroens 2. etape).  

 Det var en forudsætning for beslutningen, at Ørestadsselskabet I/S  

 vurderede, at det økonomiske grundlag for at etablere banen var til stede,  

 samt  

 at Københavns Amtskommune forpligtede sig til at finansiere sin andel af  

 anlægsudgifterne.
I april 2002 blev der mellem Københavns Amtskommune,  

 Københavns Kommune og Trafikministeriet med tilslutning fra Tårnby Kommune  

 indgået en aftale om vilkårene for etablering af metroens 3. etape.
Aftalen  

 blev efterfølgende tiltrådt af Folketingets Finansudvalg.
 Da Østamagerbaneselskabet I/S er oprettet med hjemmel  

 i lov om Ørestaden m.v., og selskabet har iværksat anlægsarbejdet, kræver en  

 opløsning af selskabet en ændring af loven.
 Der skal tillige skabes hjemmel til, at Ørestadsselskabet I/S,  

 der ejes af Københavns Kommune (55 pct.) og staten (45 pct.), kan overtage  

 Københavns Amtskommunes ejerandel.
1.2. Indhold Lovforslaget giver hjemmel til, at Østamagerbaneselskabet I/S  

 likvideres, samt hjemmel til at Ørestadsselskabet I/S kan overtage  

 ansvaret for Østamagerbanen. Ørestadsselskabet I/S, som ejes af  

 Københavns  

 Kommune (55 pct.) og transport- og energiministeren (45 pct.), overtager  

 således Østamagerbaneselskabet I/S´ aktiver og passiver, rettigheder og  

 pligter, således at det samlede ansvar for Østamagerbanen fremover påhviler  

 Ørestadsselskabet I/S.
I forvejen ejer Ørestadsselskabet I/S 55  

 pct. af  

 Østamagerbaneselskabet I/S, de resterende 45 pct. ejes af Københavns  

 Amtskommune.
Det foreslås, at det nuværende Ørestadsselskab I/S  

 overtager Københavns Amtskommunes ejerandel i  

 Østamagerbaneselskabet I/S,  

 fordi denne løsning vil indebære de fleste fordele for metroprojektet, bl.a.  

 fordi den nuværende ansvars- og risikofordeling mellem staten og Københavns  

 Kommune på den måde bibeholdes.
Desuden bibeholdes der et klart ejeransvar  

 for  

 metroprojektet på Amager med kun to ejere.
Forslaget om, at Ørestadsselskabet I/S overtager  

 Københavns Amtskommunes ejerandel i Østamagerbaneselskabet I/S,  

 indebærer,  

 at amtskommunens ejerandel i Østamagerbaneselskabet I/S ikke vil være  

 omfattet af de generelle regler om overførslen af bl.a. amtskommunernes  

 aktiver  

 og passiver samt rettigheder og pligter, der er fastsat ved procedureloven  

 (lov  

 nr. 539 af 24. juni 2005) og procedurebekendtgørelsen (bekendtgørelse nr. 877  

 af 16. september 2005). Amtskommunens ejerandel i  

 Østamagerbaneselskabet I/S  

 vil således ikke skulle indgå i de delingsforhandlinger, der pågår mellem  

 amtskommunen og de myndigheder, der modtager opgaver fra amtskommunen, eller  

 i  

 myndighedernes aftale eller delingsrådets beslutning om fordelingen af  

 amtskommunens aktiver og passiver m.v.
Det bemærkes i den forbindelse, at den  

 opgaveflytning, der sker med lovforslaget fra Østamagerbaneselskabet I/S  

 til Ørestadsselskabet I/S, ikke er omfattet af procedurelovens regler.
Det foreslås, at opløsningen af Østamagerbaneselskabet I/S  

 sker med virkning fra 1. januar 2007, og at Ørestadsselskabet I/S fra  

 samme dato overtager samtlige Østamagerbaneselskabets aktiver og passiver og  

 indtræder i samtlige Østamagerbaneselskabets rettigheder og pligter.
Som en  

 konsekvens heraf foreslås det præciseret, at Københavns Amtskommunes  

 rettigheder og pligter over for Østamagerbaneselskabet I/S ligeledes med  

 virkning fra den 1. januar 2007 overtages af Ørestadsselskabet I/S forud  

 for den overførsel af Københavns Amtskommunes øvrige aktiver og passiver samt  

 rettigheder og pligter til andre myndigheder end Ørestadsselskabet I/S,  

 der sker efter procedurelovens regler.
Lovforslaget indebærer således, at Ørestadsselskabet I/S  

 også overtager den del af Østamagerbaneselskabets gæld, der skulle være  

 finansieret af Københavns Amtskommune, hvis amtskommunen ikke blev nedlagt.  

 Det  

 bemærkes i den forbindelse, at Østamagerbaneselskabet I/S ifølge  

 selskabets likviditetsbudget pr. 1. januar 2007 vil have en gæld på ca. 120  

 mio. kr.
Denne gæld vedrører primært finansieringsomkostninger.
Københavns  

 Amtskommune ville, hvis amtskommunen ikke blev nedlagt med udgangen af 2006,  

 som medejer af Østamagerbaneselskabet I/S skulle finansiere en del af  

 denne gæld svarende til ca. 55 mio. kr., jf. § 5, stk. 1, 2. pkt.,  

 i  

 lov om Ørestaden.
Københavns Amtskommunes gæld til  

 Østamagerbaneselskabet I/S  

 bortfalder ved amtskommunens nedlæggelse med udgangen af 2006. Københavns  

 Amtskommunes finansieringsforpligtelse i forhold til den omhandlede del af  

 Østamagerbaneselskabets gæld overføres således ikke til de myndigheder, der  

 modtager  

 opgaver fra amtskommunen i henhold til lovgivningen vedrørende  

 kommunalreformen.
Københavns Amtskommune har i Kommunekredit optaget  

 kortfristede lån til finansiering af de indskud i  

 Østamagerbaneselskabet I/S,  

 som amtskommunen har foretaget og foretager inden den 1. januar 2007. Lånene  

 forfalder efter den 1. januar 2007, dvs. efter amtskommunens nedlæggelse.  

 Denne  

 finansieringsgæld, der kan opgøres til ca. 695 mio. kr. pr. 1. januar 2007,  

 er  

 ikke omfattet af dette lovforslag, men er omfattet af reglerne i  

 procedureloven  

 og procedurebekendtgørelsen (bekendtgørelse nr. 877 af 16. september 2005) og  

 indgår således i delingsforhandlingerne.
Efter procedurebekendtgørelsens  

 regler  

 vil de omhandlede lån indgå i opgørelsen og fordelingen af amtskommunens  

 nettoformue,  

 der som udgangspunkt skal fordeles med 11 pct. til staten, 74 pct. til Region  

 Hovedstaden og 15 pct. til kommunerne i Københavns Amt, jf.  

 procedurebekendtgørelsens  

 § 4, stk. 2.
 Anlægsprocessen for Østamagerbanen forløber som planlagt,  

 og Østamagerbanen forventes at kunne tages i brug i efteråret 2007.
I forbindelse med opløsningen af Østamagerbaneselskabet I/S  

 skal der ske en likvidation af interessentskabet, og de bagved liggende  

 interessentskabskontrakter bortfalder.
Da det er Ørestadsselskabet I/S,  

 som er ejet af Københavns Kommune og staten, der skal overtage  

 Østamagerbanen,  

 og Ørestadsselskabet I/S i forvejen hæfter umiddelbart og solidarisk,  

 forventes Østamagerbaneselskabets kreditorer uden videre at ville acceptere  

 debitorskiftet.
Der bliver derfor ikke tale om, at nogen kreditorer kan  

 anmelde  

 et krav over for Københavns Amtskommune.
Københavns Kommune vil, via sit ejerskab af  

 Ørestadsselskabet I/S sammen med staten, med den foreslåede løsning få  

 ansvaret for en metrostrækning med linjeføring gennem Tårnby Kommune, uden at  

 Tårnby Kommune eller andre lokale parter selv hæfter for anlæg eller drift af  

 banen.
Der er ikke mulighed for at indgå en aftale om, at  

 Ørestadsselskabet I/S  

 - og dermed Københavns Kommune - overtager Østamagerbanen efter de  

 almindelige  

 kommunalretlige grundsætninger om kommunernes opgavevaretagelse (de såkaldte  

 kommunalfuldmagtsregler), og det er derfor nødvendigt med en lovhjemmel.
2. Økonomiske og administrative konsekvenser for  

 det offentlige Københavns Amtskommune vil den 1. januar 2007 have betalt  

 ca. 630 mio. kr. (2006-priser) til Østamagerbaneselskabet I/S stort set  

 svarende til amtets andel af de samlede anlægsudgifter på metroens 3. etape  

 på  

 i alt ca. 1.670 mio. kr. (2006-priser).
Østamagerbaneselskabet I/S vil imidlertid ifølge  

 selskabets likviditetsbudget pr. 1. januar 2007 have en gæld på ca. 120 mio.  

 kr.
Denne gæld skyldes primært finansieringsomkostninger.
Københavns  

 Amtskommune  

 ville  hvis amtskommunen ikke blev nedlagt med udgangen af 2006   

 efter lov om  

 Ørestaden være forpligtet til at finansiere en andel af denne gæld svarende  

 til  

 ca. 55 mio. kr.
Den resterende del af Østamagerbaneselskabets gæld ville  

 efter  

 gældende regler skulle finansieres af Ørestadsselskabet I/S, som ejer 55  

 pct. af Østamagerbaneselskabet I/S.
Lovforslaget indebærer, at  

 Ørestadsselskabet I/S overtager den samlede gæld i  

 Østamagerbaneselskabet I/S,  

 herunder den del af gælden, som amtskommunen skulle have finansieret, hvis  

 amtskommunen ikke blev nedlagt.
Københavns Amtskommunes forpligtelse til at  

 finansiere en del af denne gæld vil bortfalde med amtskommunens nedlæggelse  

 med  

 udgangen af 2006. Københavns Amtskommunes finansieringsforpligtelse i forhold  

 til denne gæld overføres således ikke til de myndigheder, der modtager  

 opgaver  

 fra amtskommunen i henhold til lovgivningen vedrørende kommunalreformen.
 Dette modsvares af, at amtets andel af de fremtidige  

 nettoindtægter frem til 2030 forventes at ligge i størrelsesordnen ca. 60-70  

 mio. kr. (nutidsværdi). Herudover kommer udgifter til reinvesteringer i samme  

 periode på ca. 27 mio. kr. (nutidsværdi).
Sammenholdes amtets gæld, andel af forventede fremtidige  

 indtægter og reinvesteringsudgifter, opnås en samlet negativ nutidsværdi af  

 amtets ejerandel pr. 1. januar 2007 på ca. 12 til 22 mio. kr.
Dertil kommer,  

 at  

 overtagelse af amtets ejerandel indebærer overtagelse af en vis driftsrisiko,  

 usikkerhed om passagerindtægter, indtægtsdeling, krav fra entreprenørerne  

 m.m.
Den fremtidige »værdi« af aktiviteterne i  

 Østamagerbaneselskabet I/S i en periode set over de næste 25 år er  

 således  

 negativ.
Ved at lade Ørestadsselskabet I/S overtage Københavns  

 Amtskommunes ejerandel pr. 1. januar 2007 påtager staten og Københavns  

 Kommune  

 sig - som ejere af Ørestadsselskabet I/S - således at overtage en gæld  

 på  

 ca. 55 mio. kr. (nutidsværdi) samt den fremtidige økonomisk risiko, som ville  

 have belastet Københavns Amtskommune, hvis amtskommunen ikke var blevet  

 nedlagt.
Det var med lovgrundlaget en forudsætning, at Københavns  

 Amtskommune skulle bidrage til anlægsinvesteringen af Østamagerbanen med en  

 andel svarende til amtskommunens ejerandel.
Med Ørestadsselskabet I/S´  

 overtagelse af Københavns Amtskommunes ejerandel pr. 1. januar 2007 overtager  

 staten og Københavns Kommune som ejere af Ørestadsselskabet I/S reelt en  

 økonomisk byrde og potentielt fremtidig risiko, som oprindeligt var forudsat  

 afholdt af amtskommunen.
 Anlægsprocessen for Østamagerbanen forløber som planlagt i  

 forhold til budgettet, og Ørestadsselskabet I/S har oplyst, at  

 aktiviteterne i Østamagerbaneselskabet I/S isoleret set forventes at  

 kunne  

 overtages inden for Ørestadsselskabets eksisterende låneramme.
3. Økonomiske og administrative konsekvenser for  

 erhvervslivet Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Styrelsen vurderer ikke, at forslaget indeholder  

 administrative konsekvenser for erhvervslivet i et omfang, der berettiger, at  

 det bliver forelagt virksomhedspanelet.
Forslaget bør derfor ikke forelægges  

 Økonomi- og Erhvervsministeriets virksomhedspanel.
4. Miljømæssige konsekvenser Lovforslaget har ingen miljømæssige konsekvenser.
5. Administrative konsekvenser for borgerne Lovforslaget medfører ikke administrative konsekvenser for  

 borgerne.
6. Forholdet til EU-retten Lovforslaget indeholder ikke EU-retlige aspekter.
7. Høring Lovforslaget er sendt til høring hos de myndigheder og  

 organisationer, der fremgår af bilaget til lovforslaget.
 Høringssvarene vil blive fremsendt til Folketingets  

 Trafikudvalg ledsaget af de kommentarer, som udtalelserne måtte give  

 anledning  

 til.
Samlet vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen konsekvenser for det offentlige samlet set, men en  

 økonomisk forpligtelse på anslået 55 mio. kr. flyttes fra Københavns  

 Amtskommune  

 til Ørestadsselskabet I/S og dermed til staten og Københavns Kommune,  

 som ejere af Ørestadsselskabet I/S.
 Ingen konsekvenser for det offentlige samlet set, men en  

 økonomisk forpligtelse på anslået 55 mio. kr. flyttes fra Københavns  

 Amtskommune  

 til Ørestadsselskabet I/S og dermed til staten og Københavns Kommune,  

 som  

 ejere af Ørestadsselskabet I/S.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Den foreslåede bestemmelse i  

  

 stk. 1, 1. pkt.,  

  

 indebærer, at Østamagerbaneselskabet I/S  

 opløses pr. 1. januar 2007. Ved opløsningen overtages  

 Østamagerbaneselskabet I/S´  

 aktiver og passiver, rettigheder og pligter af Ørestadsselskabet I/S,  

 jf.  

 den foreslåede bestemmelse i  

  

 stk. 1,  

 2. pkt.
Dette gælder uanset karakter, retsgrundlag og stiftelsestidspunkt  

 for de omhandlede rettigheder og pligter samt aktiver og passiver.  

 Bestemmelsen  

 omfatter således rettigheder og pligter indgået på såvel offentligretligt som  

 privatretligt grundlag.
 Ørestadsselskabet I/S skal således fuldt ud respektere  

 alle vilkår i kontrakter, overenskomster, lejeaftaler m.v., som er indgået af  

 Østamagerbaneselskabet I/S, ligesom Ørestadsselskabet I/S indtræder  

 i  

 alle denne virksomheds rettigheder.
 Da det er Ørestadsselskabet I/S, som er ejet af Københavns  

 Kommune og staten, der skal overtage Østamagerbaneselskabet I/S´ aktiver  

 og passiver, rettigheder og pligter, og Ørestadsselskabet I/S i forvejen  

 hæfter umiddelbart og solidarisk for Østamagerbaneselskabet I/S,  

 forventes  

 Østamagerbaneselskabets kreditorer uden videre at ville acceptere  

 debitorskiftet.
Ørestadsselskabets direktion og administration er også  

 direktion og administration for Østamagerbaneselskabet I/S.
Der er  

 indgået  

 en administrationsaftale mellem Ørestadsselskabet I/S og  

 Østamagerbaneselskabet I/S,  

 som regulerer afregningen herfor.
Med den foreslåede bestemmelse i  

  

 stk. 1, 3. pkt.,  

  

 præciseres, hvilke konsekvenser  

 Ørestadsselskabet I/S´ overtagelse af Østamagerbaneselskabet I/S  

 får  

 for fordelingen af Københavns Amtskommunes aktiver og passiver samt  

 rettigheder  

 og pligter efter procedureloven.
Det præciseres i bestemmelsen, at Københavns  

 Amtskommunes rettigheder og pligter over for Østamagerbaneselskabet I/S  

 ligeledes overtages med virkning fra 1. januar 2007 af  

 Ørestadsselskabet I/S,  

 dvs. at Ørestadsselskabet I/S overtager Københavns Amtskommunes  

 ejerandel  

 i Østamagerbaneselskabet I/S, og at Ørestadsselskabet endvidere  

 overtager  

 den gæld på ca. 55 mio. kr. (nutidsværdi), der påhviler amtskommunen efter  

 § 5, stk. 1, 2. pkt., i lov om Ørestaden m.v., samt den fremtidige  

 økonomiske risiko, som ville have belastet Københavns Amtskommune, hvis  

 amtskommunen ikke var blevet nedlagt.
Finansieringsforpligtelsen efter  

 § 5, stk. 1, 2. pkt., i lov om Ørestaden m.v. bortfalder således  

 med  

 nedlæggelsen af Københavns Amtskommune pr. 1. januar 2007. Derimod overtager  

 Ørestadsselskabet I/S ikke den gældsforpligtelse, Københavns Amtskommune  

 selv har påtaget sig med henblik på at afvikle amtskommunens forpligtelser  

 over  

 for Østamagerbaneselskabet I/S.
Det præciseres endvidere, at de  

 rettigheder og pligter, Ørestadsselskabet overtager, overtages forlods forud  

 for fordelingen af Københavns Amtskommunes øvrige aktiver og passiver,  

 rettigheder og pligter til andre myndigheder end Ørestadsselskabet I/S  

 efter lov om visse proceduremæssige spørgsmål i forbindelse med  

 kommunalreformen.
Lovforslaget indebærer således en fravigelse fra, hvad der  

 ellers ville følge af procedureloven på det punkt, at Københavns Amtskommunes  

 rettigheder og pligter over for Østamagerbaneselskabet I/S ikke indgår i  

 delingsforhandlingerne.
 Der skabes med den foreslåede bestemmelse i  

  

 stk. 2  

  

 hjemmel til, at tinglysning  

 og anden registrering kan ske alene på grundlag af denne lov, hvorfor  

 oprettelse af dokumenter ikke vil være nødvendig.
Til § 2 Det foreslås, at loven træder i kraft 1. januar 2007, dvs.  

 samtidig med at Københavns Amtskommune nedlægges.
