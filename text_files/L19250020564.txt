1. Juli Nr. 205 Bekendtgørelse angaaende en den 25. januar 1924 i Paris undertegnet  

 Overenskomst om Oprettelse af et internationalt Bureau til Bekæmpelse af  

 epidemiske Husdyrsygdomme.
 Den 25. Januar 1924 har Danmark undertegnet omstaaende Overenskomst:
 INTERNATIONAL OVERENSKOMST OM OPRETTELSE I PARIS AF ET INTERNATIONALT  

 BUREAU TIL BEKÆMPELSE AF EPIDEMISKE HUSDYRSYGDOMME.
 Da Argentinas, Belgiens, Brasiliens, Bulgariens, Danmarks, Ægyptens,  

 Spaniens, Finlands, Frankrigs, Storbritanniens, Grækenlands, Guatemalas,  

 Ungarns, Italiens, Luxembourgs, Marokkos, Mexicos, Monacos, Nederlandenes,  

 Perus, Polens, Portugals, Rumæniens, Siams, Sveriges, Schweiz',  

 Czekoslovakiets og Tunis' Regeringer har anset det hensigtsmæssigt i Henhold  

 til de paa den internationale Konference angaaende Studiet af epidemiske  

 Husdyrsygdomme den 27. Maj 1921 udtalte Ønsker at oprette et internationalt  

 Bureau til Bekæmpelse af epidemiske Husdyrsygdomme, har de paagældende  

 Regeringer besluttet at afslutte en Overenskomst i saa Henseende og er blevet  

 enige om følgende:
 Art. 1.
 De høje kontraherende Parter forpligter sig til at oprette og vedligeholde  

 med Sæde i Paris et internationalt Bureau til Bekæmpelse af epidemiske  

 Husdyrsygdomme.
 Art. 2.
Bureauets Virksomhed er underlagt og kontrolleres af en Komite sammensat  

 af Delegerede fra de kontraherende Regeringer.
Reglerne om Komiteens  

 Sammensætning og Kompetence samt om Bureauets Organisation og Beføjelser er  

 givet i de nærværende Konvention vedføjede Statutter, der betragtes som en  

 integrerende Del af Konventionen.
 Art. 3.
 Omkostningerne ved Bureauets Oprettelse samt de med Bureauets Virksomhed  

 og Vedligeholdelse forbundne aarlige Udgifter afholdes ved Bidrag af de  

 kontraherende Stater i Henhold til Bestemmelserne i de i Art. 2 omhandlede  

 Statutter.
 Art. 4.
 I Begyndelsen af hvert aar indbetaler de kontraherende Lande igennem det  

 franske Udenrigsministerium deres andel til »la Caisse des depots et  

 consignations« i Paris, hvor Beløbene kan hæves af Bureauets Direktør,  

 efterhaanden som der er Brug derfor.
 Art. 5.
 De høje kontraherende Parter forbeholder sig Ret til efter Overenskomst  

 desangaaende til nærværende Konvention at føje saadanne Ændringer, som  

 Erfaringerne maatte vise er formaalstjenlige.
 Art. 6.
De Regeringer, som ikke har undertegnet nærværende Konvention, kan efter  

 derom fremsat anmodning tiltræde samme.
En saadan Tiltrædelse skal ad  

 diplomatisk Vej notificeres den franske Regering, som giver de andre  

 kontraherende Regeringer Meddelelse om Tiltrædelsen.
Denne medfører i  

 Overensstemmelse med Art. 3 Forpligtelse til ved Bidrag at deltage i  

 afholdelsen af Bureauets Udgifter.
 Art. 7.
 Nærværende Konvention skal ratificeres i Overensstemmelse med følgende  

 Bestemmelser:
 Hver Stat fremsender snarest muligt sit Ratifikationsinstrument til den  

 franske Regering, som drager Omsorg for, at der herom gives de andre  

 Signatarmagter Meddelelse.
 Ratifikationsinstrumenterne forbliver deponerede i det franske  

 Udenrigsministeriums arkiv.
 Nærværende Konvention træder for hvert Signatarlands Vedkommende i Kraft  

 den Dag, det paagældende Ratifikationsinstrument deponeres.
 Art.8.
Nærværende Konvention afsluttes for et Tidsrum af syv aar.
Efter dette  

 Tidsrums Udløb forbliver den i Kraft - i Perioder paa syv aar - mellem de  

 Lande, som ikke senest et aar forinden hver Periodes Udløb har anmeldt, at  

 Konventionen skal ophøre at have Gyldighed for deres Vedkommende.
 Til Bekræftelse herpaa har undertegnede, dertil behørigt bemyndigede  

 afsluttet nærværende Overenskomst, udfærdiget i et enkelt Eksemplar, som de  

 har forsynet med deres Segl; dette Eksemplar forbliver deponeret i det  

 franske Udenrigsministeriums arkiv og enslydende bekræftede Genparter vil ad  

 diplomatisk Vej blive tilstillet de kontraherende Parter.
 Nævnte Eksemplar kan undertegnes til og med den 30. april 1924.
 Paris, den 25. Januar 1924.
 For Republiken Argentina: undertegnet:  

Luis Bemberg.
 Afskriftens Rigtighed bekræftes:
P.
DE FOUQUIERES.
 Befuldmægtiget Minister, Protokolchef.
 BILAG.
 Statuter vedrørende Oprettelse af det internationale Bureau til  

 Bekæmpelse af epidemiske Husdyrsygdomme.
 Art.1.
 Til Bekæmpelse af epidemiske Husdyrsygdomme oprettes der i Paris et  

 internationalt Bureau henhørende under de Lande, som er gaaet ind paa at tage  

 Del i Bureauets Virksomhed.
 Art.2.
 Bureauet kan ikke i nogen Henseende blande sig i de forskellige Staters  

 Administration.
 Det er uafhængigt af Myndighederne i det Land, til hvilket det er henlagt.
 Det korresponderer direkte med de øverste Myndigheder eller med  

 Politimyndighederne, der i de forskellige Lande varetager Veterinær-  

 Sundhedsvæsenet.
 Art. 3.
 Den franske Regering vil paa derom af den i Art. 6 omhandlede  

 internationale Komite fremsat Anmodning træffe de nødvendige Foranstaltninger  

 til, at Bureauet anerkendes som en Institution af almen Nytte.
 Art. 4.
 Bureauets vigtigste Formaal er:
a. at fremme og indsamle alle Forskningsresultater og Erfaringer, som har  

 Interesse for Pathologien eller Prophylaxien ved Infektionssygdomme hos  

 Kvæget og angaaende hvilke der er Anledning til at søge internationalt  

 Samarbejde, b. at indsamle og til de forskellige Regeringer og deres Veterinær-  

 Sundhedsvæsen at meddele Oplysninger og Dokumenter af almindelig Interesse  

 angaaende de epidemiske Husdyrsygdommes Forløb og de Midler, der anvendes til  

 at bekæmpe Sygdommene, c. at gennemgaa Forslag til internationale Konventioner angaaende  

 Veterinær-Sundhedsvæsenet og at give de Lande, som maatte have undertegnet  

 saadanne Konventioner, Midler til at kontrollere Konventionernes Udførelse.
 Art. 5.
 Regeringerne tilstiller Bureauet:
1. telegrafisk Meddelelse om de første Tilfælde af  

 Kvægpest eller af Mund- og Klovesyge, konstateret i et tidligere ikke  

 angrebet Land eller Omraade; 2. med regelmæssige Mellemrum Oversigter i en af  

 Komiteen fastsat Form og indeholdende Oplysning om de i nedenstaaende  

 Fortegnelse anførte Sygdommes Forekomst og Hyppighed:
 Fortegnelsen over de Sygdomme, paa hvilke foranstaaende Bestemmelser  

 kommer til Anvendelse, kan ændres af Komiteen med Regeringernes Samtykke.
Regeringerne giver Bureauet Meddelelse om Forholdsregler, tagne for at  

 bekæmpe epidemiske Husdyrsygdomme, navnlig om de, der bringes til Anvendelse  

 ved Grænserne for at beskytte deres Territorium mod Indførsel fra smittede  

 Lande.
De skal i saa vidt Omfang som muligt besvare de af Bureauet til dem  

 rettede Forespørgsler om Oplysninger.
 Art. 6.
 Bureauet er underlagt og kontrolleres af en international Komite, der  

 sammensættes af tekniske, af de deltagende Stater udpegede Repræsentanter  

 efter Forholdet een Repræsentant for hver Stat.
 Art. 7.
 Bureauets Komite træder sammen Periodisk mindst en Gang om Aaret;  

 Varigheden af dens Møder er ikke begrænset.
 Ved hemmelig Afstemning udvælger Komiteens Medlemmer en Præsident for tre  

 Aar ad Gangen.
 Art. 8.
 Bureauets Arbejde udføres af et lønnet Personale, der omfatter:
 En Direktør:
Tekniske Funktionærer; De til Bestridelse af Bureauets Virksomhed nødvendige Hjælpere.
 Direktøren udnævnes af Komiteen.
 Direktøren deltager i Komiteens Møder, i hvilke han er raadgivende uden  

 Stemmeret.
 Direktøren udnævner og afskediger det ved Bureauet ansatte Personale og  

 indberetter herom til Komiteen.
 Art. 9.
 De af Bureauet indhentede Oplysninger bringes ved en Bulletin eller ved  

 særlige paa Bureauets Initiativ eller efter Anmodning udsendte Meddelelser  

 til de deltagende Landes Kundskab.
 Anmeldelser om første Tilfælde af Kvægpest eller af Mund- og Klovesyge  

 udsendes, saasnart de modtages, telegrafisk til de andre Regeringer og til  

 deres Veterinær-Sundhedsvæsen.
 Endvidere offentliggør Bureauet periodisk Resultatet af dets Virksomhed i  

 officielle Beretninger, der tilstilles de deltagende Regeringer.
 Art. 10.
 Bulletinen udkommer mindst een Gang om Maaneden og indeholder navnlig:
1. De almindelige eller lokale i de forskellige Lande  

 udstedte Love og Reglementer angaaende smitsomme Husdyrsygdomme; 2. Oplysninger om Forløbet af Infektionssygdomme hos  

 Kvæget; 3. Statistiske Meddelelser af Interesse for  

 Sundhedstilstanden i Kvægbestanden i Europa og de andre Verdensdele.
 4. Bibliografiske Henvisninger.
 Det franske Sprog er det officielle Sprog for Bureauet og i Bulletinen.  

 Komiteen kan bestemme, at Dele af Bulletinen offentliggøres i andre Sprog.
 Art. 11.
 De til Bestridelse af Bureauets Virksomhed nødvendige Udgifter afholdes af  

 de Lande, der har undertegnet Konventionen og af de, som efterhaanden maatte  

 tiltræde samme; de forskellige Landes Andel fastsættes i Overensstemmelse med  

 nedenstaaende Inddeling:
 saaledes at der beregnes 500 frcs. for hver Enhed.
Det staar hver Stat frit at vælge, i hvilken Klasse den ønsker at  

 indskrive sig.
Det vil altid være tilladt en Stat senere at indskrive sig i  

 en højere Klasse.
 Art. 12.
Til Dannelsen af et Reservefond bliver der i de aarlige Indtægter  

 fradraget et hertil bestemt Beløb.
Det samlede Beløb af dette Reservefond,  

 der ikke maa overskride det aarlige Budgetbeløb, anbringes i første Klasses  

 Statspapirer.
 Art. 13.
 Af de Beløb, der afsættes til Bureauets Virksomhed, modtager  

 Komitemedlemmerne Godtgørelse for Rejseudgifter.De modtager desuden Betaling  

 for hvert Møde, i hvilket de deltager.
 Art. 14.
 Komiteen fastsætter et Beløb, der aarligt føres til Udgift paa Budgettet  

 og anvendes til at sikre Bureauets Personale Pension.
 Art. 15.
Komiteen opstiller det aarlige Budget og godkender Regnskabet over  

 Udgifterne.
Den fastsætter et Reglement for Personalet samt giver alle for  

 Kontorets Virksomhed nødvendige Bestemmelser.
 Reglementet samt disse Bestemmelser meddeles de deltagende Stater af  

 Komiteen og kan ikke ændres uden disses Samtykke.
 Art. 16.
 En Beretning om Forvaltningen af Bureauets Midler tilstilles hvert Aar de  

 deltagende Stater efter Regnskabets Afslutning.
 For Republiken Argentina: undertegnet: Luis Bemberg.
 Afskriftens Rigtighed bekræftes:
P.
DE FOUQUIERES.
 Befuldmægtiget Minister, Protokolchef.
 Foranstaaende Overenskomst bringes herved til almindelig Kundskab med  

 Tilføjende, at det danske Ratifikationsinstrument den 21. Januar 1925 er  

 blevet deponeret i Udenrigsministeriet i Paris.
 Udenrigsministeriet, den 1. Juli 1925.
