Værdi af fri bil Klagen skyldes, at klageren  

 er anset for skattepligtig af værdi af fri bil.
Landsskatterettens afgørelse Skatteankenævnet har anset  

 klageren for skattepligtig af overskud af selvstændig virksomhed, ikke  

 selvangivet værdi af fri bil i henhold til virksomhedsskattelovens § 1, stk.  

 3,  

 jf. ligningslovens § 16, stk. 4, 40.000 kr.
 Landsskatteretten nedsætter  

 ansættelsen til 0 kr.
Sagens oplysninger Klageren driver virksomhed  

 som beslagsmed.
Virksomheden har i 2002 haft en omsætning på 1.224.895 kr. og  

 lønudgifter på 86.971 kr.
 Klageren har anvendt  

 virksomhedsordningen.
 Følgende varebiler var i 2002  

 indregistreret i klagerens navn:
Mercedes-Benz Vito, købt den  

 30. januar 2001, registreret 1. gang den 24. februar 1997, og Peugeot Partner 2,0, købt den  

 23. februar 2001, registreret 1. gang den 23. februar 2001.
Varebilerne er i  

 virksomhedens regnskab behandlet som 100 % erhvervsmæssige.
Der er ikke  

 betalt  

 moms ved anskaffelsen, og bilerne er indregistreret på gule nummerplader.
 Der er ikke ført  

 kørselsregnskab for de to varebiler.
 En privat Harley Davidson  

 motorcykel har i perioden 14. juni 2002  22. oktober 2002 også været  

 indregistreret i klagerens navn.
Skatteankenævnets afgørelse Skatteankenævnet har anset  

 klageren for skattepligtig af værdi af værdi af fri bil for så vidt angår den  

 ene gulpladebil, jf. virksomhedsskattelovens § 1, stk. 3, jf. ligningslovens  

 §  

 16, stk. 4.
 Reglerne for beskatning af  

 gulpladebiler er ændret ved lov nr. 342 af 27. maj 2002.
 Formodningsreglen i  

 ligningslovens § 16 gælder herefter ikke gulpladebiler, hvor momsen er  

 afløftet.
Det lægges til grund, at  

 påstanden om udelukkende erhvervsmæssig kørsel i sig selv har formodningen  

 imod  

 sig.
Uanset de ændrede regler skal klager derfor til en vis grad  

 sandsynliggøre  

 sin udelukkende erhvervsmæssige kørsel.
Klageren har ikke andre biler  

 til rådighed, og motorcyklen er ikke egnet til helårskørsel.
Klageren har  

 heller ikke ved kørebog eller andet materiale sandsynliggjort, at der ikke  

 har  

 fundet privat kørsel sted.
 Skatteankenævnet er derfor  

 enig med den kommunale skattemyndighed i, at det er sandsynliggjort, at der  

 har  

 fundet privat kørsel sted i firmabilen.
Klagerens påstand og argumenter Klagerens repræsentant har  

 over for Landsskatteretten fremsat påstand om, at værdien af fri bil ansat  

 til  

 40.000 kr. i indkomståret 2002 nedsættes til 0 kr.
 Den ene bil Mercedes-Benz  

 Vito - blev indtil maj 2002, hvor motoren gik i stykker, anvendt af  

 virksomhedens lærling til erhvervsmæssig kørsel.
Den anden bil  Peugeot  

 Partner  har ligeledes udelukkende været anvendt erhvervsmæssigt og er  

 uanvendelig til privat brug.
Den er fyldt op med materialer og lugter slemt  

 af  

 hest.
 Da klageren har fratrukket  

 momsen ved købet af de to biler, og da skattemyndighederne ikke har løftet  

 bevisbyrden for, at han har anvendt disse biler privat, finder reglerne i  

 ligningslovens § 16, stk. 4, 1.  9. punktum ikke anvendelse, jf.  

 ligningslovens § 16, stk. 4, 10. og 11. punktum.
 Der henvises til punkt 3.8 i  

 bemærkningerne til lov nr. 342 af 27. maj 2002 , hvoraf bl.a. fremgår:
Ligningslovens § 16, stk. 4,  

 om beskatning af privat rådighed over en firmabil finder anvendelse uanset,  

 om  

 der er tale om en firmabil på gule plader, hvor der ikke er betalt  

 tillægsafgift for privat anvendelse og fradraget moms af anskaffelsessummen i  

 overensstemmelse med, at firmabilen udelukkende skal anvendes  

 erhvervsmæssigt.  

 Det kan således forekomme, at en ansat eller en selvstændig erhvervsdrivende,  

 der anvender virksomhedsordningen, som har rådighed over en sådan firmabil på  

 gule plader, er nødt til at føre kørebøger, der dokumenterer, at firmabilen  

 udelukkende anvendes erhvervsmæssigt for at sikre sig mod beskatning af  

 privat  

 rådighed over firmabilen.
Når arbejdsgiveren eller den selvstændigt  

 erhvervsdrivende ved at undlade at betale tillægsafgift for privat anvendelse  

 efter vægtafgiftsloven, og ved at fradrage momsen af anskaffelsessummen efter  

 momsloven, tilkendegiver, at bilen udelukkende skal anvendes erhvervsmæssigt,  

 findes det urimeligt, at formodningsreglerne gælder i denne situation   

 navnlig  

 når privat kørsel i en sådan bil indebærer overtrædelse af reglerne i  

 momsloven  

 vedrørende momsfradraget og af reglerne om privatbenyttelsesafgiften i  

 vægtafgiftsloven.
Der foreslås derfor indført  

 en bestemmelse, hvorefter firmabiler på gule nummerplader, hvor der ikke er  

 betalt tillæg for privat anvendelse efter vægtafgiftsloven, ikke er omfattet  

 af  

 ligningslovens § 16, stk. 4 om beskatning af rådighed over fri bil.
Er en  

 firmabil på gule plader registreret første gang før 2. juni 1998 finder  

 ligningslovens § 16, stk. 4 heller ikke anvendelse, såfremt momsen af  

 anskaffelsessummen er fradraget.
Hermed finder de bevisbyrde-  

 og dokumentationskrav  herunder kørebøger  der efter praksis er  

 udviklet i  

 forhold til denne bestemmelse, ikke anvendelse på sådanne firmabiler Der henvises endvidere til LV  

 2002 A.B.1.9.2.
Landsskatterettens bemærkninger og begrundelse Reglerne om beskatning af  

 firmabiler på gule nummerplader er med virkning fra 1. januar 2002 ændret.  

 Dette fremgår af ligningslovens § 16, stk. 4, 10. og 11. punktum  

 (lovbekendtgørelse nr. 791 af 17. september 2002, jf. lov nr. 342 af 27. maj  

 2002).
 Firmabiler, registreret den  

 3. juni 1998 og fremefter, er herefter ikke omfattet af ligningslovens § 16,  

 stk. 4, hvis to betingelser er opfyldt:
For det første skal der være  

 tale om en firmabil omfattet af vægtafgiftslovens § 4, stk. 1, II, A.
Det vil  

 sige varebiler, der ikke er afgiftspligtige efter lov om afgift af  

 vejbenyttelse.
Der er tale om varebiler på gule nummerplader.
 For det andet er det en  

 betingelse, at der ikke er betalt tillægsafgift for privat anvendelse af  

 firmabilen  

 efter vægtafgiftslovens § 2. Der betales tillæg for privat anvendelse af en  

 varebil ved både hel og delvis privat anvendelse af bilen.
 Firmabiler, registreret til  

 og med den 2. juni 1998, er ikke omfattet af ligningslovens § 16, stk. 4,  

 såfremt momsen af anskaffelsessummen helt eller delvist er fratrukket på  

 firmabilen efter momslovens § 37, stk. 1, § 38, stk. 1, § 41, fordi  

 firmabilen  

 udelukkende skal anvendes erhvervsmæssigt.
 Når der ikke betales  

 tillægsafgift for privat anvendelse, og når momsen af anskaffelsessummen er  

 fratrukket, er dette en tilkendegivelse af, at bilen ikke anvendes privat,  

 hvilket skattemyndighederne som udgangspunkt må lægge til grund.
Da det ikke af myndighederne  

 er dokumenteret eller på anden måde sandsynliggjort, at der har været kørt  

 privat i firmabilerne, er der ikke grundlag for at opretholde den påklagede  

 ansættelse af værdi af fri bil.
Det bemærkes herved, at der ikke har været  

 kørsel  

 mellem hjem/arbejde, da klagerens bopæl og arbejdsplads har samme adresse.  

 Den  

 påklagede ansættelse ophæves derfor.
