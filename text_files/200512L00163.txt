Fremsat den 22. februar 2006 af transport‑ og energiministeren  

 (Flemming Hansen) Forslag til Lov om anlæg af motorvej mellem Ølholm og Vejle og  

  

 udbygning af motortrafikvejen mellem Riis og Ølholm til  

  

 motorvej (rute 18) § 1.  

  

 Transport-  

 og energiministeren bemyndiges til:
1)  

 	  

 at anlægge en  

 hovedlandevej mellem hovedlandevej 338, Ølholm-Give (rute 18) ved Ølholm, og  

 hovedlandevej 60, Østjyske Motorvej (E45) ved Vejle, som motorvej med de  

 fornødne tilslutninger til det eksisterende vejnet, 2)  

 	  

 at udbygge hovedlandevej  

 338, Ølholm-Give, til motorvej på strækningen mellem Vejlevej ved Riis og den  

 i  

 nr. 1 nævnte hovedlandevejs begyndelsespunkt ved Ølholm og 3)  

 	  

 at nedlægge den  

 nuværende hovedlandevej 348, Vejle-Viborg, som hovedlandevej mellem Ølholm og  

 Vejle.
 § 2.  

  

 Loven  

 træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Lovforslagets baggrund og hovedindhold Lovforslaget indeholder en bemyndigelse til transport- og  

 energiministeren til at anlægge en ca. 15 km lang motorvej mellem Ølholm og  

 Østjyske  

 Motorvej (E45) nord for Vejle og til at udbygge en ca. 10 km lang strækning  

 af  

 motortrafikvejen Riis-Ølholm til motorvej.
 Forslaget er et led i udmøntningen af aftalen af 4.  

 november 2005 mellem regeringen, Dansk Folkeparti og Det Radikale Venstre på  

 trafikområdet, som er en del af aftalen om finansloven for 2006. Aftalen er  

 samtidig et supplement til trafikaftalen fra november 2003.
 Anlæg af motorvejen sker som led i det samlede projekt om  

 etablering af motorvej mellem Herning og Vejle (rute 18) og sigter på at  

 understøtte  

 erhvervsudviklingen i det midt- og vestjyske område samt at forbedre  

 fremkommeligheden og trafiksikkerheden.
 Der er tidligere vedtaget anlægslove for følgende  

 delstrækninger af rute 18:
Brande Omfartsvej er anlagt som 2-sporet motortrafikvej,  

 jf. lov nr. 408 af 22. maj 1996. Vejen åbnede i 2000 og vil senere kunne  

 udbygges til motorvej.
Beslutningsgrundlag herfor udarbejdes i henhold til  

 trafikaftalen af 5. november 2003 i perioden 2007-2008.
 Strækningen mellem Riis og Ølholm er anlagt som 2-sporet  

 motortrafikvej, jf. lov nr. 483 af 1. juli 1998. Den blev åbnet for trafik i  

 august 2004 og er ligeledes forberedt for en udbygning til motorvej.
 Strækningen mellem Herning N og Brande Omfartsvej er under  

 anlæg som motorvej mellem Sundsvej og Brande Omfartsvej og som 2-sporet  

 motortrafikvej mellem Herning N og Sundsvej, jf. lov nr. 401 af 2. juni 1999,  

 som ændret ved lov nr. 408 af 6. juni 2002. Strækningen forventes åbnet  

 etapevis i 2006-2007.
Ved lov nr. 325 af 5.  

 maj 2004 er det besluttet at anlægge motorvej på strækningen mellem Brande og  

 Riis.  

 Som første etape anlægges delstrækningen Give-Riis, der på en delstrækning  

 indgår trafikalt som en del af Diagonalvejen syd om Give.
Den forventes åbnet  

 for trafik i 2008. Der er ikke afsat midler på finansloven til anlæg af anden  

 etape mellem Brande og Give, og det er endnu ikke politisk aftalt, hvornår  

 denne etape skal gennemføres.
 I henhold til trafikaftalen fra november 2003 skal der  

 udarbejdes beslutningsgrundlag (VVM-undersøgelse) for udbygning af E45 mellem  

 Herslev og Hornstrup i perioden 2005-2007.
2. VVM-undersøgelse og høringssvar VVM-undersøgelsen for strækningen Riis-Ølholm-Vejle er  

 gennemført i 2003-2005 i overensstemmelse med Rådets direktiv 85/337/EØF  

 (VVM-direktivet), som ændret ved Rådets direktiv 97/11/EF.  

 Miljøundersøgelserne  

 har omfattet kortlægning af natur, kulturhistorie og landskab i en bred  

 interessekorridor, miljøvurdering af de foreslåede linjeføringer og  

 indarbejdelse af miljøhensyn i projektet, herunder justering af linjeføringer  

 og længdeprofiler, håndtering af vejvand, etablering af fauna- og  

 stipassager, udlæg  

 af erstatningsnatur m.m.
Motorvejsstrækningen er beliggende i Vejle Amt og i Give  

 Kommune, Jelling Kommune, Tørring-Uldum Kommune og Vejle Kommune, som alle  

 har  

 deltaget i undersøgelsesarbejdet.
Efter den 1. januar 2007 vil  

 motorvejsstrækningen være beliggende i de nye Vejle og Hedensted Kommuner.
VVM-processen blev indledt med en offentlighedsfase, hvor  

 der blev afholdt borgermøde, og borgerne blev opfordret til at indsende idéer  

 og forslag til undersøgelsen.
Vejdirektoratet modtog i alt 44 svar, som er  

 indgået i undersøgelsen.
 Resultatet af undersøgelserne er beskrevet i  

 Vejdirektoratets VVM-redegørelse, som omfatter følgende 3 rapporter:
·  


  

 Rapport nr. 296: Sammenfattende  

 rapport ·  


  

 Rapport nr. 297: Miljøvurdering ·  

 	  

 Rapport nr. 298: Arealanvendelsesanalyse Desuden er udgivet en orienteringsfolder og en CD med de  

 tre rapporter og forskelligt baggrundsmateriale.
Rapporterne kan læses på  

 www.vejdirektoratet.dk.
Den sammenfattende rapport og orienteringsfolderen  

 blev  

 den 3. juni 2005 sendt til Trafikudvalget til orientering (Trafikudvalget,  

 2004-2005, alm. del  bilag 226).
I VVM-redegørelsen er præsenteret et hovedforslag og to  

 alternative linjeføringsforslag  alternativ 1 og alternativ 2 - til  

 anlæg af  

 en motorvej mellem Ølholm og Vejle.
Der henvises til kortet, jf.  

 lovforslagets  

 bilag 2.
 I hovedforslaget føres motorvejen i et tæt forløb med den  

 nuværende hovedlandevej (Viborg Hovedvej), således at påvirkningen af natur  

 og  

 landskab bliver mindst mulig. Ølholm og Lindved får tilslutning til  

 motorvejen,  

 som dog samtidig kommer relativt tæt på de to byer.
 De to alternative linjeføringer forløber i større afstand  

 fra Viborg Hovedvej, Ølholm og Lindved, men påvirker herved det uforstyrrede  

 landskab og naturområderne vest for Viborg Hovedvej.
VVM-redegørelsen var fremlagt til offentlig høring fra 6.  

 juni til 22. august 2005, og der blev i tilknytning hertil afholdt tre  

 borgermøder.
VVM-redegørelsen er endvidere sendt til en række myndigheder,  

 interesseorganisationer og foreninger samt 1.300 husstande i  

 undersøgelsesområdet.
Vejdirektoratet modtog 51 skriftlige høringssvar, heraf 14  

 fra offentlige myndigheder og 37 fra private borgere, virksomheder,  

 foreninger  

 og interesseorganisationer.
Alle henvendelser er blevet svaret individuelt.  

 Resultatet af høringen er beskrevet i Vejdirektoratets notat nr. 111:   

 Rute 18  

 Motorvej Riis-Ølholm-Vejle, Redegørelse vedr. den offentlige høring af  

 VVM-redegørelsen, 6. juni - 22. august 2005.
Notatet kan læses på  

 www.vejdirektoratet.dk.
 Vejle Amt, Tørring-Uldum Kommune, Vejle Kommune, Jelling  

 Kommune, Hedensted Kommune, Herning Kommune og Kulturmiljørådet i Vejle Amt  

 anbefaler, at motorvejen Riis-Ølholm-Vejle anlægges som beskrevet i  

 hovedforslaget.
 Vejle Amt og Tørring-Uldum Kommune anbefaler, at der sættes  

 fokus på støjforholdene, og Tørring-Uldum Kommune ønsker nærmere drøftelser  

 med  

 Vejdirektoratet omkring lokalvejnettet ved Ølholm og Lindved.
 Jelling Kommune anbefaler, at den påtænkte rasteplads øst  

 for Mindstrupvej udgår af det videre arbejde, da den efter kommunens  

 opfattelse  

 forekommer overflødig.
 Viborg Amt og et mindretal i Tørring-Uldum Kommune samt  

 Hedensted Provstiudvalg, Sindbjerg Menighedsråd og Langskov Menighedsråd  

 anbefaler alternativ 1.
 Ringkøbing Amt, Give Kommune og Kulturarvsstyrelsen har  

 ingen bemærkninger til valget mellem de alternative linjeføringsforslag.
 Danmarks Naturfredningsforening anbefaler hovedforslaget,  

 som vurderes at være mest skånsomt for natur og landskab som helhed.
 Tørring-Uldum Erhvervsråd anbefaler ligeledes  

 hovedforslaget med den begrundelse, at forslaget vil give kommende og  

 eksisterende  

 virksomheder i Lindved, Ølholm og Tørring en unik mulighed for at skabe  

 yderligere  

 vækst.
 Hovedparten af høringssvarene er fra borgere i Ølholm og  

 Lindved eller borgere med bopæl langs Viborg Hovedvej, som gør indsigelse mod  

 hovedforslaget og anbefaler alternativ 1. Blandt disse høringssvar er ét  

 underskrevet af 522 borgere i Ølholm og Lindved.
 Som begrundelse herfor anføres bl.a., at flere mennesker  

 kommer til at bo tæt op ad den nye motorvej i hovedforslaget end i alternativ  

 1, og at en motorvej i hovedforslaget vil medføre problemer for  

 lokaltrafikken  

 omkring Ølholm og adskille Sindbjerg og Langskov Kirker fra deres sogne.
Mange af høringssvarene vedrører støjforhold, og flere  

 anmoder om, at der afsættes de nødvendige midler til afværgeforanstaltninger  

 for de berørte ejendomme ved anvendelse af støjdæmpende belægning,  

 nedgravning  

 af vejen og opbygning af jordvolde osv.
En af henvendelserne herom er  

 underskrevet  

 af 64 borgere i og omkring Hornstrup Mølleby, som ligger i nærheden af  

 udfletningsanlægget ved Østjyske Motorvej (E45).
 Vejdirektoratet har efter høringen af borgere og  

 myndigheder anbefalet, at VVM-redegørelsens hovedforslag lægges til grund for  

 lovforslaget til anlæg af motorvej Ølholm-Vejle og for udbygning af  

 motortrafikvejen Riis-Ølholm til motorvej.
 Vejdirektoratets indstilling blev den 22. november 2005  

 sendt til Trafikudvalget til orientering (Trafikudvalget, 2005-2006, alm. del  

   

 bilag 101).
3. Lovforslagets indhold På baggrund af en  

 samlet vurdering af de gennemførte undersøgelser og høring af borgere og  

 myndigheder samt den politiske aftale af 4. november 2005 på trafikområdet  

 foreslås  

 med lovforslaget en bemyndigelse til transport- og energiministeren til at  

 anlægge en ca. 15 km lang ny hovedlandevej mellem Ølholm og Vejle som  

 motorvej  

 på baggrund af det i Vejdirektoratets VVM-redegørelse beskrevne hovedforslag  

 suppleret med nye lokalveje ved Ølholm, jf. afsnit 4.6, og til at udbygge en  

 ca. 10 km lang strækning af motortrafikvejen mellem Riis og Ølholm til  

 motorvej.
Strækningerne fremgår af kortet, jf. lovforslagets bilag 1.
 Samtidigt foreslås en  

 bemyndigelse til at nedlægge den nuværende hovedlandevejsstrækning, som  

 motorvejen  

 skal afløse mellem Ølholm og Vejle.
Med anlæg af motorvej  

 på strækningen Riis-Ølholm-Vejle vil der opnås en væsentlig forbedring for  

 trafikken på såvel rute 18 som på rute 13 mellem Støvring-Viborg og Vejle og  

 rute 30 mellem Billund-området og Østjyske Motorvej (E45) ved Horsens.
Den  

 nuværende hovedlandevej mellem Ølholm og Vejle har en stor trafikbelastning  

 med  

 mange tunge køretøjer og langsomkørende trafik, som nedsætter  

 fremkommeligheden  

 og medfører gener for de mennesker, som bor og opholder sig langs vejen.
4. Beskrivelse af vejanlægget 4.1 Funktion og kvalitet Vejen anlægges som motorvej.
Den indpasses i det omgivende  

 miljø og landskab på en æstetisk og miljømæssigt afbalanceret måde.
Den  

 trafiksikkerhedsmæssige standard skal være høj.
Motorvejen forbindes med Østjyske Motorvej (E45) nord for  

 Vejle.
Det forudsættes, at E45 udvides ved Vejle.
I projektet indgår derfor  

 en  

 udbygning af E45 på strækningen mellem Hornstrup og Vejle N fra de nuværende  

 4  

 spor til 6 spor.
 Motorvejen dimensioneres for en hastighed på 130 km/t, dog 110  

 km/t på den sydlige strækning ved udfletningen med E45.
 Vejprojektet gennemføres, så det færdige anlæg er  

 tidssvarende og har den beskrevne funktion.
 Processen, der løber fra projekteringen og arealerhvervelsen  

 via udbud i licitation til det egentlige anlægsarbejde, gennemføres sådan, at  

 projektets forløb er styret og dokumenteret.
 Under og efter anlægsperioden evalueres anlæggets effekt på  

 trafikafvikling, sikkerhed, nabotilfredshed og miljø.
4.2 Tværprofil Motorvejen anlægges som 4-sporet motorvej med to kørebaner  

 á 8,5 m, afstribet med 2 kørespor á 3,75 m og 2 kantbaner á 0,5 m, og adskilt  

 af en 2 m bred midterrabat med autoværn og 1 m brede befæstede nødrabatter,  

 samt med 2,5 m brede nødspor og 1 m yderrabatter.
Motorvejens kronebredde  

 udgør  

 således i alt 28 m.
På delstrækninger kan der blive behov for at øge bredden  

 af  

 midterrabatten for at opnå tilstrækkelig oversigt i kurver, så der vil kunne  

 tillades en maksimal hastighed på 130 km/t.
 Ved udfletningen med Østjyske Motorvej (E45) anlægges  

 motorvejen med delt tracé for de to kørebaner.
I forbindelse med motorvejsudfletningen og sammenløbet med Østjyske  

 Motorvej (E45) udvides denne på strækningen mellem Hornstrup og Vejle N fra 4  

 til 6 spor.
Kørebanerne udføres med hver 3 kørespor á 3,5 m og 0,5 m brede  

 kørebanekanter,  

 i alt 11,5 m, og der anlægges 2,5 m brede nødspor og 1 m brede rabatter i  

 begge  

 sider.
For at forbedre trafiksikkerheden etableres desuden 1 m belagte  

 nødrabatter langs midterrabatten.
 Da der i nordgående retning kun er ca. 1.000 m mellem  

 tilkørselsrampen ved Vejle N og udfletningen E45-rute 13/18, og motorvejen  

 samtidig har en kraftig stigning på strækningen, tilføjes et ekstra spor  

 (parallelspor) på flettestrækningen mellem tilkørselsrampen ved Vejle N og  

 udfletningen  

 til rute 13/18. Tilsvarende udføres et parallelspor i sydgående retning, hvor  

 der er ca. 1.250 m på flettestrækningen fra sammenløbet mellem de to  

 motorveje  

 til frakørselsrampen ved Vejle N.
Udbygningen af motortrafikvejen Riis-Ølholm til motorvej  

 sker mod nord i forhold til den 2-sporede motortrafikvej.
Det nuværende  

 nødspor  

 og yderrabatten på nordsiden fjernes, og der anlægges i stedet en midterrabat  

 og en ny kørebane og nødspor for den vestgående trafik samt ny yderrabat m.v.  

 Midterrabatten bliver 2 m bred (4 m inkl. nødrabatter) på det meste af  

 strækningen,  

 men udvides op til 5 m ved Alsted Mølleå, hvor vejen har en lille  

 kurveradius,  

 så der opnås tilstrækkelig oversigt i kurven.
I midterrabatten opsættes  

 autoværn, og langs begge sider anlægges 1 m brede befæstede nødrabatter.
4.3 Linjeføring Linjeføringen for motorvejen Riis-Ølholm-Vejle samt de  

 tilslutningsanlæg, der er omfattet af lovforslaget, fremgår af kortet, jf.  

 lovforslagets bilag 1.
Motorvejen mellem Ølholm og Vejle tager udgangspunkt i  

 Riis-Ølholm strækningen ved overføringen af Tørringvej og forløber herfra i  

 en kurve  

 mod sydøst, hvor den krydser Viborg Hovedvej ved Ølholm og fortsætter  

 parallelt  

 med og øst for denne frem til skæring med Skanderborgvej nord for Lindved.  

 Motorvejen  

 krydser herefter Viborg Hovedvej igen ud for den nordlige del af Lindved og  

 fortsætter mod syd vest for Viborg Hovedvej i en afstand af 300-400 m frem  

 til skæring  

 med Grejsvej.
Herefter føres motorvejen tæt på Viborg Hovedvej ved passagen  

 af  

 Keglekær Bæk-dalen og tilsluttes Østjyske Motorvej (E45) ved Lysholt.
Med den foreslåede linjeføring er det tilstræbt at tage  

 størst mulig hensyn til landskab, natur og tekniske anlæg samt ejendomme i  

 området.
Motorvejen er på strækningen hovedsageligt beliggende på opdyrkede  

 landbrugsarealer, men i området ved Ølholm Huse og Låge bliver en del  

 ejendomme  

 berørt.
Ved Langskov Kirke og Sindbjerg Kirke ligger motorvejen nedgravet øst  

 for Viborg Hovedvej.
Motorvejen er ligeledes nedgravet på det meste af  

 strækningen ud for den bymæssige bebyggelse i Ølholm, Lindved og Grejs.
Nord  

 for Skanderborgvej og syd for Ulkærvej ligger vejen i påfyldning.
 Der vil i detailprojekteringsfasen ske en nærmere  

 præcisering af linjeføringen, som vil blive endeligt fastlagt af  

 ekspropriationskommissionen.  

 I denne forbindelse vil der bl.a. blive taget hensyn til de berørte  

 landbrugsejendommes  

 produktionsforhold, og der vil i muligt omfang blive gennemført  

 jordfordelinger  

 for at mindske generne for jordbruget i områderne langs vejen.
 Med den foreslåede linjeføring vil der være mulighed for en  

 eventuel videre udbygning af rute 13 til højklasset vej nord for motorvejen  

 ved  

 Ølholm på et senere tidspunkt.
4.4 Tilslutninger Der etableres tilslutning til Diagonalvejen (rute 30) mod Horsens  

 med tilslutning af Tørringvej til Diagonalvejen mod øst og til Viborg  

 Hovedvej (rute  

 13) mod Viborg ved Ølholm samt til Skanderborgvej (rute 409) nord for Lindved  

 og til Grejsvej øst for Grejs.
 Motorvejen tilsluttes Østjyske Motorvej (E45) ved Lysholt i  

 et sydvendt anlæg.
 Den nuværende tilslutning til Vejlevej ved Riis ombygges,  

 så frakørselsrampen fra øst tilpasses motorvejsprofilet.
 Tilslutningernes nærmere udformning vil blive fastlagt i  

 detailprojekteringsfasen.
4.5 Sideanlæg Der etableres rastepladser i begge vejsider i nærheden af  

 Hærvejen på strækningen mellem Riis og Ølholm, jf. § 18 i lov om  

 offentlige veje.
Desuden etableres samkørselspladser ved  

 tilslutningsanlæggene,  

 hvor dette vurderes at være hensigtsmæssigt.
4.6 Lokalvejnet og stier På strækningen mellem Ølholm og Vejle påregnes følgende  

 veje og stier ført over eller under motorvejen: Tørringvej, Kandborgstien,  

 Haugevej, Skolevej (som stiforbindelse), Nyborgvej-Vejlevej (forlagt),  

 Ribevej,  

 Skanderborgvej, Viborg Hovedvej (ved Lindved), Kofodsvej (som  

 stiforbindelse),  

 Ulkærvej (forlagt), Grejsvej, en stiforbindelse mellem Viborg Hovedvej og  

 Viborgvej  

 samt en af Vejle Kommune planlagt ny vej, der forbinder Viborgvej syd for  

 Hornstrup Mølleby med Viborg Hovedvej og Solskovvej.
 Øvrige skærende veje afbrydes ved motorvejen, idet det  

 sikres, at der fortsat vil være vejadgang til alle ejendomme.
 Viborg Hovedvej afbrydes som gennemgående vej ved skæringen  

 med motorvejen ved Ølholm, hvor den tilsluttes direkte til motorvejen mod  

 Vejle.
 Da Viborg Hovedvej også anvendes af lokaltrafik, vil der på  

 baggrund af høringen blive anlagt en ny lokalvej langs med motorvejen ved  

 Ølholm mellem den forlagte Vejlevej og Skolevej og mellem Skolevej og  

 Hvolgårdsvej efter nærmere drøftelse med Tørring-Uldum Kommune.
 Etablering af udfletningsanlægget ved Østjyske Motorvej  

 (E45) og udvidelsen af denne medfører, at broen for underføring af Grundet  

 Ringvej skal udvides.
Øvrige kommuneveje, private fællesveje og markveje, der  

 krydser motorvejen Ølholm-Vejle, påregnes afbrudt.
Der skabes i nødvendigt  

 omfang forbindelse via nye private fællesveje til offentlig vej.
 På strækningen Riis-Ølholm opretholdes de nuværende  

 skærende veje og stier.
 Endelig fastlæggelse af ændringer i det lokale vejnet vil  

 først ske i detailprojekteringsfasen og ved ekspropriationskommissionens  

 behandling.
4.7 Landskabsbroer og faunapassager Ved motorvejens passage af Ølholm/Sindbjerg Bæk etableres  

 en ca. 90 m lang, åben landskabsbro.
Dalens skråninger reguleres, så terrænet  

 tilpasses broens længde.
Ved Keglekær Bæk/Sole Bæk-dalen passerer den eksisterende  

 Viborg Hovedvej i vandskellet mellem de to dale og vandløb.
Dalene udgør et  

 værdifuldt landskab og en vigtig spredningskorridor.
Der er ingen sikker  

 passagemulighed i dag.
For at forbedre sprednings- og passagemulighederne  

 placeres motorvejen og Viborg Hovedvej på en ca. 85 m lang, åben  

 landskabsbro.  

 Området terrænreguleres, så der skabes tilstrækkelig frihøjde til kronvildt  

 under broerne.
 Udover de ovennævnte landskabsbroer etableres der en  

 vandløbspassage med banketter for mindre dyr ved motorvejens krydsning af det  

 unavngivne tilløb til Ølholm Bæk i lavbundsområdet mellem Haugevej og Hauge  

 Bæk  

 og en faunaunderføring for råvildt og mindre dyr på dæmningsstrækningen nord  

 for Skanderborgvej.
Desuden etableres faunarør for mindre dyr for hver ca. 250  

 m, hvor motorvejen ligger på dæmning.
Rørene placeres ved ledelinjer og  

 veksler  

 i landskabet samt ud for moser og vandhuller, hvor de vil få en diameter på  

 1,5  

 m for at øge sandsynligheden for, at padderne benytter dem.
 Underføringer af åbne vandløb udformes således, at de tilgodeser  

 passage for oddere.
 Der påregnes udført hegning i tilknytning til  

 faunapassagerne i det omfang, det kan medvirke til at lede dyrene mod  

 passagerne.  

 Ved faunarør for padder og ved moser og vandhuller suppleres med paddehegn på  

 den strækning af vejen, der skråner ned mod vandhullet/mosen, dog højst 100 m  

 på hver side.
På den allerede anlagte motortrafikvej mellem Riis og  

 Ølholm er der etableret faunapassager ved Riismarkvej, Givskud Bæk,  

 Nørremarksvej (vandrerute for Hærvejen), Knude Bæk og Alsted Mølleå samt 3  

 mindre rørformede passager, som alle vil blive opretholdt.
Da det er  

 vurderet,  

 at passagerne ikke er tilstrækkelige til at sikre især de mindre dyrs  

 spredning  

 på tværs af den bredere motorvej, vil de blive suppleret med 4 ekstra  

 faunarør,  

 hvor motorvejen ligger på dæmningsstrækninger.
 Den nuværende hegning langs vejen opretholdes, idet hegnet  

 langs nordsiden er forberedt på at kunne flyttes, så det svarer til  

 motorvejsprofilet.  

 Ved faunarør for padder og ved moser og vandhuller suppleres med paddehegn.
 Endelig fastlæggelse af placering og udformning af  

 faunapassager og hegning m.v. sker i detailprojekteringsfasen, hvor der bl.a.  

 tages stilling til, hvordan faunapassagerne skal sikres ved etablering af  

 ledelinjer med henblik på at sikre vildtets frie bevægelse m.v.
4.8 Erstatningsnatur Der anlægges nye vandhuller til padder for at kompensere  

 for vejens barrierevirkning og for at kompensere for de vandhuller, der  

 forsvinder  

 ved anlæg af vejen.
Vandhullerne anlægges i samarbejde med en paddekyndig,  

 således at de opfylder krav om udformning, placering og antal for stor  

 vandsalamander, spidssnudet frø og strandtudse.
Vandhullerne skal ligeledes  

 sikre, at arterne også efter anlæg af motorvejen kan findes i levedygtige  

 bestande.
I det omfang, der skal flyttes paddeyngel/ægsnore o.l. fra  

 nuværende  

 vandhuller til fremtidige erstatningsvandhuller, vil der blive søgt om  

 tilladelse, jf.
Artsfredningsbekendtgørelsen.
 Endvidere udlægges et mindre areal til erstatningsnatur for  

 en eng, som berøres af vejanlægget.
4.9 Støjafskærmning Der er ingen lovregler, der fastlægger bestemmelser for  

 vejtrafikstøj ved boliger langs nye vejanlæg.
Men hvor nye motorveje skal  

 passere boligområder, tilstræbes i overensstemmelse med sædvanlig praksis som  

 udgangspunkt, at støjen ikke kommer til at overstige Miljøstyrelsens  

 vejledende  

 grænseværdi for det udendørs støjniveau på 55 dB, som er gældende ved  

 etablering af nye boligbebyggelser ved eksisterende trafikanlæg.
 Hvor motorvejen forløber i nærheden af Ølholm, Lindved og  

 Hornstrup Mølleby, vil denne bl.a. af hensyn til at mindske støjpåvirkningen  

 overvejende  

 blive placeret i afgravning.
I forbindelse med den videre projektering vil  

 støjforholdene blive nærmere undersøgt, og Vejdirektoratet vil ud fra de  

 anlægstekniske  

 og økonomiske muligheder søge at minimere støjgenerne fra motorvejen.
Det kan  

 fx ske ved at anvende en støjsvagere asfalt og overskudsjord til  

 terrænregulering  

 eller opbygning af jordvolde, hvor dette er hensigtsmæssigt, eller i form af  

 tilskud til facadeisolering.
Der vil konkret blive etableret en jordvold  

 langs  

 motorvejen ved Hornstrup Mølleby, hvor beboerne generes af støj fra både det  

 nye vejanlæg og fra motorvej E45. Herved vil støjpåvirkningen samlet set  

 kunne  

 holdes under 55 dB.
Der henvises i øvrigt til punkt 8.2 Støj, luft og klima.
4.10 Vejudstyr og beplantning Motorvejen udstyres med vejtavler, autoværn, nødtelefoner,  

 kantpæle, trafikregistrerings- og vintervarslingsudstyr m.v.
Afmærkning på  

 kørebanen vil blive udført med reflekterende afmærkning.
Der etableres ikke  

 vejbelysning langs vejen, da strækningen er beliggende i åbent land, men  

 rundkørsler og signalregulerede kryds belyses.
Der etableres beplantning  

 langs  

 vejen, hvor dette er hensigtsmæssigt i forhold til trafiksikkerheden og  

 æstetikken.
4.11 Vejafvanding Der etableres kantopsamling i vejsiderne, og vejvandet  

 ledes i et lukket opsamlingssystem til regnvandsbassiner.
I bassinerne kan  

 urenheder bundfældes og afstrømningen reguleres, inden vandet ledes til de  

 nærliggende  

 vandløb.
Regnvandsbassinerne er desuden med til at sikre de lokale vandløb  

 mod  

 forurening i forbindelse med uheld på vejen, idet bassinerne er forsynet med  

 olieudskiller og lukkemekanisme.
Bassinerne bliver dimensioneret, således at  

 en  

 væsentlig del af eventuelle forurenende stoffer fra vejvandet kan  

 tilbageholdes,  

 og en tilstrækkelig fortynding i recipienterne kan opnås for vejsalt,  

 tungmetaller, sediment og næringsstoffer.
Under anlægsarbejdet vil der blive  

 etableret  

 midlertidige bassiner, så overfladeafstrømning fra blottede jordoverflader  

 kan  

 tilbageholdes.
Herved sikres Grejså og Gudenåen mod forurening med  

 suspenderet  

 materiale o.l.
 Placeringen og udformningen af bassinerne fastlægges i  

 forbindelse med detailprojekteringen.
4.12 Naboarealer Vejen forløber i åbent land, og det er tilstræbt at  

 indpasse vejen i det omgivende miljø og landskab på en æstetisk og  

 miljømæssig  

 afbalanceret måde.
 Det anbefales, at der som hovedregel ikke udlægges  

 byvækstarealer inden for 300 m fra motorvejen og tilslutningsanlæggene,  

 medmindre der er tale om en klar afrunding af byen i forhold til vejanlægget.
Generelt fastlægges en udvidelsesbyggelinie i begge  

 vejsider med en afstand på 50 m fra motorvejens midtline og 35 m fra  

 rampernes  

 yderste kørebanekanter.
Byggelinierne pålægges ejendommene i henhold til  

 vejlovens  

 § 34.
5. Trafikale konsekvenser De trafikale konsekvenser af en motorvej på strækningen Riis-Ølholm-Vejle  

 er vurderet under forudsætning af, at der er anlagt motorvej på strækningen  

 mellem Herning og Riis, og at Østjyske Motorvej (E45) udvides fra 4 til 6  

 spor  

 på strækningen mellem Herslev og Hornstrup.
 Motorvejen forventes at få en årsdøgntrafik i 2015 på  

 19.500-21.000 biler mellem Ølholm og Vejle og på ca. 17.000 biler mellem Riis  

 og Ølholm.
Viborg Hovedvej mellem Ølholm og Vejle vil blive aflastet  

 for langt det meste af den gennemkørende trafik.
Syd for Lindved reduceres  

 årsdøgntrafikken således fra ca. 19.000 til ca. 2.500 biler.
Størsteparten af  

 den tunge trafik, som udgør omkring 20 % af trafikken, vil blive overflyttet  

 til motorvejen.
 På Østjyske Motorvej (E45) forventes en stigning i  

 trafikken på strækningen mellem sammenfletningen med den nye motorvej og  

 tilslutningsanlægget ved Vejle N fra ca. 59.000 til ca. 67.000 biler og på  

 strækningen mellem Vejle N og Vejle S (over Vejle Fjord) fra ca. 71.000 til  

 ca.  

 73.500 biler pr. døgn i 2015.
For trafikanterne på rute 18 vil motorvejen give en  

 tidsbesparelse på ca. 6 minutter.
På årsbasis vil den samlede tidsbesparelse  

 være  

 ca. 540.000 timer.
Rejsetiden for en personbil mellem Herning og Vejle vil  

 blive  

 reduceret med ca. 20 minutter i forhold til en situation uden en motorvej  

 mellem  

 Herning og Vejle.
6. Trafiksikkerhed I femårsperioden 2000-2004 blev der på Viborg Hovedvej  

 mellem Ølholm og Hornstrup registreret 26 uheld med personskade og 15 uheld  

 med  

 materielskade alene.
Fire personer er blevet dræbt, 18 personer er kommet  

 alvorligt til skade, og 25 er kommet lettere til skade.
På motortrafikvejen  

 Riis-Ølholm er der siden åbningen i august 2004 ikke registreret trafikuheld.
 Det vurderes, at der ved anlæg af en motorvej på  

 strækningen Riis-Ølholm-Vejle årligt vil kunne spares ca. 5 uheld med  

 personskade  

 på hele det vejnet, hvor trafikken ændres som følge af anlæg af motorvejen.  

 Aflastningen  

 af trafikken på Viborg Hovedvej vil desuden betyde, at det bliver lettere og  

 sikrere at krydse vejen, bl.a. for cyklister til og fra den dobbeltrettede  

 cykelsti vest for Viborg Hovedvej.
7. Plan- og beskyttelsesforhold Vejanlægget berører ikke områder, der er udpeget som  

 nationale eller internationale beskyttelsesområder, og ingen af de nærmest  

 beliggende Natura 2000 områder i Ølholm Kær og Øvre Grejs Ådal  

 vurderes at blive påvirket af støj eller  

 udledninger af vejvand.
For at sikre potentielle levesteder og fremtidig spredning  

 af de vildtlevende dyr - herunder de strengt beskyttede arter (oddere, visse  

 padder, birkemus, flagermus, markfirben) - bliver der etableret en række  

 faunapassager  

 og nye eller oprensede vandhuller.
I anlægsperioden tages særlige hensyn ved  

 anlæg i potentielle levesteder for de pågældende dyr, fx sydvendte skråninger  

 (markfirben), gamle, hule træer (flagermus), vandhuller (padder) etc.
 Ved udbygning af motortrafikvejen Riis-Ølholm til motorvej vil  

 der ved udførelsen af en tvillingedalbro over Alsted Mølleådal blive taget  

 særligt hensyn under anlægsarbejdet til eventuel forekomst af birkemus, idet  

 dalen  

 er vurderet som et potentielt levested.
Ved Hauge Mose forløber motorvejen mellem to små lavninger  

 med meget kalk og trykvand, hvor der vokser orkideer og andre relativt  

 sjældne  

 planter.
Lavningerne er beskyttet mod ændringer af naturbeskyttelseslovens  

 § 3  

 og vil derfor blive skånet mest muligt i anlægsperioden.
Ved Lindved forløber motorvejen tæt forbi to små naturområder  

 (enge) ved Allesdam.
Motorvejen berører den ene eng, som erstattes ved at  

 udlægge et tilsvarende areal til eng på en anden fugtig lokalitet.
Kun nogle få vandhuller, der er omfattet af  

 naturbeskyttelseslovens § 3, bliver direkte berørt.
De vil blive  

 erstattet  

 af nye vandhuller.
 Vejle Amt har meddelt, at amtet på det foreliggende  

 grundlag er indstillet på ud fra hovedforslaget efter konkret sagsbehandling  

 at  

 meddele de fornødne amtslige tilladelser til vejanlægget efter  

 naturbeskyttelsesloven,  

 miljøbeskyttelsesloven og vandløbsloven.
 Skov- og Naturstyrelsen har i henhold til naturbeskyttelseslovens  

 § 20 og Miljøministeriets bekendtgørelse nr. 571 af 25. juni 1992 om  

 godkendelse af offentlige vejanlæg og ledningsanlæg m.v. i det åbne land  

 meddelt  

 principgodkendelse af projektet på en række vilkår vedrørende faunapassager,  

 erstatningsvandhuller og hegning, som enten er eller vil blive indarbejdet i  

 projektet eller vil blive drøftet nærmere med Skov- og Naturstyrelsen.
 De konkrete tilladelser og dispensationer, der er  

 nødvendige for anlæggets gennemførelse, vil blive søgt løbende i forbindelse  

 med projekteringen af anlægget.
8. Miljømæssige konsekvenser I VVM-redegørelsen har Vejdirektoratet redegjort for de  

 forventede miljømæssige konsekvenser af vejanlægget.
Konsekvenserne er  

 resumeret nedenfor.
Vejdirektoratet vil gennemføre en evaluering af de  

 forventede  

 miljømæssige konsekvenser 3-5 år efter åbningen af motorvejen.
8.1 Arealindgreb og barrierevirkning Anlæg af motorvejen mellem Ølholm og Vejle vil påvirke den  

 nuværende arealanvendelse, og en del ejendomme vil blive berørt enten direkte  

 ved et arealindgreb, eller ved at motorvejen kommer til at udgøre en  

 barriere,  

 fordi krydsningen kun bliver mulig ved over- og underføringer.
Det medfører  

 ændrede adgangsforhold til flere ejendomme.
Til gengæld bliver  

 barrierevirkningen  

 og den oplevede risiko væsentlig mindre på den aflastede Viborg Hovedvej.
Ved at gennemføre jordfordelinger i forbindelse med  

 projektet vil de værste ulemper for landbrugsejendommene blive søgt  

 minimeret.
Det  

 vurderes, at 16-26 enfamiliehuse, 5-8 mindre og 2-3 større landbrug vil  

 skulle  

 totaleksproprieres på strækningen mellem Ølholm og Vejle.
Udbygning af strækningen mellem Riis og Ølholm til motorvej  

 medfører, at der skal erhverves areal fra landbrugsejendomme.
Der forventes  

 ikke totaleksproprieret nogen ejendomme på denne strækning.
Omfanget af ekspropriationer vil blive fastlagt endeligt af  

 den ekspropriationskommission, der skal godkende projektet ved en  

 besigtigelsesforretning.
Alle ekspropriationer gennemføres efter reglerne i  

 lov  

 om fremgangsmåden ved ekspropriation vedrørende fast ejendom, jf.  

 lovbekendtgørelse  

 nr. 672 af 19. august 1999.
8.2 Støj, luft og klima Motorvejen mellem Ølholm og Vejle vil samlet set medføre  

 forbedringer af de støjmæssige forhold.
Støjbelastningstallet, der er udtryk  

 for den samlede støjgene fra trafikken på hele det vejnet, hvor trafikken  

 ændres,  

 vil blive reduceret fra 154 til 122, og det samlede antal støjbelastede  

 boliger  

 langs vejene på dette vejnet reduceres med ca. 100. Langs motorvejen vil ca.  

 55  

 ejendomme i det åbne land blive belastet med støj over 55 dB.
Af disse er ca.  

 35 allerede i dag belastet med støj over 55 dB.
Antallet afhænger af den  

 endelige fastlæggelse af linjeføring og af antallet af ejendomme, der  

 eksproprieres.
 På strækningen Riis-Ølholm vil den øgede trafik og den  

 øgede hastighed medføre, at der lokalt langs vejen vil være en øget  

 støjpåvirkning.  

 Udbygningen kommer til at medføre, at 15 ejendomme langs motorvejen bliver  

 belastet  

 med mere end 55 dB.
I forbindelse med den videre projektering vil  

 støjforholdene blive nærmere undersøgt, og Vejdirektoratet vil ud fra de  

 anlægstekniske  

 og økonomiske muligheder søge at minimere støjgenerne fra motorvejen.
Det kan  

 fx ske ved at anvende overskudsjord til terrænregulering, hvor dette er  

 hensigtsmæssigt, jf. også punkt  

  

 4.9  

 Støjafskærmning.
Vejdirektoratet forventer desuden at anvende en mindre  

 støjende belægning end den tidligere anvendte.
På strækningen  

 Riis-Ølholm-Vejle  

 vil det betyde, at 30-35 færre boliger belastes med over 55 dB.
 Der er kun ubetydelige forskelle i det samlede beregnede  

 energiforbrug og udslip af forureningsstoffer og CO2  

 i forhold til  

 0-alternativet.
Da motorvejen forløber i det åbne land med gode  

 spredningsbetingelser, vurderes det, at luftforureningskoncentrationerne vil  

 være langt under gældende grænseværdier på alle strækninger.
I byområder vil  

 der være en reduktion i luftforureningen som følge af en aflastning af  

 gennemkørende trafik.
8.3 Natur, landskab og fortidsminder Motorvejen mellem Ølholm og Vejle føres i et tæt forløb med  

 Viborg Hovedvej, således at påvirkningen af natur og landskab bliver mindst  

 mulig.
Motorvejen krydser to ådale ved Sindbjerg Bæk vest for  

 Ølholm og Keglekær Bæk-Sole Bæk øst for Grejs.
De udgør vigtige  

 spredningskorridorer  

 og er af Vejle Amt udlagt som områder til ny natur.
Sidstnævnte  

 udgør desuden  

 et værdifuldt landskab.
Derudover passerer motorvejen nogle mindre vådområder  

 vest for Ølholm og vest for Lindved.
Motorvejen føres på landskabsbroer over de to ådale,  

 således at dalbundene friholdes, og dyrene kan færdes frit under broerne.
Ved  

 krydsningen af Keglekær Bæk-Sole Bæk bliver den nuværende vejdæmning for  

 Viborg  

 Hovedvej fjernet og erstattet af landskabsbroer såvel for motorvejen som for  

 Viborg Hovedvej, således at der åbnes op for passage mellem de to  

 dalsystemer.  

 Det er en klar landskabelig forbedring i forhold til i dag og er en følge af,  

 at dalen er udpeget som spredningskorridor af Vejle Amt.
 Der er en relativt stor rådyrbestand i de tre skove syd for  

 Ølholm: Hvolgård Skov, Låge Skov og Sindbjerg Skov, som motorvejen passerer  

 nord og øst om.
 Mellem Ølholm og Vejle etableres i alt 15 faunapassager  

 under motorvejen til krondyr, rådyr, grævlinger, harer eller padder, og der  

 anlægges eller oprenses en række vandhuller for at kompensere for vejens  

 barrierevirkning og nedlagte vandhuller.
En række kulturmiljøer påvirkes af motorvejen:  

 herregårdslandskabet omkring Hvolgård og Langskov Kirke (afstand ca. 200 m)  

 sydvest for Ølholm, kulturmiljøet ved Låge Mark syd for Ølholm med mange  

 overpløjede  

 gravhøje, Sindbjerg Kirke (afstand ca. 250 m) nordvest for Lindved og  

 ejerlavet  

 omkring Ulkær.
De mest markante og velbevarede overpløjede gravhøje vil blive  

 søgt undgået.
De to kirker vil blive aflastet rent støjmæssigt, da motorvejen  

 graves ned og placeres længere fra kirkerne end Viborg Hovedvej.
Ved  

 udformningen  

 af vejanlægget vil der desuden blive taget hensyn til kirkernes ind- og  

 udblikszoner, således at disse ikke forstyrres.
 Mellem Riis og Ølholm vil påvirkningen som følge af  

 udbygning til motorvej være et relativt lille indgreb i landskabet, da det  

 allerede er påvirket af motortrafikvejen, som er indpasset bedst muligt i  

 landskabet.
 For at kompensere for vejens øgede barrierevirkning  

 etableres 4 nye faunapassager (rørunderføringer for grævling m.v.), og der  

 anlægges eller oprenses en række vandhuller.
Under anlæg af motortrafikvejen blev der gjort mange  

 arkæologiske fund.
Det må derfor antages, at der også i forbindelse med  

 udbygning til motorvej kan komme mange nye fund til syne.
Inden anlægsarbejderne på de to strækninger går i gang, vil  

 Vejle Museum foretage en arkæologisk forundersøgelse i vejtraceet.  

 Omkostningerne hertil betales af anlægget.
Forundersøgelserne og eventuelle  

 udgravninger  

 foretages umiddelbart efter ekspropriationskommissionens linjebesigtigelse og  

 inden anlægsstart.
På de strækninger, hvor der er særlig kritiske områder,  

 kan  

 forundersøgelserne sættes i værk før besigtigelsen under forudsætning af, at  

 en  

 aftale mellem grundejeren og Vejdirektoratet kan indgås.
8.4 Friluftsliv En motorvej mellem Ølholm og Vejle vil i mindre grad  

 påvirke friluftslivet lokalt.
 Udbygning af motortrafikvejen mellem Riis og Ølholm til  

 motorvej vil ikke betyde nogen væsentlig ændring for friluftslivet, da  

 Hærvejens  

 vandre- og cykelruter opretholdes.
 Under anlægsfasen vil alternative veje og stier blive  

 etableret, og der vil blive skiltet ved eventuelle omlægninger af  

 stiforbindelser.
8.5 Overfladevand og grundvand Vejvandet fra motorvejen ledes gennem bassiner, som  

 udjævner afstrømningen og nedbringer mængden af skadelige stoffer, inden det  

 ledes til vandløb.
Afvandingssystemet sikrer, at der under normale  

 omstændigheder  

 ikke vil være nogen risiko for belastning af grundvandskvaliteten.
Hvis der  

 sker spild på vejen i forbindelse med trafikuheld, bliver afløbet fra  

 opsamlingsbassinet lukket og forureningen samlet op.
I forhold til  

 situationen  

 i dag, hvor vejvandet fra Viborg Hovedvej løber urenset til vandløb eller  

 nedsiver til grundvandet, medfører en motorvej mellem Ølholm og Vejle således  

 en forbedring for vandløb og grundvand.
 Strækningen mellem Riis og Ølholm forløber i et område, der  

 af Vejle Amt er karakteriseret som et område med særlige  

 drikkevandsinteresser.  

 Grundvandet er sårbart på det meste af strækningen, fordi dæklagene er tynde.  

 Ved at tage forholdsregler om opsamling af overfladevand og oplagring af  

 brændstof under anlægsarbejderne vurderes, at udbygning af strækningen til  

 motorvej ikke vil have miljømæssige konsekvenser.
8.6 Ressourceforbrug Det samlede forbrug af  

 råstoffer til anlæg af motorvejen Riis-Ølholm-Vejle omfatter ca. 625.000  

 m3  

 grus, ca. 340.000 tons asfalt, ca. 48.000 m3  

 beton og ca. 4.000 tons  

 stål.
 Forbruget af grus  

 svarer til ca. 6 % af den samlede indvinding pr. år i Vejle Amt, og det  

 forventes  

 på den baggrund, at det kan udvindes lokalt.
8.7 Forurenet jord Motorvejen mellem  

 Ølholm og Vejle kommer tæt på en ejendom, hvor der tidligere har været  

 benzinsalg, men berører i øvrigt ingen kendte lokaliteter med forurenet jord.  

 Motorvejen passerer desuden syv vandhuller eller råstofgrave, der ser ud til  

 at  

 være fyldt op med affald.
Udbygning af motortrafikvejen  

 Riis-Ølholm til motorvej og anlæg af motorvejsudfletningen ved E45 ved  

 Hornstrup medfører, at der skal foretages anlægsarbejde i vejjord, der er  

 klassificeret som potentielt forurenet.
Denne jord vil som udgangspunkt indgå  

 i  

 vejanlægget eller blive bortskaffet.
Eventuel forurenet jord vil blive  

 håndteret efter jordforureningsloven.
9. Alternativer Som led i  

 Vejdirektoratets VVM-undersøgelse er der, ud over hovedforslaget, undersøgt  

 to  

 alternative linjeføringer for anlæg af en motorvej mellem Ølholm og Vejle.  

 Der  

 henvises til kortet, jf. lovforslagets bilag 2.
I alternativ 1 forløber  

 motorvejen på den nordlige strækning ca. 1,5 km vest for Viborg Hovedvej og  

 Ølholm,  

 idet den føres vest om Hvolgård Skov og mellem denne og Sindbjerg Skov i  

 retning mod Lindved og Ulkær, hvorefter linjeføringen er sammenfaldende med  

 hovedforslaget.
Linjen er ca. 1 km kortere end hovedforslaget, men  

 vejforløbet  

 vest om Hvolgård Skov og nord om Sindbjerg Skov vil påvirke det uforstyrrede  

 landskab og naturen i dette område.
Desuden får Ølholm ingen tilslutning til  

 motorvejen mod Vejle.
I alternativ 2 forløber  

 motorvejen på hele strækningen i stor afstand fra Viborg Hovedvej.
Det er den  

 korteste og mest direkte linje, som giver den største rejsetidsbesparelse for  

 trafikanterne mellem Herning og Vejle, men motorvejen vil forløbe gennem  

 værdifulde landskabs- og naturområder på hele strækningen og sprede  

 støjpåvirkningen i området.
Der bliver desuden ingen tilslutninger til Ølholm  

 og Lindved i denne linje.
 I hovedforslaget  

 forløber motorvejen tæt langs Viborg Hovedvej på hele strækningen mellem  

 Ølholm  

 og Vejle, og motorvejen tilsluttes det eksisterende vejnet ved Ølholm,  

 Lindved  

 og Grejs.
I den høring, som  

 Vejdirektoratet har gennemført, har Vejle Amt og de berørte kommuner  

 anbefalet,  

 at motorvejen anlægges som beskrevet i hovedforslaget.
Viborg Amt og et  

 mindretal på 3 medlemmer i Tørring-Uldum Kommunalbestyrelse samt Hedensted  

 Provstiudvalg, Sindbjerg Menighedsråd og Langskov Menighedsråd har anbefalet  

 alternativ 1. Desuden har mange borgere i området peget på alternativ 1.
Viborg Amts anbefaling  

 af alternativ 1 er trafikalt begrundet, idet rute 13 udbygges på en længere  

 strækning  

 til højklasset vej i alternativ 1 end i hovedforslaget.
I alternativ 1  

 indgår,  

 som følge af motorvejens forløb vest om Hvolgård Skov, en ca. 3,5 km lang  

 højklasset  

 forbindelsesvej mellem motorvejen og Viborg Hovedvej ved Tørring, som vil  

 afløse den nuværende rute 13 på strækningen mellem Ølholm og Tørring.
 Som anført under punkt  

 4.3 er der i hovedforslaget mulighed for en eventuel videre udbygning af rute  

 13 til højklasset vej nord for motorvejen ved Ølholm på et senere tidspunkt.
 Anbefalingen af alternativ  

 1 fra de kirkelige myndigheder og borgere etc. er primært begrundet i, at  

 alternativ  

 1 forløber i større afstand fra kirkerne og berører færre mennesker end  

 hovedforslaget.
 Vejdirektoratet har på  

 baggrund af en samlet vurdering af de gennemførte undersøgelser og høringen  

 af  

 borgere og myndigheder anbefalet, at motorvejen anlægges efter  

 hovedforslaget.
 Hovedforslaget  

 medfører, at de tekniske anlæg forbliver samlet, og at Viborg Hovedvej  

 aflastes  

 mest muligt.
Hovedforslagets nærhed  

 til Ølholm og Lindved og forløb langs Viborg Hovedvej medfører imidlertid, at  

 flere ejendomme vil blive berørt af vejanlægget, og at flere mennesker vil  

 blive påvirket af støj fra motorvejen end i de to alternativer.
Desuden vil  

 motorvejen forløbe mellem Ølholm og Lindved og deres sognekirker.
Sammenhængen mellem  

 Lindved og Ølholm og deres sognekirker vil dog ikke blive ringere end i dag,  

 hvor den stærkt trafikerede hovedvej danner en barriere.
Motorvejen vil blive  

 gravet ned, og skærende veje og stier føres over.
Ifølge Vejdirektoratets  

 støjberegninger  

 vil støjudbredelsen ved Ølholm og Lindved og ved de to kirker blive mindre  

 end  

 ved de nuværende forhold.
 Såfremt motorvejen  

 placeres i alternativ 1, vil færre mennesker blive berørt, men til gengæld  

 vil  

 de mennesker, der bliver berørt, opleve en markant forringelse i forhold til  

 i  

 dag.
En placering af  

 motorvejen vest om Hvolgård Skov og mellem Låge Skov og Sindbjerg Skov vil  

 medføre en spredning af trafikken og støjen i et landskab, som i dag er  

 uforstyrret af trafikstøj og af større tekniske anlæg.
Desuden vil motorvejen  

 skabe en barriere mellem de tre skove og medføre en opsplitning af værdifulde  

 økologiske sammenhænge.
10. Økonomiske og administrative konsekvenser for  

 det offentlige De samlede udgifter til  

 projektering, tilsyn, administration, arealerhvervelse og anlæg af motorvej  

 mellem Ølholm og Vejle og udbygning af motortrafikvejen mellem Riis og Ølholm  

 som  

 beskrevet foran er anslået til 1.148 mio. kr. (prisniveau marts 2005).
 Anlægsoverslaget er  

 behæftet med usikkerhed, da udgifter bl.a. til ekspropriationer, jordarbejder  

 og bro- og asfaltarbejder ikke kan beregnes præcist på forhånd, idet  

 projektets  

 detaljerede linjeføring, mængder mv. først kendes på et senere tidspunkt.
Der knytter sig  

 herudover usikkerhedsfaktorer til budgettet, fordi et projekt vil strække sig  

 over en længere årrække.
Usikkerheden vedrører bl.a. markedsforhold,  

 råvarepriser, udviklingen i priserne på ejendomsmarkedet, nye krav til  

 anlæggets udformning (fx myndighedskrav og nye miljøkrav), uforudsete  

 anlægstekniske  

 forhold, herunder bl.a. vejrlig og jordbundsforhold mv.
Vejdirektoratet  

 tilstræber ved anvendelsen af risikoanalyser at indregne disse  

 usikkerhedsfaktorer.
Metoden indebærer, at der foretages en vurdering af  

 sandsynligheden for budgetoverholdelse ved forskellige budgetniveauer efter  

 Successiv Princippet.
Risikoanalyserne afgrænses af Vejdirektoratet fra større udefrakommende  

 ændringer.
Det vil bl.a. sige, at  

 force majeure-begivenheder, politisk  

 besluttede udvidelser af projektet, i dag ukendte miljøkrav og andre  

 myndighedskrav over 10 mio. kr. samt ændringer i konjunktur- eller  

 markedssituationen, der samlet overstiger det forventede med 10 % eller mere,  

 ikke er medtaget i risikoanalysen.
 På basis af den  

 gennemførte risikoanalyse, der er afgrænset som anført, fremkommer  

 middelværdien  

 1.148 mio. kr. med en tilknyttet usikkerhed, som indebærer, at der er 50 %  

 sandsynlighed for, at anlægsudgifterne bliver mindre end det anførte, og 50 %  

 sandsynlighed for, at udgiften bliver større end det anførte.
Der forudsættes, at  

 Vejdirektoratet i forlængelse af anlægsprojektet og dertil knyttede  

 ekspropriationer i overensstemmelse med sædvanlig praksis kan oppebære  

 indtægter fra salg af ejendomme og grunde.
Denne indtægt indgår i  

 anlægsoverslaget  

 og bogføres i projektregnskabet.
 Der er beregnet en  

 intern rente for projektet på ca. 5 %. I beregningen indgår trafikanternes  

 tidsbesparelser  

 og kørselsomkostninger, uheldsomkostninger, trafikstøj, barrierevirkning og  

 oplevet risiko, lokal og regional luftforurening samt vejvedligeholdelse.
 Etableringen af nye lokalveje ved Ølholm samt etablering af  

 en jordvold ved Hornstrup Mølleby forudsættes gennemført inden for  

 motorvejens  

 samlede anlægsbudget.
 Anlæg af motorvejen  

 mellem Ølholm og Vejle og udbygning af motortrafikvejen mellem Riis og Ølholm  

 påregnes  

 gennemført som et samlet projekt med åbning i 2012.
 De anslåede  

 anlægsudgifter på 1.148 mio. kr. (prisniveau marts 2005) svarer ved  

 regulering  

 med byggeomkostningsindekset til 1.169 mio. kr. i 2006-priser.
 Udgifterne (reguleret  

 med byggeomkostningsindekset til 2006-priser) forventes at fordele sig som  

 følger:
 2006:
 10 mio. kr.
 2007:
 21 mio. kr.
 2008:
 65 mio. kr.
 2009:
 140 mio. kr.
 2010:
 333 mio. kr.
 2011:
 346 mio. kr.
 2012:
 244 mio. kr.
 2013:
 10 mio. kr.
 I alt:
 1.169 mio. kr.
 I forbindelse med ovenstående anlægsbevilling bemærkes, at  

 den fremtidige budgettering af anlægsprojekter i øjeblikket drøftes i et  

 udvalgsarbejde mellem Finansministeriet og Transport- og Energiministeriet.
 Anlægsarbejdet forestås af Vejdirektoratet og har således  

 primært økonomiske og administrative konsekvenser for Vejdirektoratet.
Arbejdet med at beskrive anlægget i et detailprojekt, som  

 kan danne baggrund for udbud, udføres af Vejdirektoratet i samarbejde med  

 eksterne rådgiverfirmaer.
Rådgivningsopgaver og anlægsarbejder udbydes efter  

 gældende regler herfor.
Vejdirektoratet og dets bygherrerådgivere fører  

 tilsyn  

 med entreprenørernes arbejde for at sikre, at det aftalte arbejde leveres i  

 den  

 aftalte kvalitet, tid og pris.
Herudover skal projektforløbet styres,  

 kontrolleres, dokumenteres og evalueres, og den nødvendige information  

 formidles til trafikanter og naboer.
Trafikafviklingen skal overvåges, og den  

 nødvendige information formidles til trafikanter og naboer.
Endelig skal  

 trafiksikkerhedsmæssige og arbejdsmæssige indsatser gennemføres.
Af den samlede udgift er budgetteret med ca. 16 %  

 (middelværdi) til projektering, tilsyn og administration.
Heraf er der som  

 forudsætning for totaludgiften forudsat en fordeling med ca. 4,6 % til  

 lønninger  

 til Vejdirektoratets eget personale, ca. 7 % omkostninger til eksterne  

 rådgivere og ca. 5 % til øvrige driftsudgifter.
11. Økonomiske konsekvenser for erhvervslivet En udbygning af rute 18 til motorvej forventes at få en  

 positiv effekt for erhvervslivet i Midt- og Vestjylland.
Motorvejen vil give  

 bedre muligheder for et tættere samarbejde mellem de større byer og for et  

 øget  

 samspil mellem Herning-regionen og Trekantområdet, som vil kunne bidrage til  

 øget vækst, til at fastholde eksisterende virksomheder i Midt- og Vestjylland  

 og til lettere at kunne tiltrække nye medarbejdere.
 Anlæg af motorvej på strækningen Ølholm-Vejle vil forbedre  

 fremkommeligheden på den stærkt trafikerede rute 13/18 mellem Ølholm og Vejle  

 og herved reducere transportudgifterne for erhvervslivet.
 I anlægsfasen skønnes der at være en direkte og indirekte  

 beskæftigelse på ca. 3.000 mandår.
De afledte økonomiske omkostninger vil i øvrigt primært  

 være sparet tid, der dog i et vist omfang opvejes af øget kørselsafstand.  

 Sparet tid og øget kørsel har tilsammen en værdi af størrelsesordenen 40 mio.  

 kr. om året i 2015 og derefter stigende svarende til trafikvæksten.
En del af  

 tidsbesparelserne tilfalder erhvervslivet i form af reducerede  

 transportomkostninger for varer og personer.
Det skønnes, at omkring 50 % af  

 tidsbesparelsens værdi tilfalder erhvervslivet.
12. Administrative konsekvenser for erhvervslivet Lovforslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Styrelsen vurderer ikke, at forslaget indeholder  

 administrative konsekvenser for erhvervslivet i et omfang, der berettiger, at  

 det bliver forelagt virksomhedspanelet.
Forslaget bør derfor ikke forelægges  

 Økonomi- og Erhvervsministeriets virksomhedspanel.
13. Forholdet til borgerne Det færdige anlæg vil samlet set forbedre trafik- og  

 miljøforholdene for borgerne i området mellem Ølholm og Vejle, men berører  

 samtidig direkte og indirekte en del naboer, bl.a. i form af ekspropriationer  

 og afbrydelser eller ombygninger af mindre veje.
I det videre forløb i anlægsprocessen vil borgerne i  

 området løbende blive informeret om vejarbejdets karakter og tidsplan, og  

 ejerne af de berørte ejendomme vil blive inddraget direkte ved breve,  

 borgermøder og/eller personlig kontakt fra Vejdirektoratet og  

 ekspropriationsmyndighederne.
Desuden vil borgerne kunne indhente oplysninger  

 om projektet på www.vejdirektoratet.dk.
 Vejdirektoratet vil gennem brugerundersøgelser måle naboers  

 og lodsejeres tilfredshed med Vejdirektoratets kommunikation med henblik på  

 at  

 opnå den bedst mulige kommunikation ved gennemførelsen af anlægsprojekter.
14. Forholdet til EU-retten De miljøundersøgelser og høringer, der er gennemført,  

 opfylder kravene i Rådets direktiv 85/337/EØF af 27. juni 1985 om vurdering  

 af  

 visse offentlige og private projekters indvirkning på miljøet (EF-Tidende  

 1985  

 L 175, side 40), som ændret ved Rådets direktiv 97/11/EF af 3. marts 1997  

 (EF-Tidende 1997 L 73, side 5). Ingen fuglebeskyttelses- eller habitatområder  

 i  

 henhold til Rådets direktiver nr. 79/409/EØF af 2. april 1979 (beskyttelse af  

 vilde fugle) (EF-Tidende 1979 L 103, side 1) og 92/43/EØF af 21. maj 1992  

 (habitatdirektivet) (EF-Tidende1995 L 1, side 135) bliver påvirket af  

 motorvejen.
For at undgå at motorvejen påvirker de arter, der er omfattet af  

 habitatdirektivets bilag IV, etableres en række faunapassager og nye  

 vandhuller.
Konsekvenserne af Rådets direktiv nr. 2000/60/EF af 22.  

 december 2000 (Vandrammedirektivet) er ikke endeligt opgjort, da udmøntningen  

 af lovgivningen ikke er på plads med hensyn til fastsættelse af nye  

 målsætninger  

 etc. for overfladevandområder.
Det er dog vurderet, at de nuværende  

 målsætninger kan overholdes i overfladevandområderne ved det foreslåede  

 vejprojekt, i det omfang de i forvejen er overholdt.
15. Høring over lovforslaget Lovforslaget har været i høring hos Vejle Amt,  

 Tørring-Uldum Kommune, Vejle Kommune, Give Kommune, Jelling Kommune,  

 sammenlægningsudvalget for ny Hedensted Kommune og sammenlægningsudvalget for  

 ny Vejle Kommune.
Høringssvarene vil blive fremsendt til Trafikudvalget,  

 ledsaget af de kommentarer, som udtalelserne måtte give anledning til.
Samlet vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Mindre udgifter for stat, kommuner og amtskommuner som  

 følge af færre trafikuheld Udgift for staten på 1.169 mio. kr. (2006-priser).
Merudgifter til drift og vedligeholdelse Administrative konsekvenser for stat, kommuner og  

 amtskommuner Ingen Meradministration for Vejdirektoratet i anlægsfasen Økonomiske konsekvenser for erhvervslivet Forbedring af fremkommeligheden på rute 13 og 18 forventes  

 at medføre reducerede transportudgifter Reducerer landbrugsarealer og ændrer arealanvendelsen Administrative konsekvenser for erhvervslivet Ingen Ingen Miljømæssige konsekvenser Reducerer den samlede støjbelastning fra trafikken.
Giver en forbedret håndtering af vejafvandingen Vejanlægget er et indgreb i landskab, fragmenterer naturområder,  

 berører habitater og giver en barriere.
Vejanlægget berører kulturmiljøer og  

 giver en støjpåvirkning af boliger og arealer langs vejen Administrative konsekvenser for borgerne Ingen Ingen Forholdet til EU-retten De miljøundersøgelser og høringer, der er gennemført,  

 opfylder kravene i VVM-direktivet.
Ingen fuglebeskyttelses- eller habitatområder bliver påvirket  

 af motorvejen.
Det vil blive sikret, at vejanlægget ikke påvirker de arter,  

 der er omfattet af habitatdirektivets bilag IV.
 Konsekvenserne af Rådets direktiv nr. 2000/60/EF af 22.  

 december 2000 (Vandrammedirektivet) er ikke endeligt opgjort.
Bemærkninger til lovforslagets enkelte bestemmelser Til § 1 Forslaget omfatter en bemyndigelse til transport- og  

 energiministeren til at anlægge en ca. 15 km lang motorvej mellem Ølholm og  

 Østjyske  

 Motorvej (E45) nord for Vejle, inkl. udvidelse af Østjyske Motorvej fra 4 til  

 6  

 spor på strækningen mellem Hornstrup og Vejle N i forbindelse med  

 udfletningen  

 og sammenløbet mellem de to motorveje, og til at udbygge en ca. 10 km lang  

 strækning af motortrafikvejen Riis-Ølholm til motorvej mellem  

 motorvejsstrækningerne Brande-Riis og Ølholm-Vejle.
 Som en konsekvens af bestemmelsen i nr. 1 og 2 foreslås i  

 nr. 3 en bemyndigelse til transport- og energiministeren til at nedlægge den  

 nuværende hovedlandevej 348, der vil blive afløst af den i nr. 1 nævnte  

 hovedlandevejsstrækning,  

 som hovedlandevej.
 Hovedlandevejsstrækningen nedklassificeres til kommunevej  

 under bestyrelse af henholdsvis den nye Hedensted Kommune og den nye Vejle  

 Kommune for de strækninger, der ligger i de respektive kommuner.
Til § 2 Det foreslås, at loven træder i kraft dagen efter  

 bekendtgørelsen i Lovtidende.
