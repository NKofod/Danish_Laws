Nr LSF 86 Forslag til Lov om fornyelse af visse kollektive overenskomster m.v.
Fremsat af arbejdsministeren (Ove Hygum) den 6. maj 1998 Vedtaget ved tredjebehandling den 7. maj 1998 Lov nr. 264 af 07/05/1998 Kapitel 1 Fornyelse af overenskomster § 1. De overenskomster, der er omfattet af det som bilag A  

 aftrykte mæglingsforslag af 31. marts 1998, fornys med de ændringer og på de  

 vilkår, der er indeholdt i mæglingsforslaget med to bilag, der knytter sig  

 hertil, jf. dog stk. 2 og 3, samt i øvrigt med de ændringer, der følger af §§  

 2-4.
 Stk. 2. Ved den første forhøjelse af pensionsbidraget efter afsnit  

 A, B eller C II i mæglingsforslaget nedsættes arbejdsgiverens andel af  

 forhøjelsen med 0,4 procentpoint.
 Stk. 3. I afsnit VI i mæglingsforslaget ses der bort fra ordene  

 »fx. juleaftensdag«.
 Stk. 4. Overenskomsterne fornys til den 1. marts 2000.
 § 2. Ansatte, der har været uafbrudt beskæftiget i den pågældende  

 virksomhed i mindst 9 måneder, har ret til 1 feriefridag i hvert kalenderår.
 Stk. 2. På overenskomstområder, hvor der ydes løn under sygdom,  

 ydes der tilsvarende løn på feriefridagen.
 Stk. 3. På overenskomstområder, hvor der ikke ydes løn under  

 sygdom, ydes der betaling på feriefridagen med et beløb svarende til den  

 ansattes sygedagpenge.
Stk. 4. Feriefridagen placeres efter aftale mellem arbejdsgiveren  

 og den enkelte lønmodtager.
Lønmodtagerens ønske bør imødekommes, medmindre  

 hensynet til virksomhedens drift hindrer dette.
 Stk. 5. Er feriefridagen ikke afholdt inden kalenderårets udløb,  

 betales der kompensation herfor med et beløb svarende til den betaling, der  

 er nævnt i stk. 2 og 3.
 § 3. Ansatte, der har været uafbrudt beskæftiget i den pågældende  

 virksomhed i mindst 6 måneder, og som for et eller flere børn har en  

 overenskomstmæssig ret til at holde barns første sygedag, har herudover med  

 den betaling, der gælder herfor, ret til to dages frihed i kalenderåret 1998  

 og fra 1999 tre dages frihed om året.
Stk. 2. Dagene placeres efter aftale mellem arbejdsgiveren og den  

 enkelte lønmodtager.
Lønmodtagerens ønske bør imødekommes, medmindre hensynet  

 til virksomhedens drift hindrer dette.
 Stk. 3. Er dagene ikke afholdt inden kalenderårets udløb, betales  

 der kompensation herfor med et beløb svarende til den betaling, der er nævnt  

 i stk. 1.
 § 4 . Ansatte, der har været uafbrudt beskæftiget i den pågældende  

 virksomhed i mindst 6 måneder, og som ikke for et eller flere børn har en  

 overenskomstmæssig ret til at holde barns første sygedag, har ret til to  

 dages frihed i kalenderåret 1998 og fra 1999 tre dages frihed om året,  

 såfremt den ansatte har et eller flere hjemmeboende børn, der endnu ikke er  

 fyldt 14 år.
 Stk. 2. Betaling for dagene ydes med et beløb svarende til den  

 ansattes sygedagpenge.
Stk. 3. Dagene placeres efter aftale mellem arbejdsgiveren og den  

 enkelte lønmodtager.
Lønmodtagerens ønske bør imødekommes, medmindre hensynet  

 til virksomhedens drift hindrer dette.
 Stk. 4. Er dagene ikke afholdt inden kalenderårets udløb, betales  

 der kompensation herfor med et beløb svarende til den betaling, der er nævnt  

 i stk. 2.
 § 5. Ved afgørelsen efter § 2, stk. 1, § 3, stk. 1, og § 4, stk.  

 1, af, om en person kan anses for uafbrudt beskæftiget, skal der anvendes de  

 samme kriterier, som i øvrigt anvendes inden for det pågældende område eller  

 den pågældende branche, når der skal træffes afgørelse af, om en person har  

 været uafbrudt beskæftiget i en bestemt periode, har optjent anciennitet  

 eller lignende.
 § 6. Fredspligten genindtræder ved lovens ikrafttræden, og de  

 arbejdsstandsninger m.v., der er iværksat som følge af uoverensstemmelser  

 mellem parterne, skal ophøre.
 Stk. 2. Fortrædigelser i anledning af de udbrudte konflikter må  

 ikke finde sted.
 § 7. Spørgsmål om overtrædelse og fortolkning af de ved loven  

 fornyede overenskomster afgøres efter de sædvanlige fagretlige regler for det  

 pågældende område.
Kapitel 2 Ikrafttræden og ophævelse af reglerne om medfinansiering af  

 sygedagpenge § 8. Lovforslaget kan stadfæstes straks efter vedtagelsen.
 § 9. Loven kundgøres ved oplæsning i radio og fjernsyn.
 § 10. §§ 1-7 træder i kraft ved døgnets begyndelse den 8. maj  

 1998. §§ 11 og 12 træder i kraft den 1. januar 1999. § 9 træder i kraft  

 straks.
 § 11. I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret bl.a. ved § 1 i lov  

 nr. 893 af 3. december 1997, § 32 i lov nr. 980 af 17. december 1997 og  

 senest ved § 1 i lov nr. 1111 af 29. december 1997, foretages følgende  

 ændring:
 1. § 25, stk. 5-7, ophæves.
 § 12. I lov om arbejdsmarkedsfonde, jf. lovbekendtgørelse nr. 744  

 af 21. september 1997, som ændret bl.a. ved § 2 i lov nr. 893 af 3. december  

 1997 og senest ved § 1 i lov nr. 1104 af 29. december 1997, foretages  

 følgende ændring:
 1. § 4, stk. 1, litra c, ophæves.
 Litra d bliver herefter litra c.
 § 13. Loven gælder ikke for Færøerne og Grønland.
Bilag A Samtlige de mellem Dansk Arbejdsgiverforening og organisationer og  

 virksomheder under Dansk Arbejdsgiverforening på den ene side og  

 Landsorganisationen i Danmark og organisationer under Landsorganisationen i  

 Danmark og afdelinger af disse organisationer på den anden side indtil 1.  

 marts 1998 bestående overenskomster, hvor parterne har indgået forlig om  

 overenskomstfornyelse for tiden indtil 1. marts 2000, samt overenskomster,  

 hvor parterne ikke har indgået forlig om overenskomstfornyelse, fornys for  

 tiden indtil 1. marts 2000 på de under A-E nævnte vilkår.
 Det samme gælder for de indtil 1. marts 1998 bestående overenskomster  

 mellem organisationer og organisationsafdelinger under Landsorganisationen i  

 Danmark på den ene side og på den anden side:
Danmarks Rederiforening og medlemmer af denne vedrørende  

 overenskomstforhold for skibe registreret i Dansk Internationalt  

 Skibsregister, Rederiforeningen for mindre skibe og medlemmer af denne vedrørende  

 overenskomst for skibe registreret i Dansk Internationalt Skibsregister, Konsumfiskeindustriens Arbejdsgiverforening, Rengøringsselskabernes Branche- og Arbejdsgiverforening, Skorstensfejerlauget af 11. februar 1778, Leman A/S, Restaurant The Old Cedars v/Tanios Anthon Chala, København, vedrørende  

 overenskomst med Restaurations- og Bryggeriarbejderforbundet, Pizzabar Napoli v/ Erdal Bekrem, Glostrup, vedrørende overenskomst med  

 Restaurations- og Bryggeriarbejderforbundet, Pouls Kro, Hirtshals, vedrørende overenskomst med Restaurations- og  

 Bryggeriarbejderforbundet, China Town, Århus C, vedrørende overenskomst med Restaurations- og  

 Bryggeriarbejderforbundet, Cafe Kindrødt, Århus C, vedrørende overenskomst med Restaurations- og  

 Bryggeriarbejderforbundet, Bagermester K.E.
Christiansen, Hvidovre, vedrørende overenskomst med  

 Nærings- og Nydelsesmiddelarbejder Forbundet, Bagermester Per Brosø, Herlev, vedrørende overenskomst med Nærings- og  

 Nydelsesmiddelarbejder Forbundet, Wilhelm Hutflesz, Konditori - Bageri, København, vedrørende overenskomst  

 med Nærings- og Nydelsesmiddelarbejder Forbundet, Søsterbageriet v/Lisa Nielsen, Odder, vedrørende overenskomst med Nærings-  

 og Nydelsesmiddelarbejder Forbundet, Løjt Bageri v/Einer Jørgensen, Aabenraa, vedrørende overenskomst med  

 Nærings- og Nydelsesmiddelarbejder Forbundet og Danvik, Viby J., vedrørende overenskomst med Nærings- og  

 Nydelsesmiddelarbejder Forbundet.
 Endvidere gælder det for de indtil 1. marts 1998 bestående overenskomster  

 mellem organisationer og enkeltvirksomheder under Dansk Arbejdsgiverforening  

 på den ene side og på den anden side:
Maersk Air Kabinebesætningsforening, Turistførerforeningen, Dansk Sø-Restaurations Forening, Luftfartsfunktionærerne, Afdeling A, Luftfartsfunktionærerne samt Prosa/SAS.
Endelig gælder det de indtil 1. marts 1998 bestående overenskomster mellem Danmarks Rederiforening og Rederiforeningen for mindre Skibe for medlemmer  

 af disse vedrørende overenskomst for skibe registreret i Dansk Internationalt  

 Skibsregister og Dansk Sø-Restaurations Forening.
 A.
 De mellem overenskomstparter ved forhandlinger i Forligsinstitutionens  

 regi indgåede aftaler er i deres helhed led i mæglingsforslaget, medmindre  

 parterne har været enige om, at forhandlingsresultatet skulle sendes til  

 afstemning efter parternes egne regler herom.
 B.
 De forhandlingsresultater - opnået uden for Forligsinstitutionen - som  

 parterne har sendt til Forligsinstitutionen, betragtes i deres helhed som led  

 i dette mæglingsforslag, medmindre parterne har været enige om, at  

 forhandlingsresultatet skulle sendes til afstemning efter parternes egne  

 regler herom.
 C.
 I de overenskomstforhold, hvor der ikke er opnået enighed, bliver følgende  

 gældende:
I Fællesbestemmelser De under 1a), 2a), 2b), 2e), 3 og 4 nævnte forhøjelser får virkning fra  

 begyndelsen af den lønningsuge, hvori 1. marts 1998 og 1. marts 1999 indgår.
1. Minimallønsområderne a) For timelønnede forhøjes minimallønssatsen/mindstebetalingssatsen som  

 følger:
 Pr. 1. marts 1998 med 200 øre pr. time for voksne lønmodtagere og med 110  

 øre pr. time for lønmodtagere under 18 år.
 Pr. 1. marts 1999 med 200 øre pr. time for voksne lønmodtagere og med 110  

 øre pr. time for lønmodtagere under 18 år.
 b) Dag-, uge- og månedslønninger reguleres på tilsvarende måde som  

 timelønningerne.
 c) På den enkelte virksomhed kan forhandlinger om lønændringer højst ske  

 een gang i overenskomståret.
 d) Vedrørende akkorder, bonusordninger, produktionstillægsordninger og  

 produktionsfremmende lønsystemer i øvrigt kan der højst ske een forhandling  

 af betalingsgrundlaget pr. overenskomstår.
2. Normallønsområderne a) I normallønsoverenskomster forhøjes normallønssatsen for voksne  

 lønmodtagere pr. 1. marts 1998 med 235 øre pr. time og pr. 1. marts 1999 med 210 øre pr. time.
For lønmodtagere under 18 år forhøjes satsen, hvor anden regulering ikke  

 finder sted pr. 1. marts 1998 med 110 øre pr. time og pr. 1. marts 1999 med 110 øre pr. time.
b) I normallønsoverenskomster, hvor der for voksne lønmodtagere er fastsat  

 en særlig garantibetaling pr. time, forhøjes garantibetalingen pr. 1. marts 1998 med 235 øre pr. time og pr. 1. marts 1999 med 210 øre pr. time.
 c) Til tidlønnede ydes forhøjelsen af normallønssatserne som generelle  

 tillæg til alle præsterede arbejdstimer.
 d) Dag-, uge- og månedslønninger reguleres på tilsvarende måde som  

 timelønningerne.
 e) På normallønsområder, hvor krav om regulering af akkordgrundlaget,  

 herunder priskuranter, er rejst, gælder følgende:
 e.1 Kollektive overenskomster, der er indgået mellem DA's og LO's  

 medlemsorganisationer/-forbund eller foreninger/afdelinger under disse, og  

 som fastlægger virksomhedens betalingsforpligtelse for arbejde i akkord,  

 fornys som anført nedenfor i tilfælde, hvor der ikke er adgang til anden  

 regulering i overenskomstperioden, og hvor der ikke efter anden aftale sker  

 en forøgelse af lønnen for akkordarbejde.
 Provisionslønnede er ikke omfattet af bestemmelsen.
Betalingen for ovennævnte arbejde reguleres således, at betalingen pr.  

 præsteret arbejdstime i akkord tillægges 235 øre pr. 1. marts 1998 og 210 øre  

 pr. 1. marts 1999. I det omfang ændret teknologi, ændrede arbejdsmetoder m.v.  

 giver mulighed for øget indtjening, kan den enkelte virksomhed kræve  

 modregning i de ved denne bestemmelse fastsatte ørebeløb i en sådan  

 indtjeningsforøgelse.
Kan enighed ikke opnås, kan sagen underkastes sædvanlig  

 fagretlig behandling.
Denne bestemmelse ændrer i øvrigt ikke den almindelige  

 adgang til at begære akkorder ændret under henvisning til bristede  

 forudsætninger eller efter regler om nyt arbejde.
Såfremt antallet af præsterede arbejdstimer i en lønperiode er ukendt,  

 beregnes timetallet ved at dividere lønmodtagerens a-skattepligtige  

 lønindkomst i lønperioden med den i henhold til ATP-loven opgjorte  

 timefortjeneste.
Det herved beregnede antal timer, dog højst 37 pr. uge,  

 tillægges ovennævnte ørebeløb.
 I præstationsbestemte lønsystemer, hvor forhøjelserne af  

 normallønssatserne påvirker betalingsgrundlaget, gælder - ud over det ovenfor  

 nævnte - at forhøjelserne tilpasses således, at den faktiske lønstigning ved  

 uændret præstation ikke overstiger de aftalte forhøjelser af  

 normallønssatserne.
e.2 Er overenskomstparterne enige herom, kan ovennævnte tillæg indregnes i  

 akkordgrundlaget ved forhandling mellem overenskomstparterne eller lokalt  

 efter overenskomstparternes bestemmelse.
I modsat fald forholdes som anført  

 under e.1 ovenfor.
 I givet fald optages der forhandlinger i perioden frem til den 1.  

 september 1998. Det nye akkordgrundlag får virkning for arbejde, der udføres  

 pr. 1. oktober 1998. I perioden, indtil et eventuelt nyt betalingsgrundlag  

 får virkning, betales efter bestemmelserne under e.1.
3. Elever, herunder lærlinge og efg-elever Til elever, herunder lærlinge og efg-elever, ydes fra og med det 1. læreår  

 og fremover et tillæg på 150 øre pr. time pr. 1. marts 1998 og et tillæg på  

 125 øre pr. time pr. 1. marts 1999.
4. Ikke generelle tillæg Overenskomstbestemte genetillæg, der er fastsat i ørebeløb, herunder  

 overtids-, forskudttidstillæg samt tillæg for arbejde på søn- og helligdage,  

 forhøjes pr. 1. marts 1998 med 4,5%.
 Uoverensstemmelser om denne bestemmelse afgøres ved fagretlig behandling  

 efter reglerne i de enkelte overenskomster.
II Pension For de overenskomstforhold, hvor der i tilknytning til  

 overenskomstfornyelserne i 1991, 1993 og 1995 blev etableret en  

 pensionsordning, forhøjes pensionsbidraget fra begyndelsen af den  

 lønningsuge, hvori 1. juli 1998 indgår, med 0,9%.
 Den ansatte betaler 1/3 af forhøjelsen af bidraget, arbejdsgiveren 2/3.
III Barsel-/fædreorlov På overenskomstområder med løn under barsel-/fædreorlov med et maksimalt  

 beløb pr. time, hvor der har været rejst krav om forhøjelse af det maksimale  

 beløb, gælder følgende:
 På minimal- og mindstelønsområderne forhøjes det maksimale beløb pr. 1.  

 maj 1998 med 5 kr. pr. time.
 På normallønsområderne forhøjes det maksimale beløb pr. 1. marts 1999 med  

 5 kr. pr. time.
IV Løn under sygdom og tilskadekomst På overenskomstområder med ret til løn under sygdom med et maksimalt beløb  

 pr. time, hvor der er rejst krav om forhøjelse af det maksimale beløb, gælder  

 følgende:
 På minimal- og mindstelønsområderne forhøjes det maksimale beløb med 5 kr.  

 pr. time pr. 1. maj 1998.
 På normallønsområderne forhøjes det maksimale beløb med 5 kr. pr. time pr.  

 1. maj 1998 og med yderligere 5 kr. pr. time pr. 1. marts 1999.
V Barns 1. sygedag På overenskomstområder med ret til frihed med løn under barns 1. sygedag  

 med et maksimalt beløb pr. time, hvor der er rejst krav om forhøjelse af det  

 maksimale beløb, gælder følgende:
 På minimal- og mindstelønsområderne forhøjes det maksimale beløb med 5 kr.  

 pr. time pr. 1. maj 1998.
 På normallønsområderne forhøjes det maksimale beløb med 5 kr. pr. time pr.  

 1. maj 1998 og med yderligere 5 kr. pr. time pr. 1. marts 1999.
VI Fridag Med virkning fra 1998 har lønmodtagerne pr. kalenderår ret til en fridag -  

 regnet fra kl. 06.00 eller fra normal arbejdstids begyndelse og 1 døgn frem.
Der ydes fuld løn, dog maksimalt 95 kr. pr. time.
Med virkning fra 1999  

 forhøjes det maksimale beløb til 100 kr.
Det er en betingelse, at der er lidt  

 et indkomsttab.
 Fridagen placeres efter forudgående drøftelse med de ansatte af  

 arbejdsgiveren under hensyntagen til virksomhedens drift, fx. juleaftensdag.
VII Bestemmelser om særlige aflønningsformer På overenskomstområder, hvor timelønnen for visse lønmodtagergrupper  

 direkte er bestemt som en andel af andre lønmodtagergruppers  

 overenskomstmæssige løn, ydes de ovenfor fastsatte timelønstillæg ikke  

 særskilt til disse grupper.
VIII Særlige overenskomstforhold 1. Overenskomstforhold, der er indgået mellem Scandinavian Airlines System  

 og Luftfartsfunktionærerne, og tiltrædelsesoverenskomst mellem Scandinavian  

 Airlines Data Denmark og Luftfartsfunktionærerne fornys som anført i bilag 1.
 2. Overenskomstforhold, der er indgået mellem Maersk Air A/S og Maersk Air  

 Kabinebesætningsforening, fornys som anført i bilag 2.
 D.
Uddannelsesfonden Til LO/DA-uddannelsesfonden opkræves med virkning fra den første  

 lønningsperiode efter 1. januar 1999 0,22 kr. pr. arbejdstime i stedet for  

 som hidtil 0,17 kr. pr. arbejdstime.
 Fra 1. januar 1999 fordeles fondens midler således, at Dansk  

 Arbejdsgiverforening til disposition modtager 1/4 af det samlede årlige  

 provenu, og at Landsorganisationen i Danmark modtager 3/4 af det årlige  

 provenu.
 E.
Holddriftsaftalen Aftalen mellem DA og LO om Fællesordningen for arbejde i holddrift fornys  

 for en 2-årig periode med følgende ændringer:
»A.
Med virkning fra 1. marts 1998 foretages følgende  

 ændringer:
§ 3, stk. 1 Tillægget på 19,30 kr. ændres til 20,60 kr.
 Tillægget på 21,50 kr. ændres til 22,05 kr.
§ 3, stk. 2 Tillægget på 62,20 kr. ændres til 65,10 kr.
§ 7, stk. 1 Tillægget på 150 kr. ændres til 159,50 kr.
§ 8, stk. 1 Tillægget på 62,50 kr. ændres til 65,10 kr.
§ 8, stk. 2 Tillægget på 15 kr. ændres til 16,25 kr.
B.
Med virkning fra den 4. oktober 1999 foretages der følgende  

 ændringer:
§ 1, stk. 1 35 timer ændres til 34 timer.
§ 1, stk. 2 107 timer ændres til 105 timer og 72 timer ændres til 71 timer.
§ 3, stk. 1 Tillægget på 20,60 kr. ændres til 25,00 kr.
 Tillægget på 22,05 kr. ændres til 25,00 kr.
§ 3, stk. 2 Tillægget på 65,10 kr. ændres til 67,40 kr.
 C. Øvrige ændringer:
 Den af hovedorganisationerne indgåede aftale om implementering af  

 arbejdstidsdirektivet medtages som bilag til overenskomsten.
 Der foretages de nødvendige redaktionelle ændringer i paragraffer og  

 kommentarer, der følger som umiddelbar konsekvens af de under punkt A og B  

 ovenfor nævnte ændringer.
 Der foretages den nødvendige redaktionelle ændring af det nuværende  

 bilag vedrørende hviletid og fridøgn som følge af lovændringer og nye  

 bekendtgørelser.
D.
Holddriftsaftalens overgang til de enkelte overenskomster:
 Med virkning fra 1. marts 2000 indgår DA/LO-holddriftsaftalen som en  

 bestanddel af de overenskomster, hvor DA/LO-holddriftsaftalen på dette  

 tidspunkt gælder.
Dette indebærer, at de enkelte overenskomstparter fra og med næste  

 overenskomstfornyelse forhandler om regler for holddriftsarbejde.
Som  

 konsekvens heraf bortfalder § 11.
For så vidt angår § 10, bortfalder denne bestemmelse fra og med næste  

 overenskomstfornyelse.
Dette indebærer bl.a., at hovedorganisationernes  

 holddriftsudvalg indtil da forestår fortolkning af DA/LO-holddriftsaftalen,  

 jf. § 10, stk. 2.« F.
Overenskomsternes varighed Medmindre andet er aftalt mellem parterne, kan overenskomsterne tidligst  

 opsiges til ophør 1. marts 2000.
 Hovedorganisationerne er enige om, at uoverensstemmelser om fortolkningen  

 af mæglingsforslaget afgøres af Overenskomstnævnet af 1939.
 G.
 I tilfælde af mæglingsforslagets vedtagelse tages samtlige udstedte  

 varsler om arbejdsstandsning tilbage.
København, den 31. marts 1998 Asbjørn Jensen I henhold til § 4, stk. 4, i lov om mægling i arbejdsstridigheder, jf.  

 lovbekendtgørelse af 6. marts 1997, bestemmer forligsmanden, at varslede, men  

 ikke iværksatte arbejdsstandsninger - i tilfælde af mæglingsforslagets  

 forkastelse - tidligst kan iværksættes på tredjedagen efter den nedenfor  

 nævnte dato for afgivelse af svar på mæglingsforslaget.
 Enhver afstemning om mæglingsforslaget skal foregå hemmeligt og  

 skriftligt, og der kan kun afgives rene ja- eller nej-stemmer.
Svaret vedrørende afstemningsresultatet må indeholde oplysninger om  

 antallet af afgivne ja- og nej-stemmer med tilføjelse af det samlede antal  

 stemmeberettigede medlemmer.
For arbejdsgiverorganisationernes vedkommende  

 skal svaret indeholde oplysning om den af den pågældende organisations  

 medlemmer i 1997 udbetalte arbejdsløn.
Svaret på mæglingsforslaget afgives senest 24. april 1998 kl. 15.00 under  

 adressen: Forligsinstitutionen, Skt.
Annæ Plads 5, 1250 København K.
Hver enkelt af de foran anførte bestemmelser i mæglingsforslaget er led i  

 et samlet mæglingsforslag, som i henhold til § 12, stk. 1, i lov om mægling i  

 arbejdsstridigheder, jf. lovbekendtgørelse af 6. marts 1997, skal betragtes som en helhed.
København, den 31. marts 1998 Asbjørn Jensen Bilag 1 Overenskomsten mellem Scandinavian Airlines System og  

 Luftfartsfunktionærerne Lønforhold Alle joblønninger forhøjes som følger:
pr. 1. marts 1998 med kr. 700,- pr. 1. marts 1999 med kr. 700,- Løntrinene reguleres tilsvarende.
Lønforhold for elever Alle elevers lønforhold forhøjes som følger:
pr. 1. marts 1998 med kr. 290,- pr. 1. marts 1999 med kr. 290,- pr. 1. marts 1998 forhøjes HH-tillægget med kr. 25,- pr. 1. marts 1999 forhøjes HH-tillægget med kr. 25,- Løntrin Lønklasse 1, 2 og 3 tillægges pr. 1. marts 1998 et løntrin således, at de  

 nu består af 8 trin.
For lønklasse 1, trinstørrelse kr. 265,- For lønklasse 2, trinstørrelse kr. 290,- For lønklasse 3, trinstørrelse kr. 325,- Genetillæg Overenskomstbestemte genetillæg forhøjes pr. 1. marts 1998 med 6,5%.
Fridage Mæglingsforslagets pkt.
VI er gældende.
 Tiltrædelsesoverenskomsten mellem Scandinavian Airlines Data Denmark og  

 Luftfartsfunktionærerne fornys på ovennævnte vilkår.
Bilag 2 Maersk Air og Maersk Air kabinebesætningsforening Forlængelse af lønskalaen Lønskalaen forlænges pr. 1. marts 1998 med et trin 13, hvor lønnen er 290  

 kr. højere pr. måned end lønnen på løntrin 12.
 Lønskalaen forlænges pr. 1. marts 1999 med yderligere et trin 14, hvor  

 lønnen er 290 kr. højere end lønnen på løntrin 13.
Lønregulering Lønningerne på alle løntrin i lønskalaen i tillæg A til overenskomsten  

 forhøjes pr. 1. marts 1998 med 2,5 %.
 pr. 1. marts 1999 med 2,0 %.
Timelønnen for Freelance anført i tillæg A fastsættes pr. 1. marts 1998 til 96,- kr.
 pr. 1. marts 1999 til 105,- kr.
C/C-tillægget forhøjes pr. 1. marts 1998 med kr. 100.
 pr. 1. marts 1999 med kr. 100.
Graviditet og barsel Timelønsmaksimum under barselsorlovsperioden forhøjes pr. 1. marts 1998 til 115,- kr.
Deltid Fra 1. juli 1998 kan 9 Cabin Chiefs og 20 Cabin Attendants opnå deltid.
 Fra 1. juli 1999 kan 11 Cabin Chiefs og 24 Cabin Attendants opnå deltid.
Uniformskompensationsbeløbet Uniformskompensationsbeløbet forhøjes pr. 1. marts 1998 med kr. 10,- og pr. 1. marts 1999 med kr. 10,-.
Flyvetillæg Pr. 1. marts 1998 indføres i overenskomsten et flyvetillæg, der udbetales  

 som følger:
pr. 1. marts 1998 med 0,95 % af månedslønnen (grundløn + c/c-tillæg), og pr. 1. marts 1999 forhøjes med 2,00 % til 2,95 % af månedslønnen (grundløn  

 + c/c-tillæg).
Pension Pr. 1. marts 1998 nedsættes alderen for indtræden i den for Maersk Air  

 gældende pensionsordning til 29 år.
Særlige forhold Endvidere gælder de mellem parterne den 31. marts 1998 aftalte  

 protokollater:
Protokollat nr. 1 vedrørende tekstændringer Protokollat nr. 2 vedrørende deltid Protokollat nr. 3 vedrørende beregning af produktionsdage.
Oprindeligt fremsat forslag Kapitel 1 Fornyelse af overenskomster § 1. De overenskomster, der er omfattet af det som bilag A  

 aftrykte mæglingsforslag af 31. marts 1998, fornys med de ændringer og på de  

 vilkår, der er indeholdt i mæglingsforslaget med to bilag, der knytter sig  

 hertil, jf. dog stk. 2 og 3, samt i øvrigt med de ændringer, der følger af §§  

 2-4.
 Stk. 2. Den i mæglingsforslaget afsnit II anførte forhøjelse af  

 pensionsbidraget nedsættes fra 0,9% til 0,5%. Arbejdsgiveren og den ansatte  

 betaler henholdsvis 0,2% og 0,3% af bidragsforhøjelsen.
 Stk. 3. I afsnit VI i mæglingsforslaget ses der bort fra ordene  

 »fx. juleaftensdag«.
 Stk. 4. Overenskomsterne fornys til den 1. marts 2000.
 § 2. Ansatte, der har været uafbrudt beskæftiget i den pågældende  

 virksomhed i mindst 9 måneder, har ret til 1 feriefridag i hvert kalenderår.
 Stk. 2. På overenskomstområder, hvor der ydes løn under sygdom,  

 ydes der tilsvarende løn på feriefridagen.
 Stk. 3. På overenskomstområder, hvor der ikke ydes løn under  

 sygdom, ydes der betaling på feriefridagen med et beløb svarende til den  

 ansattes sygedagpenge.
Stk. 4. Feriefridagen placeres efter aftale mellem arbejdsgiveren  

 og den enkelte lønmodtager.
Lønmodtagerens ønske bør imødekommes, medmindre  

 hensynet til virksomhedens drift hindrer dette.
 Stk. 5. Er feriefridagen ikke afholdt inden kalenderårets udløb,  

 betales der kompensation herfor med et beløb svarende til den betaling, der  

 er nævnt i stk. 2 og 3.
 § 3. Ansatte, der har været uafbrudt beskæftiget i den pågældende  

 virksomhed i mindst 6 måneder, og som for et eller flere børn har en  

 overenskomstmæssig ret til at holde barns første sygedag, har herudover, med  

 den betaling der gælder herfor, ret til to dages frihed i kalenderåret 1998  

 og fra 1999 3 dages frihed om året.
Stk. 2. Dagene placeres efter aftale mellem arbejdsgiveren og den  

 enkelte lønmodtager.
Lønmodtagerens ønske bør imødekommes, medmindre hensynet  

 til virksomhedens drift hindrer dette.
 Stk. 3. Er dagene ikke afholdt inden kalenderårets udløb, betales  

 der kompensation herfor med et beløb svarende til den betaling, der er nævnt  

 i stk. 1.
 § 4 . Ansatte, der har været uafbrudt beskæftiget i den pågældende  

 virksomhed i mindst 6 måneder, og som ikke for et eller flere børn har en  

 overenskomstmæssig ret til at holde barns første sygedag, har ret til to  

 dages frihed i kalenderåret 1998 og fra 1999 3 dages frihed om året, såfremt  

 den ansatte har et eller flere hjemmeboende børn, der endnu ikke er fyldt 14  

 år.
 Stk. 2. Betaling for dagene ydes med et beløb svarende til den  

 ansattes sygedagpenge.
Stk. 3. Dagene placeres efter aftale mellem arbejdsgiveren og den  

 enkelte lønmodtager.
Lønmodtagerens ønske bør imødekommes, medmindre hensynet  

 til virksomhedens drift hindrer dette.
 Stk. 4. Er dagene ikke afholdt inden kalenderårets udløb, betales  

 der kompensation herfor med et beløb svarende til den betaling, der er nævnt  

 i stk. 2.
 § 5. Fredspligten genindtræder ved lovens ikrafttræden, og de  

 arbejdsstandsninger m.v., der er iværksat som følge af uoverensstemmelser  

 mellem parterne, skal ophøre.
 Stk. 2. Fortrædigelser i anledning af de udbrudte konflikter må  

 ikke finde sted.
 § 6. Spørgsmål om overtrædelse og fortolkning af de ved loven  

 fornyede overenskomster afgøres efter de sædvanlige fagretlige regler for det  

 pågældende område.
Kapitel 2 Ikrafttræden og ophævelse af reglerne om medfinansiering af  

 sygedagpenge § 7. Lovforslaget kan stadfæstes straks efter vedtagelsen.
 § 8. Loven kundgøres ved oplæsning i radio og fjernsyn.
 § 9. §§ 1-6 træder i kraft ved døgnets begyndelse den 8. maj 1998.  

 §§ 10-11 træder i kraft den 1. januar 1999. § 8 træder i kraft straks.
 Stk. 2. Arbejdsgiverbidraget efter § 25, stk. 5, i lov om dagpenge  

 ved sygdom eller fødsel for perioden 23. november - 31. december 1998  

 opkræves ved modregning i ATP-kompensationen på grundlag af ATP-bidrag i  

 perioden 23. november 1998 - 22. februar 1999.
 § 10. I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret bl.a. ved § 1 i lov  

 nr. 893 af 3. december 1997, § 32 i lov nr. 980 af 17. december 1997 og  

 senest ved § 1 i lov nr. 1111 af 29. december 1997, foretages følgende  

 ændring:
 1. § 25, stk. 5-7, ophæves.
 § 11. I lov om arbejdsmarkedsfonde, jf. lovbekendtgørelse nr. 744  

 af 21. september 1997, som ændret bl.a. ved § 2 i lov nr. 893 af 3. december  

 1997 og senest ved § 1 i lov nr. 1104 af 29. december 1997, foretages  

 følgende ændring:
 1. § 4, stk. 1, litra c, ophæves.
 Litra d bliver herefter litra c.
§ 12. Loven gælder ikke for Færøerne og Grønland. * Skriftlig fremsættelse (6. maj 1998) Arbejdsministeren (Ove Hygum):
 Jeg tillader mig at fremsætte:
 Forslag til lov om fornyelse af visse kollektive overenskomster  

 m.v.
(Lovforslag nr.
L 86).
Baggrunden for forslaget er, at resultatet af afstemningerne om  

 forligsmandens mæglingsforslag af 31. marts 1998 vedrørende de  

 overenskomster, som udløb pr. 1. marts, blev vedtaget af arbejdsgiversiden,  

 men forkastet af lønmodtagersiden.
Den varslede konflikt brød herefter ud den  

 27. april 1998.
Efter afstemningen har arbejdsmarkedets parter fortsat forhandlingerne,  

 uden at det dog er lykkedes at komme nærmere til en løsning og uden at  

 parterne havde inddraget forligsmanden på trods af statsministerens  

 opfordring hertil.
Regeringen konstaterer efter parternes tilkendegivelser  

 den 5. maj, at forhandlingerne er brudt sammen.
På nuværende tidspunkt har konflikten løbet i næsten to uger med store  

 konsekvenser for det danske samfund.
Mange funktioner har været lammet af  

 konflikten og nu er situationen ved at blive kritisk, fordi konflikten nu for  

 alvor slår igennem.
Samtidig er konflikten netop blevet udvidet og omfatter  

 også detailhandlen og el-området.
 Regeringen har hele tiden givet udtryk for, at det var parternes ansvar at  

 finde en løsning og det er meget beklageligt at parterne ikke har været i  

 stand til at løse opgaven.
 Regeringen mener ikke, at det har noget formål at lade konflikten løbe  

 videre i de kommende uger og ser derfor ingen anden udvej end at gennemføre  

 et indgreb, som gør mæglingsforslaget med nogle ændringer til lov straks.
 Ændringerne er 1 feriefridag i 1998 og 2 børnefamiliefridage i 1998 og  

 yderligere 1 børnefamiliefridag i 1999. De foreslåede ændringer finansieres  

 ved at nedsætte forhøjelsen af pensionsbidraget fra 0,9% til 0,5% og ved at  

 afskaffe sygedagpengebidraget på 325 kr. pr. fuldtidsansat.
 Sygedagpengebidraget foreslås afskaffet ikke blot for de overenskomster,  

 der har været til forhandling men for alle private arbejdsgivere.
 Forslaget medvirker efter regeringens opfattelse på denne måde til at  

 skabe en bedre sammenhæng mellem familieliv og arbejdsliv med indførelsen af  

 3 børnefamiliedage og 1 feriefridag.
 Jeg skal på denne baggrund anbefale forslaget til Folketingets velvillige  

 og hurtige behandling.
Bilag A MÆGLINGSFORSLAG FRA FORLIGSMANDEN 31.
MARTS 1998 Samtlige de mellem Dansk Arbejdsgiverforening og organisationer og  

 virksomheder under Dansk Arbejdsgiverforening på den ene side og  

 Landsorganisationen i Danmark og organisationer under Landsorganisationen i  

 Danmark og afdelinger af disse organisationer på den anden side indtil 1.  

 marts 1998 bestående overenskomster, hvor parterne har indgået forlig om  

 overenskomstfornyelse for tiden indtil 1. marts 2000, samt overenskomster,  

 hvor parterne ikke har indgået forlig om overenskomstfornyelse, fornys for  

 tiden indtil 1. marts 2000 på de under A-E nævnte vilkår.
 Det samme gælder for de indtil 1. marts 1998 bestående overenskomster  

 mellem organisationer og organisationsafdelinger under Landsorganisationen i  

 Danmark på den ene side og på den anden side:
Danmarks Rederiforening og medlemmer af denne vedrørende  

 overenskomstforhold for skibe registreret i Dansk Internationalt  

 Skibsregister, Rederiforeningen for mindre skibe og medlemmer af denne vedrørende  

 overenskomst for skibe registreret i Dansk Internationalt Skibsregister, Konsumfiskeindustriens Arbejdsgiverforening, Rengøringsselskabernes Branche- og Arbejdsgiverforening, Skorstensfejerlauget af 11. februar 1778, Leman A/S, Restaurant The Old Cedars v/Tanios Anthon Chala, København, vedrørende  

 overenskomst med Restaurations- og Bryggeriarbejderforbundet, Pizzabar Napoli v/ Erdal Bekrem, Glostrup, vedrørende overenskomst med  

 Restaurations- og Bryggeriarbejderforbundet, Pouls Kro, Hirtshals, vedrørende overenskomst med Restaurations- og  

 Bryggeriarbejderforbundet, China Town, Århus C, vedrørende overenskomst med Restaurations- og  

 Bryggeriarbejderforbundet, Cafe Kindrødt, Århus C, vedrørende overenskomst med Restaurations- og  

 Bryggeriarbejderfor bundet, Bagermester K.E.
Christiansen, Hvidovre, vedrørende overenskomst med  

 Nærings- og Nydelsesmiddelarbejder Forbundet, Bagermester Per Brosø, Herlev, vedrørende overenskomst med Nærings- og  

 Nydelsesmiddelarbejder Forbundet, Wilhelm Hutflesz, Konditori - Bageri, København, vedrørende overenskomst  

 med Nærings- og Nydelsesmiddelarbejder Forbundet, Søsterbageriet v/Lisa Nielsen, Odder, vedrørende overenskomst med Nærings-  

 og Nydelsesmiddelarbejder Forbundet, Løjt Bageri v/Einer Jørgensen, Aabenraa, vedrørende overenskomst med  

 Nærings- og Nydelsesmiddelarbejder Forbundet og Danvik, Viby J., vedrørende overenskomst med Nærings- og  

 Nydelsesmiddelarbejder Forbundet.
 Endvidere gælder det for de indtil 1. marts 1998 bestående overenskomster  

 mellem organisationer og enkeltvirksomheder under Dansk Arbejdsgiverforening  

 på den ene side og på den anden side:
Maersk Air Kabinebesætningsforening, Turistførerforeningen, Dansk Sø-Restaurations Forening, Luftfartsfunktionærerne, Afdeling A, Luftfartsfunktionærerne samt Prosa/SAS.
Endelig gælder det de indtil 1. marts 1998 bestående overenskomster mellem Danmarks Rederiforening og Rederiforeningen for mindre Skibe for medlemmer  

 af disse vedrørende overenskomst for skibe registreret i Dansk Internationalt  

 Skibsregister og Dansk Sø-Restaurations Forening.
 A.
 De mellem overenskomstparter ved forhandlinger i Forligsinstitutionens  

 regi indgåede aftaler er i deres helhed led i mæglingsforslaget, medmindre  

 parterne har været enige om, at forhandlingsresultatet skulle sendes til  

 afstemning efter parternes egne regler herom.
 B.
 De forhandlingsresultater - opnået uden for Forligsinstitutionen - som  

 parterne har sendt til Forligsinstitutionen, betragtes i deres helhed som led  

 i dette mæglingsforslag, medmindre parterne har været enige om, at  

 forhandlingsresultatet skulle sendes til afstemning efter parternes egne  

 regler herom.
 C.
 I de overenskomstforhold, hvor der ikke er opnået enighed, bliver følgende  

 gældende:
I Fællesbestemmelser De under 1a), 2a), 2b), 2e), 3 og 4 nævnte forhøjelser får virkning fra  

 begyndelsen af den lønningsuge, hvori 1. marts 1998 og 1. marts 1999 indgår.
1. Minimallønsområderne a) For timelønnede forhøjes minimallønssatsen/mindstebetalingssatsen som  

 følger:
 Pr. 1. marts 1998 med 200 øre pr. time for voksne lønmodtagere og med 110  

 øre pr. time for lønmodtagere under 18 år.
 Pr. 1. marts 1999 med 200 øre pr. time for voksne lønmodtagere og med 110  

 øre pr. time for lønmodtagere under 18 år.
 b) Dag-, uge- og månedslønninger reguleres på tilsvarende måde som  

 timelønningerne.
 c) På den enkelte virksomhed kan forhandlinger om lønændringer højst ske  

 een gang i overenskomståret.
 d) Vedrørende akkorder, bonusordninger, produktionstillægsordninger og  

 produktionsfremmende lønsystemer i øvrigt kan der højst ske een forhandling  

 af betalingsgrundlaget pr. overenskomstår.
2. Normallønsområderne a) I normallønsoverenskomster forhøjes normallønssatsen for voksne  

 lønmodtagere pr. 1. marts 1998 med 235 øre pr. time og pr. 1. marts 1999 med 210 øre pr. time.
For lønmodtagere under 18 år forhøjes satsen, hvor anden regulering ikke  

 finder sted pr. 1. marts 1998 med 110 øre pr. time og pr. 1. marts 1999 med 110 øre pr. time.
b) I normallønsoverenskomster, hvor der for voksne lønmodtagere er fastsat  

 en særlig garantibetaling pr. time, forhøjes garantibetalingen pr. 1. marts 1998 med 235 øre pr. time og pr. 1. marts 1999 med 210 øre pr. time.
 c) Til tidlønnede ydes forhøjelsen af normallønssatserne som generelle  

 tillæg til alle præsterede arbejdstimer.
 d) Dag-, uge- og månedslønninger reguleres på tilsvarende måde som  

 timelønningerne.
 e) På normallønsområder, hvor krav om regulering af akkordgrundlaget,  

 herunder priskuranter, er rejst, gælder følgende:
 e.1 Kollektive overenskomster, der er indgået mellem DA's og LO's  

 medlemsorganisationer/-forbund eller foreninger/afdelinger under disse, og  

 som fastlægger virksomhedens betalingsforpligtelse for arbejde i akkord,  

 fornys som anført nedenfor i tilfælde, hvor der ikke er adgang til anden  

 regulering i overenskomstperioden, og hvor der ikke efter anden aftale sker  

 en forøgelse af lønnen for akkordarbejde.
 Provisionslønnede er ikke omfattet af bestemmelsen.
Betalingen for ovennævnte arbejde reguleres således, at betalingen pr.  

 præsteret arbejdstime i akkord tillægges 235 øre pr. 1. marts 1998 og 210 øre  

 pr. 1. marts 1999. I det omfang ændret teknologi, ændrede arbejdsmetoder m.v.  

 giver mulighed for øget indtjening, kan den enkelte virksomhed kræve  

 modregning i de ved denne bestemmelse fastsatte ørebeløb i en sådan  

 indtjeningsforøgelse.
Kan enighed ikke opnås, kan sagen underkastes sædvanlig  

 fagretlig behandling.
Denne bestemmelse ændrer i øvrigt ikke den almindelige  

 adgang til at begære akkorder ændret under henvisning til bristede  

 forudsætninger eller efter regler om nyt arbejde.
Såfremt antallet af præsterede arbejdstimer i en lønperiode er ukendt,  

 beregnes timetallet ved at dividere lønmodtagerens a-skattepligtige  

 lønindkomst i lønperioden med den i henhold til ATP-loven opgjorte  

 timefortjeneste.
Det herved beregnede antal timer, dog højst 37 pr. uge,  

 tillægges ovennævnte ørebeløb.
 I præstationsbestemte lønsystemer, hvor forhøjelserne af  

 normallønssatserne påvirker betalingsgrundlaget, gælder - ud over det ovenfor  

 nævnte - at forhøjelserne tilpasses således, at den faktiske lønstigning ved  

 uændret præstation ikke overstiger de aftalte forhøjelser af  

 normallønssatserne.
e.2 Er overenskomstparterne enige herom, kan ovennævnte tillæg indregnes i  

 akkordgrundlaget ved forhandling mellem overenskomstparterne eller lokalt  

 efter overenskomstparternes bestemmelse.
I modsat fald forholdes som anført  

 under e.1 ovenfor.
 I givet fald optages der forhandlinger i perioden frem til den 1.  

 september 1998. Det nye akkordgrundlag får virkning for arbejde, der udføres  

 pr. 1. oktober 1998. I perioden, indtil et eventuelt nyt betalingsgrundlag  

 får virkning, betales efter bestemmelserne under e.1.
3. Elever, herunder lærlinge og efg-elever Til elever, herunder lærlinge og efg-elever, ydes fra og med det 1. læreår  

 og fremover et tillæg på 150 øre pr. time pr. 1. marts 1998 og et tillæg på  

 125 øre pr. time pr. 1. marts 1999.
4. Ikke generelle tillæg Overenskomstbestemte genetillæg, der er fastsat i ørebeløb, herunder  

 overtids-, forskudttidstillæg samt tillæg for arbejde på søn- og helligdage,  

 forhøjes pr. 1. marts 1998 med 4,5%.
 Uoverensstemmelser om denne bestemmelse afgøres ved fagretlig behandling  

 efter reglerne i de enkelte overenskomster.
II Pension For de overenskomstforhold, hvor der i tilknytning til  

 overenskomstfornyelserne i 1991, 1993 og 1995 blev etableret en  

 pensionsordning, forhøjes pensionsbidraget fra begyndelsen af den  

 lønningsuge, hvori 1. juli 1998 indgår, med 0,9%.
 Den ansatte betaler 1/3 af forhøjelsen af bidraget, arbejdsgiveren 2/3.
III Barsel-/fædreorlov På overenskomstområder med løn under barsel-/fædreorlov med et maksimalt  

 beløb pr. time, hvor der har været rejst krav om forhøjelse af det maksimale  

 beløb, gælder følgende:
 På minimal- og mindstelønsområderne forhøjes det maksimale beløb pr. 1.  

 maj 1998 med 5 kr. pr. time.
 På normallønsområderne forhøjes det maksimale beløb pr. 1. marts 1999 med  

 5 kr. pr. time.
IV Løn under sygdom og tilskadekomst På overenskomstområder med ret til løn under sygdom med et maksimalt beløb  

 pr. time, hvor der er rejst krav om forhøjelse af det maksimale beløb, gælder  

 følgende:
 På minimal- og mindstelønsområderne forhøjes det maksimale beløb med 5 kr.  

 pr. time pr. 1. maj 1998.
 På normallønsområderne forhøjes det maksimale beløb med 5 kr. pr. time pr.  

 1. maj 1998 og med yderligere 5 kr. pr. time pr. 1. marts 1999.
V Barns 1. sygedag På overenskomstområder med ret til frihed med løn under barns 1. sygedag  

 med et maksimalt beløb pr. time, hvor der er rejst krav om forhøjelse af det  

 maksimale beløb, gælder følgende:
 På minimal- og mindstelønsområderne forhøjes det maksimale beløb med 5 kr.  

 pr. time pr. 1. maj 1998.
 På normallønsområderne forhøjes det maksimale beløb med 5 kr. pr. time pr.  

 1. maj 1998 og med yderligere 5 kr. pr. time pr. 1. marts 1999.
VI Fridag Med virkning fra 1998 har lønmodtagerne pr. kalenderår ret til en fridag -  

 regnet fra kl. 06.00 eller fra normal arbejdstids begyndelse og 1 døgn frem.
Der ydes fuld løn, dog maksimalt 95 kr. pr. time.
Med virkning fra 1999  

 forhøjes det maksimale beløb til 100 kr.
Det er en betingelse, at der er lidt  

 et indkomsttab.
 Fridagen placeres efter forudgående drøftelse med de ansatte af  

 arbejdsgiveren under hensyntagen til virksomhedens drift, fx. juleaftensdag.
VII Bestemmelser om særlige aflønningsformer På overenskomstområder, hvor timelønnen for visse lønmodtagergrupper  

 direkte er bestemt som en andel af andre lønmodtagergruppers  

 overenskomstmæssige løn, ydes de ovenfor fastsatte timelønstillæg ikke  

 særskilt til disse grupper.
VIII Særlige overenskomstforhold 1. Overenskomstforhold, der er indgået mellem Scandinavian Airlines System  

 og Luftfartsfunktionærerne, og tiltrædelsesoverenskomst mellem Scandinavian  

 Airlines Data Denmark og Luftfartsfunktionærerne fornys som anført i bilag 1.
 2. Overenskomstforhold, der er indgået mellem Maersk Air A/S og Maersk Air  

 Kabinebesætningsforening, fornys som anført i bilag 2.
 D.
Uddannelsesfonden Til LO/DA-uddannelsesfonden opkræves med virkning fra den første  

 lønningsperiode efter 1. januar 1999 0,22 kr. pr. arbejdstime i stedet for  

 som hidtil 0,17 kr. pr. arbejdstime.
 Fra 1. januar 1999 fordeles fondens midler således, at Dansk  

 Arbejdsgiverforening til disposition modtager 1/4 af det samlede årlige  

 provenu, og at Landsorganisationen i Danmark modtager 3/4 af det årlige  

 provenu.
 E.
Holddriftsaftalen Aftalen mellem DA og LO om Fællesordningen for arbejde i holddrift fornys  

 for en 2-årig periode med følgende ændringer:
»A.
Med virkning fra 1. marts 1998 foretages følgende  

 ændringer:
§ 3, stk. 1 Tillægget på 19,30 kr. ændres til 20,60 kr.
 Tillægget på 21,50 kr. ændres til 22,05 kr.
§ 3, stk. 2 Tillægget på 62,20 kr. ændres til 65,10 kr.
§ 7, stk. 1 Tillægget på 150 kr. ændres til 159,50 kr.
§ 8, stk. 1 Tillægget på 62,50 kr. ændres til 65,10 kr.
§ 8, stk. 2 Tillægget på 15 kr. ændres til 16,25 kr.
B.
Med virkning fra den 4. oktober 1999 foretages der følgende  

 ændringer:
§ 1, stk. 1 35 timer ændres til 34 timer.
§1, stk. 2 107 timer ændres til 105 timer og 72 timer ændres til 71 timer.
§ 3, stk. 1 Tillægget på 20,60 kr. ændres til 25,00 kr.
 Tillægget på 22,05 kr. ændres til 25,00 kr.
§ 3, stk. 2 Tillægget på 65,10 kr. ændres til 67,40 kr.
 C. Øvrige ændringer:
 Den af hovedorganisationerne indgåede aftale om implementering af  

 arbejdstidsdirektivet medtages som bilag til overenskomsten.
 Der foretages de nødvendige redaktionelle ændringer i paragraffer og  

 kommentarer, der følger som umiddelbar konsekvens af de under punkt A og B  

 ovenfor nævnte ændringer.
 Der foretages den nødvendige redaktionelle ændring af det nuværende  

 bilag vedrørende hviletid og fridøgn som følge af lovændringer og nye  

 bekendtgørelser.
D.
Holddriftsaftalens overgang til de enkelte overenskomster:
 Med virkning fra 1. marts 2000 indgår DA/LO-holddriftsaftalen som en  

 bestanddel af de overenskomster, hvor DA/LO-holddriftsaftalen på dette  

 tidspunkt gælder.
Dette indebærer, at de enkelte overenskomstparter fra og med næste  

 overenskomstfornyelse forhandler om regler for holddriftsarbejde.
Som  

 konsekvens heraf bortfalder § 11.
For så vidt angår § 10, bortfalder denne bestemmelse fra og med næste  

 overenskomstfornyelse.
Dette indebærer bl.a., at hovedorganisationernes  

 holddriftsudvalg indtil da forestår fortolkning af DA/LO-holddriftsaftalen,  

 jf. § 10, stk. 2.« F.
Overenskomsternes varighed Medmindre andet er aftalt mellem parterne, kan overenskomsterne tidligst  

 opsiges til ophør 1. marts 2000.
 Hovedorganisationerne er enige om, at uoverensstemmelser om fortolkningen  

 af mæglingsforslaget afgøres af Overenskomstnævnet af 1939.
 G.
 I tilfælde af mæglingsforslagets vedtagelse tages samtlige udstedte  

 varsler om arbejdsstandsning tilbage.
København, den 31. marts 1998 Asbjørn Jensen I henhold til § 4, stk. 4, i lov om mægling i arbejdsstridigheder, jf.  

 lovbekendtgørelse af 6. marts 1997, bestemmer forligsmanden, at varslede, men  

 ikke iværksatte arbejdsstandsninger - i tilfælde af mæglingsforslagets  

 forkastelse - tidligst kan iværksættes på tredjedagen efter den nedenfor  

 nævnte dato for afgivelse af svar på mæglingsforslaget.
 Enhver afstemning om mæglingsforslaget skal foregå hemmeligt og  

 skriftligt, og der kan kun afgives rene ja- eller nej-stemmer.
Svaret vedrørende afstemningsresultatet må indeholde oplysninger om  

 antallet af afgivne ja- og nej-stemmer med tilføjelse af det samlede antal  

 stemmeberettigede medlemmer.
For arbejdsgiverorganisationernes vedkommende  

 skal svaret indeholde oplysning om den af den pågældende organisations  

 medlemmer i 1997 udbetalte arbejdsløn.
Svaret på mæglingsforslaget afgives senest 24. april 1998 kl. 15.00 under  

 adressen: Forligsinstitutionen, Skt.
Annæ Plads 5, 1250 København K.
Hver enkelt af de foran anførte bestemmelser i mæglingsforslaget er led i  

 et samlet mæglingsforslag, som i henhold til § 12, stk. 1, i lov om mægling i  

 arbejdsstridigheder, jf. lovbekendtgørelse af 6. marts 1997, skal betragtes som en helhed.
København, den 31. marts 1998 Asbjørn Jensen Bilag 1 Overenskomsten mellem Scandinavian Airlines System og  

 Luftfartsfunktionærerne Lønforhold Alle joblønninger forhøjes som følger:
pr. 1. marts 1998 med kr. 700,- pr. 1. marts 1999 med kr. 700,- Løntrinene reguleres tilsvarende.
Lønforhold for elever Alle elevers lønforhold forhøjes som følger:
pr. 1. marts 1998 med kr. 290,- pr. 1. marts 1999 med kr. 290,- pr. 1. marts 1998 forhøjes HH-tillægget med kr. 25,- pr. 1. marts 1999 forhøjes HH-tillægget med kr. 25,- Løntrin Lønklasse 1, 2 og 3 tillægges pr. 1. marts 1998 et løntrin således, at de  

 nu består af 8 trin.
For lønklasse 1, trinstørrelse kr. 265,- For lønklasse 2, trinstørrelse kr. 290,- For lønklasse 3, trinstørrelse kr. 325,- Genetillæg Overenskomstbestemte genetillæg forhøjes pr. 1. marts 1998 med 6,5%.
Fridage Mæglingsforslagets pkt.
VI er gældende.
 Tiltrædelsesoverenskomsten mellem Scandinavian Airlines Data Denmark og  

 Luftfartsfunktionærerne fornys på ovennævnte vilkår.
Bilag 2 Maersk Air og Maersk Air kabinebesætningsforening Forlængelse af lønskalaen Lønskalaen forlænges pr. 1. marts 1998 med et trin 13, hvor lønnen er 290  

 kr. højere pr. måned end lønnen på løntrin 12.
 Lønskalaen forlænges pr. 1. marts 1999 med yderligere et trin 14, hvor  

 lønnen er 290 kr. højere end lønnen på løntrin 13.
Lønregulering Lønningerne på alle løntrin i lønskalaen i tillæg A til overenskomsten  

 forhøjes pr. 1. marts 1998 med 2,5 %.
 pr. 1. marts 1999 med 2,0 %.
Timelønnen for Freelance anført i tillæg A fastsættes pr. 1. marts 1998 til 96,- kr.
 pr. 1. marts 1999 til 105,- kr.
C/C-tillægget forhøjes pr. 1. marts 1998 med kr. 100.
 pr. 1. marts 1999 med kr. 100.
Graviditet og barsel Timelønsmaksimum under barselsorlovsperioden forhøjes pr. 1. marts 1998 til 115,- kr.
Deltid Fra 1. juli 1998 kan 9 Cabin Chiefs og 20 Cabin Attendants opnå deltid.
 Fra 1. juli 1999 kan 11 Cabin Chiefs og 24 Cabin Attendants opnå deltid.
Uniformskompensationsbeløbet Uniformskompensationsbeløbet forhøjes pr. 1. marts 1998 med kr. 10,- og pr. 1. marts 1999 med kr. 10,-.
Flyvetillæg Pr. 1. marts 1998 indføres i overenskomsten et flyvetillæg, der udbetales  

 som følger:
pr. 1. marts 1998 med 0,95 % af månedslønnen (grundløn + c/c-tillæg), og pr. 1. marts 1999 forhøjes med 2,00 % til 2,95 % af månedslønnen (grundløn  

 + c/c-tillæg).
Pension Pr. 1. marts 1998 nedsættes alderen for indtræden i den for Maersk Air  

 gældende pensionsordning til 29 år.
Særlige forhold Endvidere gælder de mellem parterne den 31. marts 1998 aftalte  

 protokollater:
Protokollat nr. 1 vedrørende tekstændringer Protokollat nr. 2 vedrørende deltid Protokollat nr. 3 vedrørende beregning af produktionsdage.
Bemærkninger til lovforslaget Almindelige bemærkninger Der har været forhandlet om nye overenskomster mellem arbejdsmarkedets  

 parter i flere måneder.
På langt de fleste områder blev der opnået et  

 forhandlingsresultat.
Forligsmanden fremsatte den 31. marts 1998  

 mæglingsforslag vedrørende afgørelse af tilbagestående spørgsmål mellem de  

 organisationer af arbejdsgivere og arbejdstagere, der har forhandlet i  

 Forligsinstitutionen om fornyelse af de indtil 1. marts 1998 gældende  

 overenskomster.
Ved afstemningen, hvis resultat blev offentliggjort den 24. april 1998,  

 blev forslaget forkastet af lønmodtagersiden.
Mæglingsforslaget blev vedtaget  

 af arbejdsgiversiden.
De varslede arbejdsstandsninger trådte i kraft den 27.  

 april 1998.
Konflikten har nu varet i snart to uger.
Konsekvenserne for det danske  

 samfund er meget store, og mange funktioner er lammet af konflikten.
Der har  

 i de seneste dage været ført nye forhandlinger mellem parterne.
Men uden, at  

 det har ført til et nyt resultat.
Situationen er nu kritisk, idet konflikten for alvor er ved at slå igennem  

 i det danske samfund.
Samtidig er der sket en udvidelse af konflikten til  

 også at omfatte detailhandelen og el-området.
Det er regeringens vurdering,  

 at der ikke er udsigt til, at parterne vil kunne opnå en løsning inden for en  

 rimelig tid.
Regeringen har gennem hele forløbet haft den opfattelse, at parterne selv  

 måtte finde en løsning.
Det er meget beklageligt, at parterne ikke har  

 formået at løse opgaven.
Regeringen ser imidlertid ingen anden udvej end at  

 gennemføre en lovgivning, som afslutter konflikten.
Det foreslås, at de pågældende overenskomster fornys i 2 år, idet der  

 samtidig sker en fornyelse af den til overenskomstforholdene knyttede  

 fredspligt.
Det foreslås, at fornyelsen for det første sker med de ændringer  

 og på de vilkår, der er indeholdt i forligsmandens mæglingsforslag, som er  

 anbefalet af parternes forhandlingsudvalg, jf. dog nedenfor vedrørende  

 pensionsbidrag.
Fornyelsen sker altså dels med de ændringer, som er aftalt  

 mellem parterne, dels med de ændringer, som i øvrigt er indeholdt i  

 mæglingsforslaget.
 Lovforslaget tager herudover udgangspunkt i de drøftelser om mere fritid,  

 der siden har været ført mellem parterne.
For det første indføres en ekstra feriefridag i 1998. For det andet gives  

 ialt 3 børnefamiliefridage for lønmodtagere, der enten har ret til frihed på  

 deres barns første sygedag eller i øvrigt har hjemmeboende børn under 14 år.  

 Disse elementer finansieres delvis gennem en nedsættelse af arbejdsgiverens  

 pensionsbidrag på 0,4 pct.
Der gives 2 børnefamiliefridage i 1998 og  

 yderligere een i 1999. Forslaget om en ekstra feriefridag og i alt 3  

 børnefamiliefridage skal yderligere ses i sammenhæng med de i  

 mæglingsforslaget indeholdte bestemmelser om mindst een yderligere fridag.
 Regeringen har under overenskomstforhandlingerne tilkendegivet, at der  

 ikke lægges op til politiske beslutninger, der øger arbejdsgivernes  

 lønomkostninger i de kommende par år.
 Ved lov nr. 893 af 3. december 1997 har man i lov om dagpenge ved sygdom  

 eller fødsel ved § 25, stk. 5-7, indført et årligt bidrag fra de private  

 arbejdsgivere til medfinansiering af statens udgifter til sygedagpenge.  

 Bidraget udgør for 1998 325 kr. pr. fuldtidsansat og opkræves ved modregning  

 i kompensationsbeløbet efter § 17a i lov om Arbejdsmarkedets Tillægspension.
Fra 1. januar 1999 afskaffes sygedagpengebidraget på 325 kr. pr.  

 fuldtidsansat.
For de arbejdsgivere, som har forhandlet ny overenskomst,  

 modsvarer dette omkostningerne ved to ekstra børnefamiliefridage.
Kun på ca. 1/3 af det private arbejdsmarked har overenskomsterne været til  

 forhandling.
Afskaffelsen af sygedagpengebidraget sker for alle private  

 arbejdsgivere.
 Situationen vil ved lovforslagets vedtagelse være nøjagtig den samme, som  

 hvis mæglingsforslaget med de ovenfor angivne ændringer og tilføjelser var  

 blevet vedtaget af begge parter.
 Forslaget har ingen administrative konsekvenser for det offentlige,  

 ligesom det ikke har hverken miljømæssige konsekvenser eller indeholder  

 EU-retlige aspekter.
Økonomiske konsekvenser Lovforslaget skønnes at medføre en statslig mindreindtægt i  

 Sygedagpengefonden på 424,1 mill. kr. (1998 pris- og lønniveau) som følge af  

 ophævelsen af sygedagpengebidraget fra private arbejdsgivere på 325 kr. pr.  

 år pr. fuldtidsbeskæftiget.
Erhvervsøkonomiske konsekvenser Lovforslaget tager udgangspunkt i forligsmandens mæglingsforslag af 31.  

 marts 1998.
 Lovforslagets bestemmelse om en yderligere feriefridag skønnes i forhold  

 hertil at medføre en omkostningsstigning på ca. 0,3 pct. af lønsummen.  

 Lovforslagets bestemmelse om tre årlige børnefamiliefridage skønnes herudover  

 at medføre en samlet omkostningsstigning på ca. 0,25 pct.
 Omkostningsstigningerne skønnes at modsvares dels af nedsættelsen af  

 arbejdsgivernes pensionsbidrag med 0,4 pct., dels af den foreslåede  

 afskaffelse af sygedagpengebidraget fra private arbejdsgivere.
 Opgjort for de virksomheder, som omfattes af de øvrige dele af dette  

 lovforslag, skønnes afskaffelsen af sygedagpengebidraget at indebære en  

 direkte omkostningslettelse på ca. 0,13 pct. af lønsummen.
Sygedagpengebidraget afskaffes for alle private arbejdsgivere, dvs. også  

 for de ca. 2/3 af det private arbejdsmarked, som ikke har forhandlet  

 overenskomst.
Den samlede omkostningslempelse ved afskaffelsen af  

 sygedagpengebidraget udgør ca. 424 mill. kr. for de private arbejdsgivere set  

 under eet.
Det skal endvidere bemærkes, at arbejdsmarkedets parter i forbindelse med  

 fremsættelsen af lovforslaget om indførelse af et sygedagpengebidrag til  

 medfinansiering af statens udgifter til sygedagpenge rejste kritik af de  

 byrder, sygedagpengebidraget angiveligt ville påføre virksomhederne.
Det blev  

 bl.a. fremført, at sygedagpengebidraget øger de faste omkostninger i  

 forbindelse med ansættelse af arbejdskraft, at forslaget forvrider de  

 relative priser på arbejdskraft og kapital, hvilket rammer de  

 beskæftigelsestunge virksomheder hårdest og fører til lavere beskæftigelse,  

 og at sygedagpengebidraget ændrer på forudsætningerne i forbindelse med  

 etablering og udvidelse af sygelønsordninger.
 Set under et vurderes summen af disse modsatrettede effekter at ligge  

 inden for den ramme, som mæglingsskitsen lagde op til.
 Lovforslaget skønnes at medføre en årlig statslig mindreindtægt i  

 Sygedagpengefonden på 424,1 mill. kr. i 1998 pris- og lønniveau som følge af  

 ophævelsen af sygedagpengebidraget fra private arbejdsgivere på 325 kr. pr.  

 fuldtidsansat.
Bemærkninger til lovforslagets enkelte bestemmelser Til § 1 Der foreslås en fornyelse af overenskomsterne til den 1. marts 2000.  

 Fornyelsen sker med udgangspunkt i det af forligsmanden den 31. marts 1998  

 fremsatte mæglingsforslag, som alene ændres på to punkter.
Dels nedsættes  

 arbejdsgiverens pensionsbidrag med 0,4 pct., dels fjernes henvisningen til,  

 at den ved mæglingsforslaget fastsatte fridag f.eks. kunne placeres  

 juleaftensdag.
Eksemplet er overflødigt, idet fridagen placeres efter  

 forudgående drøftelse med de ansatte af arbejdsgiveren under hensyntagen til  

 virksomhedens drift.
 Herudover foreslås i §§ 2-4 en række yderligere forbedringer til de  

 lønmodtagere, der er omfattet af de pågældende overenskomster.
 I øvrigt henvises til de almindelige bemærkninger.
Til § 2 Feriedagen holdes på en arbejdsdag, og der ydes enten sædvanlig løn, hvis  

 lønmodtageren i øvrigt har krav på løn under sygdom, eller der betales et  

 beløb svarende til sygedagpengebetalingen.
Der er ret til en fridag pr.  

 kalenderår, og også i året 1998 er der ret til en hel fridag.
Der skal ikke  

 som ved ferie optjenes ret til frihed i en forudgående periode, men i stedet  

 kræves det, at den pågældende har været ansat i mindst 9 måneder.
 Arbejdsgiveren skal aftale med lønmodtageren, hvornår fridagen skal  

 holdes.
 En lønmodtager kan vælge ikke at holde fridagen mod til gengæld at få  

 udbetalt kompensation i form af en dagløn eller en dags sygedagpengebetaling.  

 Beløbet skal i så fald udbetales senest ved kalenderårets slutning.
Til §§ 3 og 4 Familier, som har ret til frihed på barns første sygedag, eller som har  

 hjemmeboende børn under 14 år, får ret til yderligere 2 dages frihed i 1998  

 og 3 dages frihed årligt fra 1999. Hver af forældrene har ret til de 2,  

 henholdsvis 3 dage.
Hvis forældrene i forvejen har ret til frihed ved barns første sygedag,  

 udgør betalingen den samme som på barnets første sygedag.
Ellers udgør  

 betalingen et beløb svarende til den ansattes sygedagpenge.
 Fridagene skal ikke placeres i forbindelse med børns sygdom, men kan efter  

 aftale holdes når som helst.
 Ligesom ved fridagen efter § 2 kræves det ikke, at der er optjent ret til  

 børnefridage i en forudgående periode, men i stedet kræves det, at den  

 pågældende har været ansat ikke i 9, men i 6 måneder som en særlig  

 begunstigelse af børnefamilierne.
 Hvis retten til fridage efter §§ 3 og 4 ikke udnyttes, udbetales der  

 kompensation på samme måde som nævnt i bemærkningerne til § 2.
Til § 5 Forslaget svarer til tilsvarende bestemmelser i tidligere love om  

 forlængelse eller fornyelse af overenskomster og indebærer, at der i den  

 periode, hvormed overenskomsterne forlænges, er den samme adgang - hverken  

 videre eller snævrere - til at iværksætte arbejdsstandsning, som hvis der  

 havde været tale om en på normal måde fornyet overenskomst.
Iværksatte  

 strejker og lock-out'er skal bringes til ophør.
Til § 6 Forslaget svarer til tilsvarende bestemmelser i tidligere love om  

 forlængelse af overenskomster og indebærer, at spørgsmål om overtrædelse  

 eller fortolkning af de forlængede overenskomster afgøres ved mægling, faglig  

 voldgift eller af Arbejdsretten efter de for det pågældende område gældende  

 regler.
Til §§ 9 og 10 For at være sikker på, at loven kan træde i kraft torsdag den 7. maj 1998  

 kl. 24.00 er det nødvendigt, at den kundgøres på anden måde end i Lovtidende.  

 Det foreslås derfor, at Danmarks Radio skal varetage kundgørelsen ved  

 oplæsning, som skal omfatte lovens dato og titel samt lovteksten, herunder  

 ikrafttrædelsestidspunktet.
Lovbilaget, dvs. mæglingsforslaget, skal dog ikke  

 oplæses.
 Bestemmelsen om den særlige kundgørelsesmåde må af naturlige årsager træde  

 i kraft før loven i øvrigt.
Til §§ 10 og 11 Der henvises til de almindelige bemærkninger.
