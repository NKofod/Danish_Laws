 Ved allerhøjeste resolution af 22. august 1979 har Danmark ratificeret en  

 i Strasbourg den 24. november 1977 undertegnet protokol, som ændrer  

 konventionen af 6. maj 1963 om begrænsning af tilfælde af dobbelt  

 statsborgerret og værnepligt for personer med dobbelt statsborgerret, jfr.  

 udenrigsministeriets bekendtgørelser nr. 37 af 30. april 1973 og nr. 110 af  

 26. september 1975, Lovtidende C.
 Protokollen har følgende ordlyd:
PROTOKOL som ændrer konvention om begrænsning af tilfælde af dobbelt statsborgerret  

 og værnepligt for personer med dobbelt statsborgerret Europarådets medlemsstater, som har undertegnet denne protokol, er i erkendelse af det ønskelige i at ændre konventionen om begrænsning af  

 tilfælde af dobbelt statsborgerret og værnepligt for personer med dobbelt  

 statsborgerret, undertegnet i Strasbourg den 6. maj 1963, herefter benævnt  

 »konventionen«; i erkendelse af det ønskelige i, at en person, der retsgyldigt besidder  

 mere end en statsborgerret, skulle blive i stand til alene på grundlag af en  

 viljeserklæring at give afkald på statsborgerretten hos en kontraherende  

 part, på hvis territorium han ikke har fast bopæl:
i erkendelse af det ønskelige i at tydeliggøre betydningen af  

 konventionens artikel 6, stk. 3, med hensyn til hvilken fortolkningsproblemer  

 er opstået; i erkendelse af det ønskelige i at tillade tiltrædelse af bestemmelserne i  

 konventionens kapitel 1 udelukkende med henblik på, at der i videre omfang  

 kan finde en nedbringelse sted af antallet af tilfælde af dobbelt  

 statsborgerret; i erkendelse af, at udviklingen i lovgivningen vedrørende den gifte kvinde  

 skulle medføre ophævelse af de forbehold til konventionen, som vedrører  

 hende, blevet enige om følgende:
Artikel 1 Konventionens artikel 2, stk. 2, pkt. 1, ændres som følger:
 »Et sådant samtykke kan ikke nægtes af den kontraherende stat, i  

 hvilken en myndig person har statsborgerret ifølge loven, under forudsætning  

 af, at den pågældende person har sin faste bopæl uden for denne parts  

 territorium«.
Artikel 2 Konventionens artikel 6, stk. 3, skal erstattes af følgende bestemmelser:
3. En person, som i overensstemmelse med de i stk. 1  

 og 2 fastsatte regler opfylder sine militære forpligtelser over for en part i  

 overensstemmelse med denne parts lovgivning, skal anses for at have opfyldt  

 sine militære forpligtelser over for enhver anden part eller parter, i hvis  

 lande han også har statsborgerret.
Det samme gælder for en person, der er  

 blevet fritaget for sine militære forpligtelser eller har gjort tjeneste som  

 civil værnepligtig som et alternativ.
En person, der er statsborger hos en kontraherende part, som ikke kræver  

 obligatorisk militærtjeneste, skal betragtes som havende opfyldt sine  

 militære forpligtelser, når han har sin faste bopæl på denne parts  

 territorium.
Imidlertid skal han anses for ikke at have opfyldt sine militære  

 forpligtelser i relation til en kontraherende part eller kontraherende  

 parter, hos hvilke han også er statsborger, og hvor militærtjeneste kræves,  

 medmindre den omtalte faste bopæl har været bibeholdt op til en vis alder,  

 som hver berørt kontraherende part skal bekendtgøre samtidig med  

 undertegnelsen, eller ved deponeringen af dens ratifikations-, godkendelses-  

 eller tiltrædelsesinstrumenter.
 En person, der er statsborger hos en kontraherende part, som ikke kræver  

 obligatorisk militærtjeneste, skal ligeledes betragtes som havende opfyldt  

 sine militære forpligtelser, når han har gjort frivillig militærtjeneste i en  

 samlet og effektiv periode, der mindst svarer til den aktive militærtjeneste  

 hos den part, hos hvilken han også er statsborger, uden hensyn til hvor han  

 har sin faste bopæl'.
Artikel 3 Konventionens artikel 7 ændres som følger:
 1. Hver kontraherende part skal anvende bestemmelserne  

 i kapitel I og II.
 Det forudsættes dog, at hver kontraherende part på tidspunktet for  

 undertegnelsen eller samtidig med deponeringen af dens ratifikations-,  

 accept- eller godkendelsesinstrument kan erklære, at den kun vil anvende  

 bestemmelserne i kapitel I eller i kapitel II.
 Den kan, på et hvilket som helst senere tidspunkt, meddele Europarådets  

 generalsekretær, at den vil anvende samtlige bestemmelser i kapitel I og II.  

 En sådan meddelelse får virkning fra datoen for dens modtagelse.
 2. Bestemmelserne i kapitel I eller II finder - alt  

 efter omstændighederne - kun anvendelse mellem de kontraherende parter, som  

 anvender det pågældende kapitel'.
Artikel 4 1. Konventionstillæggets stk. 2 og 4 er ophævet.
 2. Fra den dato, på hvilken en kontraherende part i  

 henhold til konventionen også bliver part i henhold til denne protokol, skal  

 alle forbehold formuleret af denne part i henhold til nævnte tillægs stk. 2  

 og 4 anses for at være trukket tilbage.
Artikel 5 I forholdet mellem stater, der er parter i henhold til konventionen, men  

 ikke parter i henhold til denne protokol, og stater, der er parter i henhold  

 til protokollen, skal konventionen fortsat være i kraft i dens oprindelige  

 affattelse.
Artikel 6 1. Denne protokol står åben for undertegnelse af de af  

 Europarådets medlemsstater, der har undertegnet konventionen.
De kan blive  

 parter i henhold til protokollen ved at følge den procedure, som er fastsat i  

 konventionens artikel 10, stk. 1.
 2. Denne protokol træder i kraft en måned efter datoen  

 for deponeringen af det andet ratifikations-, accept- eller  

 godkendelsesinstrument.
 3. For så vidt angår en stat, der har undertegnet  

 protokollen, og som senere ratificerer, accepterer eller godkender  

 protokollen, træder denne i kraft en måned efter datoen for den pågældende  

 stats deponering af dens ratifikations-, accept- eller  

 godkendelsesinstrument.
Artikel 7 1. Efter at denne protokol er trådt i kraft, kan  

 enhver stat, som har tiltrådt konventionen, tiltræde denne protokol.
 2. Enhver stat, som ikke er medlem af Europarådet, men  

 som er blevet opfordret til at tiltræde konventionen, skal betragtes som også  

 værende opfordret til at tiltræde denne protokol.
 3. En sådan tiltrædelse skal finde sted ved, at der  

 hos Europarådets generalsekretær deponeres et tiltrædelsesinstrument, og  

 tiltrædelsen skal træde i kraft en måned efter deponeringsdatoen.
Artikel 8 1. En kontraherende part kan kun opsige denne protokol  

 ved samtidig at opsige konventionen i overensstemmelse med proceduren i  

 dennes artikel 12.
 2. Opsigelse af konventionen indebærer automatisk  

 opsigelse af denne protokol.
Artikel 9 Europarådets generalsekretær skal give Europarådets medlemsstater og  

 regeringerne i enhver stat, som har tiltrådt denne protokol, meddelelse om:
a. enhver undertegnelse af denne protokol; b. deponeringen af ethvert ratifikations-, accept-, godkendelses- eller  

 tiltrædelsesinstrument; c. enhver dato for ikrafttræden af denne protokol i overensstemmelse med  

 dens artikler 6 og 7; d. enhver meddelelse, modtaget i medfør af bestemmelserne i artikel 2,  

 stk. 1; e. enhver erklæring, modtaget i medfør af bestemmelserne i artikel 3, stk.  

 1; f. enhver meddelse, modtaget i medfør af bestemmelserne i artikel 8, samt  

 datoen, på hvilken opsigelsen får virkning.
 Til bekræftelse heraf har de undertegnede, som er behørigt bemyndigede  

 hertil, underskrevet denne protokol.
Udfærdiget i Strasbourg den 24. november 1977 på engelsk og fransk, idet  

 de to tekster har samme gyldighed, i et enkelt eksemplar, som skal deponeres  

 i Europarådets arkiver.
Europarådets generalsekretær skal tilstille hver af  

 de stater, som har undertegnet og tiltrådt protokollen, bekræftede genparter  

 heraf.
 Protokollen trådte i medfør af artikel 6, stk. 2, i kraft den 8. september  

 1978.
 Damarks ratifikationsinstrument deponeredes hos Europarådets  

 generalsekretær den 22. oktober 1979, hvorefter protokollen i medfør af  

 artikel 8, stk. 3, trådte i kraft for Danmarks vedkommende den 23. november  

 1979.
Protokollen er foruden af Danmark ratificeret af Luxembourg,  

 Storbritannien og Sverige.
Sverige har den 18. oktober 1979 afgivet følgende  

 erklæring:
»I overensstemmelse med artikel 6, stk. 3, 2. afsnit i konventionen,  

 som ændret ved ovennævnte protokol, kan en kontraherende part med hensyn til  

 en person, der også er statsborger hos en anden kontraherende part, der ikke  

 kræver obligatorisk militærtjeneste, fastsætte, at han kun skal betragtes som  

 havende opfyldt sine militære forpligtelser, når hans faste bopæl på denne  

 parts territorium har været bibeholdt op til en vis alder.
Efter svensk  

 lovgivning er denne alder 30 år.« Konventionen er udover de i de tidligere bekendtgørelser omhandlede lande  

 ratificeret af Østrig med virkning fra den 1. september 1975.
