( Til samtlige amtskommuner og  

 kommuner, social- og sundhedsforvaltningen ) Der henvises til reglerne i Socialministeriets cirkulærer om  

 regnskabsaflæggelse og refusion m.v.
Til brug ved kommunernes anmodning om refusion af udgifter til sociale  

 ydelser i første halvår fremsendes vedlagt 6 skemaer ( 3 pr. kvartal ),  

 udarbejdet efter de nugældende regler.Disse skal anvendes ved indsendelsen  

 til Socialministeriet.
Udfyldt skema indsendes i 1 eksemplar.
Egne skemaer  

 udarbejdet på PC må ikke anvendes.
Skemaerne indsendes inden den 1. i måneden forud for kvartalets  

 begyndelse.
I skemaet for januar kvartal 1991 skal kolonnerne B, D og G ikke  

 udfyldes.
Alle kolonnerne udfyldes derimod for årets øvrige kvartaler.
Der udsendes kun skemaer for første halvår, fordi der netop er fremsat  

 lovforslag om ændring af blandt andet refusionsbestemmelserne vedrørende  

 dagpenge ved sygdom eller fødsel samt førtidspension.
Reglerne om  

 dagpengerefusionen skal i følge forslaget træde i kraft den 1. januar 1991,  

 medens de øvrige skal træde i kraft den 1. juli 1991. Der vil derfor, efter  

 lovforslagets vedtagelse, blive udsendt skemaer om de nye dagpengeregler  

 gældende for januar og april kvartaler.
Der vil endvidere blive udsendt et  

 rettet refusionsskema for juli og oktober kvartaler.
 Skemaer om tilskud efter bistandslovens § 136 vil blive udsendt senere,  

 når det fremsatte lovforslag om ændring af lov om social bistand samt lov om  

 pension om bl.a en forlængelse af bestemmelsen i bistandslovens § 136 stk 2  

 og 3 er vedtaget.
 Refusionssystemet forudsætter en nær overensstemmelse mellem de faktiske  

 udgifter og de beløb, kommunerne løbende anmelder til refusion.
Betingelserne herfor er bl. a., at de løbende anmeldelser afpasses efter  

 de konstaterede udgifter, således at udgifterne ikke gennem hele året alene  

 refusionsanmeldes på grundlag af årsbudgettet.
Der skal ligeledes tages  

 hensyn til, at udgifterne normalt ikke fordeler sig jævnt over årets 4  

 kvartaler.
 Endvidere er det en forudsætning, at skemaet efterregnes omhyggeligt, og  

 at beløbene i kolonne G (anmeldt refusion fra regnskabsårets start indtil  

 kvartalet) stemmer med det beløb, kommunerne har fået udbetalt i de tidligere  

 kvartaler.
 Som vejledning ved skemaets udfyldelse kan i øvrigt oplyses:
 Om beregning af tilskud efter § 133 stk 3 (2000 kr.' s  

 aktiveringstilskud).
Reglen i bistandslovens § 133 stk 3 afløser bestemmelsen i § 138 a stk 2,  

 hvorefter en kommune kunne få udbetalt statens sparede kontanthjælp, når den  

 aktiverede kontanthjælpsmodtagere.
Derfor er det ligeledes en forudsætning  

 for 2000 kr' s tilskuddet, at der under aktiveringen/beskæftigelsen udbetales  

 en løn/godtgørelse, der erstatter kontanthjælpen.
I praksis vil det betyde,  

 at der skal være tale om et lønnet aktiveringsomfang på mindst 20 timer pr.  

 uge.
 Ved antal beskæftigelsesmåneder skal forstås antal deltageruger * 52/12.
Som deltageruger tæller aktiviteter som berettiger til tilskud efter § 20  

 i lov om kommunal beskæftigelsesindsats.
Det er en forudsætning, at der ikke  

 samtidig ydes kontanthjælp.
Der kan ikke udbetales aktiveringstilskud til  

 personer, der er omfattet af ungdomsydelsesordningen; jvf. § 49a.
 Kommunen vil til brug for opgørelsen Indenrigsministeriets puljetilskud,  

 jvf. § 20 i lov om kommunal beskæftigelse blive bedt om at indberette  

 oplysninger om personer i aktivordninger i 1991. Oplysningerne vil blive  

 indhentet i forbindelse med indberetning af oplysninger til brug for  

 restafregningen for 1991 af tilskud efter § 133 stk. 3 i lov om social  

 bistand.
 Rådighedsbeløb til personlige tillæg til pensionister, jvf. skemaets note  

 2 side 3.
 Satserne, d.v.v beløbene pr. pensionist, der kunne modtage fuldt  

 personligt tillæg den 1. januar 1991, offentliggøres hvert halve år.
Varmetillæg (konto 5.67.03) Kommunernes udgifter til petroleumstillæg føres på denne konto.
