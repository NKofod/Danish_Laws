I tilslutning til den i Brasilia den 5. februar 1979 indgåede aftale om økonomisk og industrielt samarbejde mellem Danmark og Brasilien, jf.
Udenrigsministeriets bekendtgørelse nr. 64 af 9. maj 1979, Lovtidende C, undertegnedes den 9. juni 1986 i Brasilia en aftale mellem de to lande om videnskabeligt og teknologisk samarbejde.
 Aftalen har følgende ordlyd:
AFTALE OM VIDENSKABELIGT OG TEKNOLOGISK SAMARBEJDE MELLEM KONGERIGET DANMARKS REGERING OG DEN FØDERATIVE REPUBLIK BRASILIENS REGERING Kongeriget Danmarks regering og Den føderative  

 Republik Brasiliens regering, herefter benævnt de kontraherende parter, DER ØNSKER yderligere at styrke de økonomiske og videnskabelige relationer  

 mellem de to lande i lyset af det gensidige ønske om økonomisk og social  

 udvikling og forbedring af deres befolkningers livskvalitet samt om fremme af  

 viden, ER UNDER HENVISNING TIL den bilaterale Rammeaftale om Teknisk Samarbejde  

 af 25. februar 1966 og Aftalen om Økonomisk og Industrielt Samarbejde af 5.  

 februar 1979, og UNDER HENSYN TIL, at det videnskabelige og teknologiske samarbejde mellem  

 de to lande samt anvendelsen af resultater af produktionsprocesserne vil være  

 til fælles gavn, BLEVET ENIGE OM FØLGENDE:
ARTIKEL I 1. De kontraherende parter skal på grundlag af  

 ligestilling og gensidig fordel fremme videnskabeligt og teknologisk  

 samarbejde mellem de to lande.
Sådant gensidigt samarbejde vil blive iværksat  

 mellem interesserede institutioner, organisationer, virksomheder og andre  

 organer inden for sådanne videnskabelige og teknologiske områder, som der  

 gensidigt kan opnås enighed om.
 2. De kontraherende parter vil periodisk fastlægge de  

 områder, som har størst fælles interesse for en konkret videnskabelig og  

 teknologisk samarbejdsindsats, og prioritere disse.
ARTIKEL II Med henblik på at gennemføre denne aftales formål kan de kontraherende  

 parter enes om at:
ARTIKEL III 1. Udveksling af videnskabelige og teknologiske  

 informationer vil finde sted mellem de kontraherende parter eller gennem  

 styrelser, som udpeges af de kontraherende parter.
2. De kontraherende parter eller den udpegede  

 styrelse, der leverer sådan information, kan, hvis det skønnes tilrådeligt,  

 anmode den anden kontraherende part eller udpegede styrelse om at begrænse  

 spredningen af sådan information til tredje part.
Når videregivelse af  

 information skønnes mulig eller tilrådelig, skal begge de kontraherende  

 parter enes om betingelserne og omfanget af denne spredning.
ARTIKEL IV 1. Samarbejdsordninger kan inden for rammerne af denne  

 aftale afsluttes mellem danske og brasilianske offentlige styrelser eller  

 mellem private nationale organer godkendt af hver kontraherende part med det  

 formål at gennemføre denne aftale inden for konkrete prioritetsområder.  

 Sådanne samarbejdsordninger oprettet inden for rammerne af denne aftale skal  

 træde i kraft gennem diplomatiske kanaler.
 2. De i stk. 1 nævnte samarbejdsordninger skal  

 specificere finansielle kilder og arbejdsformer, der påkræves af de konkrete  

 målsætninger og de involverede styrelsers eller organers særegenheder, og  

 skal etablere procedurer for forelæggelse af rapporter, heriblandt  

 standpunktsrapporter om aktiviteter til underkommissionen, som nedsættes i  

 henhold til Artikel V.
ARTIKEL V 1. De kontraherende parter vil, inden for rammerne af  

 den blandede kommission for økonomisk og industrielt samarbejde, etableret i  

 forbindelse med Aftalen om Økonomisk og Industrielt Samarbejde af 5. februar  

 1979 mellem regeringerne i Kongeriget Danmark og Den føderative Republik  

 Brasilien, nedsætte en underkommission for videnskabeligt og teknologisk  

 samarbejde, der mødes samtidig med den blandede kommission for økonomisk og  

 industrielt samarbejde eller om nødvendigt afholder særskilte møder efter  

 godkendelse af de kontraherende parter.
 2. Underkommissionen for videnskabeligt og teknologisk  

 samarbejde vil være rette forum for:
 3. Underkommissionen kan nedsætte særlige  

 arbejdsgrupper, som kan mødes enten samtidig med underkommissionens samlinger  

 eller i tidsrummet mellem disse samlinger for at overvåge gennemførelsen af  

 konkrete aspekter i denne aftale og/eller for at undersøge  

 standpunktsrapporterne fra samarbejdsordningerne.
 4. Kontakter inden for rammerne af denne aftale, der  

 finder sted i tidsrummet mellem underkommissionens samlinger og møder i  

 arbejdsgrupperne, vil finde sted gennem de diplomatiske kanaler eller de  

 styrelser eller organer, der er udpeget af hver kontraherende part.
ARTIKEL VI Finansieringen af de forskellige former for videnskabeligt og teknologisk  

 samarbejde under denne aftale vil ligesom vilkår og betingelser for  

 dagpengegodtgørelse, rejseomkostninger, sygesikring og andre goder til de i  

 Artikel II, b nævnte specialister, blive udarbejdet i forbindelse med hvert  

 enkelt program eller samarbejdsprojekt.
ARTIKEL VII Udvælgelse af eksperter vil blive foretaget af den udsendende  

 kontraherende part og skal godkendes af den modtagende kontraherende part.
ARTIKEL VIII Den kontraherende part, der har indvilget i at modtage specialister og  

 deres nærmeste familie fra den anden part, vil i overenstemmelse med  

 nationale regler og praksis sørge for:
ARTIKEL IX Uden præjudice for Kongeriget Danmarks forpligtelser nedfældet i Traktaten  

 om oprettelse af Det europæiske økonomiske Fællesskab og i overensstemmelse  

 med de kontraherende parters nationale regler vil de kontraherende parter  

 gensidigt give fritagelse for alle indirekte skatter og afgifter for  

 transport af nødvendige ejendele, udstyr og materialer til gennemførelsen af  

 denne aftale og dens samarbejdsordninger.
Sådanne ejendele, udstyr og  

 materialer vil blive genudført til den sendende kontraherende part, når de  

 programmer og projekter, hvortil de var bestemt, er afsluttet, undtagen når  

 ejendelene, udstyr og materialer bliver foræret til den modtagende  

 kontraherende part.
I sidstnævnte tilfælde vil hver kontraherende parts  

 lovgivning blive anvendt.
ARTIKEL X 1. De kontraherende parter kan, når de gensidigt er  

 enige herom, modtage finansiering og deltagelse fra internationale  

 organisationer eller fra andre lande, som er interesseret i de programmer,  

 projekter og aktiviteter, som nærværende aftale medfører.
 2. De kontraherende parter kan, når de gensidigt er  

 enige herom, samarbejde direkte eller gennem de styrelser, som de har  

 udpeget, med tredjelande, som anmoder om deres samarbejde.
ARTIKEL XI Denne aftale vil blive gennemført i overensstemmelse med hver  

 kontraherende parts lovgivning og administrative praksis.
ARTIKEL XII 1. Når aktiviterne under auspicierne af denne aftale  

 og dens samarbejdsordninger frembringer nye opdagelser eller resultater, som  

 kræver beskyttelse af ejendomsrettigheder, i form af patenter,  

 ophavsrettigheder, varemærker og lignende rettigheder, skal disse opdagelser  

 og resultater, hvor intet andet er aftalt, være fælles ejendom for deltagerne  

 i aktiviteten.
 2. Hvis de indhøstede opdagelser eller resultater ikke  

 kan være genstand for beskyttelse, kan de offentliggøres og benyttes til gavn  

 for skoler, universiteter og andre institutioner.
ARTIKEL XIII 1. Hver kontraherende part vil oplyse den anden part  

 om opfyldelsen af alle betingelser, som deres nationale lovgivning kræver for  

 godkendelse af denne aftale, der vil træde i kraft på datoen for den anden  

 meddelelse.
 2. Nærværende aftale forbliver i kraft i en periode på  

 5 (fem) år med automatisk forlængelse i tilsvarende efterfølgende perioder.
3. Nærværende aftale kan opsiges af hver kontraherende  

 part ved meddelelse afgivet gennem de diplomatiske kanaler.
Ophøret vil træde  

 i kraft 6 (seks) måneder efter modtagelsen af en sådan notifikation.
 4. Opsigelse af nærværende aftale skal ikke berøre  

 udviklingen og færdiggørelsen af de samarbejsordninger mellem styrelser  

 og/eller organer, som er kommet i stand i henhold til Artikel IV.
 TIL BEKRÆFTELSE HERAF har undertegnede, som er behørigt befuldmægtigede af  

 deres respektive regeringer, underskrevet nærværende aftale.
UDFÆRDIGET i Brasilia den 9. juni 1986 i to eksemplarer, hver af disse på  

 dansk, portugisisk og engelsk, alle tekster af samme gyldighed.
I tilfælde af  

 uoverensstemmelse i fortolkningen skal teksten i den engelske version være  

 gældende.
 Aftalen trådte i medfør af artikel XIII i kraft den 6. februar 1990.
