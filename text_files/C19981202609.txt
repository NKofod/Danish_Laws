 Finansministeriet har den 23. januar 1998 indgået aftale med Statsansattes  

 Kartel om gruppevis omklassificering af håndværkere.
 PÅ folkekirkens område medfører aftalen følgende ændringer i aflønning af  

 stillinger som kirkegårdsleder, der er grænsedraget til Forbundet af Kirke-  

 og Kirkegårdsansatte:
I.
Stillinger som kirkegårdsleder, der forud for 1. oktober 1997  

 var klassificeret i lønramme 19, omklassificeres til lønramme 20 med virkning  

 fra 1. oktober 1997. De til stillingerne knyttede tillæg forbliver uændrede.
II.
Nuværende ansatte i de under I. nævnte stillinger indplaceres  

 i stillingernes nye lønramme på nærmeste højere løntrin i forhold til  

 hidtidig lønindplacering med oprykning til næste løntrin på hidtidig  

 oprykningsdato.
Såfremt der i den forløbne periode siden 1. oktober 1997 er  

 sket udskiftning af stillingsindehaver, foretages forholdsmæssig  

 efterbetaling til den nuværende og den tidligere stillingsindehaver.
III.
Cirkulæret træder i kraft straks.
 Cirkulæret bedes fordelt med 1 eksemplar til hvert af stiftets  

 menighedsråd, 1 til hvert provstiudvalg og 1 til (hver) provstirevisor.
