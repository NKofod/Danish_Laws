Cirkulære om vedtægter for Statens  

 Serum Instituts Institutråd § 1. Institutrådet rådgiver Statens  

 Serum Instituts direktion i spørgsmål af væsentlig  

 betydning for ledelsen af Instituttet.
Dette gælder  

 forretningsmæssige aktiviteter, forskning og smitteberedskab.
 Stk. 2. Sager af væsentlig betydning, herunder budget,  

 regnskab, større investeringer, akkvisitioner og frasalg, strategi,  

 større samarbejdsaftaler samt udformning af den overordnede  

 forskningspolitik forelægges Rådet, inden sagen forelægges  

 sundhedsministeren.
 Stk. 3. Sundhedsministeren kan anmode om Rådets  

 rådgivning i enhver sag om Statens Serum Instituts ledelse, drift og  

 aktiviteter.
§ 2. Rådet består af syv medlemmer,  

 der udpeges for fire år ad gangen af sundhedsministeren.
Genudpegelse  

 kan finde sted.
Stk. 2. Sundhedsministeren udpeger to medlemmer, der er valgt  

 af og blandt medarbejderne på Statens Serum Institut.
Ved udpegelsen af  

 de fem øvrige medlemmer lægges der vægt på de  

 pågældendes indsigt i videnskabelige, erhvervs- og  

 forretningsmæssige forhold, herunder deres kendskab til Statens Serum  

 Instituts aktivitetsområde.
 Stk. 3. Medlemmerne beskikkes efter reglerne i lov om  

 ligestilling af mænd og kvinder ved besættelse af visse  

 bestyrelsesposter i den statslige forvaltning.
 Stk. 4. Formanden og næstformanden udpeges af  

 sundhedsministeren blandt Rådets medlemmer.
 Stk. 5. Sundhedsministeren fastsætter  

 Rådsmedlemmernes honorar.
§ 3. Rådet afholder mindst fire møder  

 årligt.
Formanden indkalder herudover Rådet til møde,  

 når dette skønnes nødvendigt, eller når to  

 medlemmer eller den administrerende direktør over for formanden  

 fremsætter anmodning herom.
Stk. 2. Formanden indkalder med angivelse af dagsordenen til  

 Rådets møder så vidt muligt med et varsel på mindst  

 fem hverdage.
Med udsendelse af dagsorden fremsendes det til brug for  

 Rådets behandling af de enkelte dagsordenspunkter nødvendige  

 materiale.
 § 4. Rådets møder ledes af formanden.  

 I formandens fravær ledes mødet af næstformanden.
Stk. 2. Statens Serum Instituts administrerende  

 direktør deltager i Rådets møder.
Den administrerende  

 direktør kan ved møderne ledsages af medlemmer af Statens Serum  

 Instituts direktion og øvrige medarbejdere ved Instituttet.
§ 5. Rådet er beslutningsdygtigt, når  

 mindst halvdelen af Rådsmedlemmerne er tilstede.
Rådet  

 træffer beslutning ved simpel stemmeflerhed blandt medlemmerne, men  

 enighed skal tilstræbes.
I tilfælde af stemmelighed er formandens  

 stemme udslagsgivende.
I formandens fravær er næstformandens  

 stemme udslagsgivende.
 Stk. 2. Rådets udtalelser skal efter anmodning indeholde  

 en redegørelse for såvel mindretals- som flertalsstandpunkter  

 med angivelse af medlemmernes navne.
 § 6. Statens Serum Institut yder  

 sekretariatsbistand til Rådet.
 § 7. Referat af Rådets møder  

 underskrives af formanden og udsendes til Rådets medlemmer.
 § 8. Et medlem af Rådet må ikke  

 deltage i behandlingen af en sag, hvis vedkommende har en individuel  

 interesse i sagens udfald, eller hvis der i øvrigt foreligger  

 omstændigheder, der kan vække tvivl om medlemmets upartiskhed,  

 jf. forvaltningslovens regler om inhabilitet.
 Stk. 2. Et medlem skal straks underrette Rådet,  

 når der foreligger forhold, der kan give anledning til tvivl om  

 vedkommendes habilitet.
 Stk. 3. Rådet træffer beslutning om, hvorvidt et  

 medlem har en sådan interesse i et spørgsmål, at  

 vedkommende skal udelukkes fra at deltage i Rådets behandling af sagen.  

 Det pågældende medlem deltager ikke i denne beslutning.
 Stk. 4. Rådets beslutning tilføres referatet for  

 pågældende møde.
 § 9. Rådet aflægger en gang om året  

 beretning til sundhedsministeren.
