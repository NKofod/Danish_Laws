Pressenævnets kendelse i sag nr. 17-70-01171 Foreningen Fars anmodning om genoptagelse afvist Pressenævnet udtalte ikke kritik af en forfatters kommentar om Foreningen Far bragt i dagbladet Informations ugentlige indslag Icenesat.
Foreningen Far anmodede efterfølgende om genoptagelse og uddybede sine oprindelige bemærkninger.
Pressenævnet afviste anmodningen.
 Pressenævnets begrundelse og afgørelse:
Foreningen Far har anmodet om genoptagelse af Pressenævnets kendelse i sag nr. 17-70-01160, Foreningen Far mod dagbladet Information.
Ved behandlingen af nævnets kendelse 3. august 2017 deltog følgende medlemmer: Martin Lavesen, Turid Fennefoss Nielsen, Lene Sarup og John Meinert Jacobsen.
Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet, træffer de medlemmer, der har afgjort en sag, også afgørelse vedrørende spørgsmålet om eventuel genoptagelse af sagen.
Martin Lavesen, Turid Fennefoss Nielsen, Lene Sarup og John Meinert Jacobsen træffer derfor også afgørelse i spørgsmålet om genoptagelse.
Spørgsmålet om genoptagelse Foreningen Far har anmodet om, at behandlingen af nævnets sag genoptages, da Pressenævnet ukorrekt lagde til grund, at de faktiske forhold omkring politianmeldelserne ikke er bestridt af Foreningen Far.  Foreningen bestrider udsagnet Foreningen Far, som i årevis forgæves har forsøgt at få mig og andre kritikere sat fast  at dømme efter antallet af politianmeldelser og bagvaskelsesforsøg.  Foreningen har blandt andet indsendt kopi af Retten i Hillerøds udskrift af dombogen den 3. maj 2017 i en sag, hvor [Person A] som sagsøgt blev pålagt at fjerne en del af et blogindlæg.
Pressenævnet bemærker generelt, at nævnet kan genoptage behandlingen af en sag, hvis der fremkommer nye oplysninger af betydning for sagens afgørelse.
Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold.
Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.
Foreningen har oplyst, at foreningen har henvendt sig til politiet vedrørende skribenten [Person A].
På baggrund af foreningens oplysninger lægger Pressenævnet til grund, at sagsøgeren i sagen mod [Person A] var en anden end Foreningen Far (en person/en far). Ifølge oplysningerne i foreningens Facebook-opslag fra marts 2016 har foreningen i hvert fald i tre tilfælde politianmeldt personer.
 Pressenævnet finder herefter, at hverken Foreningen Fars uddybende bemærkninger eller dommen af 3. august 2017 indeholder væsentlige nye oplysninger, der vil kunne have betydning for vurderingen af kommentaren Foreningen Far, som i årevis forgæves har forsøgt at få mig og andre kritikere sat fast  at dømme efter antallet af politianmeldelser og bagvaskelsesforsøg.  På denne baggrund og da der heller ikke er påvist væsentlige sagsbehandlingsfejl, afvises anmodningen.
 Foreningen Far har anmodet om genoptagelse af Pressenævnets sag nr. 17-70-01160, Foreningen Far mod dagbladet Information, som nævnet traf afgørelse i den 3. august 2017. Sagen vedrørte Foreningen Fars klage over indlægget Iscenesat: [Person A] bragt på information.dk og i dagbladet Information.
 Foreningen Far har anmodet Pressenævnet om at genoptage behandlingen af sagen, da foreningen mener, at nævnet ikke har taget højde for, at foreningen bestred [Person A]s udsagn om politianmeldelserne.
1 Sagsfremstilling Foreningen Far klagede den 21. juni 2017 til Pressenævnet over dagbladets Informations indlæg.
Af klagen til Pressenævnet fremgik blandt andet følgende:
[] Da pågældende person i Information er velkendt feminist og har skrevet en bog om stalking, som flere uafhængige kilder oplyser handler om en kvinde, der dokumenteret af TV2 Østjylland har haft kendskab til børn efterlyst af Interpol og som har flere domme for injurier herunder - erkendt - falsk anklage for incest ved retten  hverken kan eller vil Foreningen Far gå i dialog eller debat.
Vi oplever det kan skade danske børn, fædre og mødre.
Foreningen Far giver alle oplysninger til Politiet, som bekymringsskrivelser i henhold til loven.
[] Den 3. juli 2017 under sagens behandling i Pressenævnet fremsendte Foreningen Far følgende supplerende bemærkninger til klagen:
Foreningen Far har [ikke] fremsendt urigtige oplysninger og den hadtale som systematisk er kommet fra den velkendte feminist [Person A] til Politiet, da pågældende dokumenterbart kender/omgås personer involveret i en række alvorlige danske børnesager, herunder personer med dokumenteret kendskab til bortførte danske børn efterlyst af Interpol med flere domme for injurier og falske anklager.
Senest er [Person A] ved dom blevet anmodet om at fjerne indhold i forhold til en dansk far. ¬Det skal Foreningen Far gøre i henhold til gældende lovgivning for beskyttelse af børn. ¬[] I Pressenævnets kendelse af 3. august 2017 hedder det blandt andet:
[] 3 Pressenævnets begrundelse og afgørelse:
 I sagens behandling har følgende nævnsmedlemmer deltaget:
 Martin Lavesen, Turid Fennefoss Nielsen, Lene Sarup og John Meinert Jacobsen.
Kontrol af oplysninger Foreningen Far har klaget over, at dagbladet Information ikke har kontrolleret indlægget Iscenesat: [Person A] eller forelagt dem indholdet inden offentliggørelsen af indlægget.
 Af indlægget fremgår bl.a.:
 Det her billede er tilegnet Foreningen Far, som i årevis forgæves har forsøgt at få mig og andre kritikere sat fast  at dømme efter antallet af politianmeldelser og bagvaskelsesforsøg.
[] Det følger af de vejledende regler for god presseskik, at det er mediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives eller gengives, er korrekte.
Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende.
Forelæggelse bør ske således, at der gives den adspurgte rimelig tid til at svare jf. punkt A. 1 og A. 3.
Herudover følger det af de vejledende regler, at der skal iagttages varsomhed med meddelelser om, at politianmeldelse er indgivet mod en navngiven person.
Meddelelser herom bør som regel ikke bringes, før anmeldelse har medført indgriben fra politiets eller anklagemyndighedens side.
Dette gælder dog ikke meddelelser, som den anmeldte selv fremdrager, eller hvis det anmeldte forhold i forvejen er kendt i videre kredse eller har væsentlig almen interesse, eller det efter de foreliggende omstændigheder må antages, at anmeldelsen er solidt underbygget, jf. punkt C. 7.
Det er Pressenævnets opfattelse, at læserbreve og debatindlæg må have vide rammer.
Debatindlæg indeholder  i sagens natur  ofte mere vurderende og kommenterende bemærkninger end redaktionelle artikler.
Det fremgår indledningsvist af dagbladets Informations indlæg, at avisen har givet forfatterne frihed til selv at bestemme, hvordan de vil fremtræde, og hvilken rolle de vil spille.
Pressenævnet finder således, at det klart fremgår af teksten, at indholdet er [Person A]s vurdering på baggrund af nogle politianmeldelser.
Da de faktiske forhold omkring politianmeldelserne ikke er bestridt af Foreningen Far, finder nævnet ikke grundlag for at kritisere avisen for ikke at kontrollere indholdet af indlægget yderligere inden offentliggørelse.
Nævnet bemærker, at avisen har tilbudt foreningen at få indsat sine bemærkninger til indlægget.
[] Den 3. august 2017 anmodede Foreningen Far Pressenævnet om at genoptage behandlingen af sagen.
Af anmodningen fremgår følgende:
 Det fremsendte og vurderede af pressenævnet er bestemt ikke korrekt.
 Pressenævnet skriver:
Pressenævnet finder således, at det klart fremgår af teksten, at indholdet er [Person A]s vurdering på baggrund af nogle politianmeldelser.
Da de faktiske forhold omkring politianmeldelserne ikke er bestridt af Foreningen Far, finder nævnet ikke grundlag for at kritisere avisen for ikke at kontrollere indholdet af indlægget yderligere inden offentliggørelse.  1. Vi har IKKE haft mulighed for at bestride det før offentliggørelsen, da information IKKE kontaktede os forud for offentliggørelsen.
2. Vi er da på ingen måde enige i udtalelsen som er urigtig Det her billede er tilegnet Foreningen Far, som i årevis forgæves har forsøgt at få mig og andre kritikere sat fast  at dømme efter antallet af politianmeldelser og bagvaskelsesforsøg.  Det pressenævnets har behandlet er faktuelt forkert jfr. afgørelsen. ¬Foreningen Far bestrider jo netop de faktiske forhold om politianmeldelserne.  Den 4. og 7. august 2017 sendte Foreningen Far følgende supplerede bemærkninger til anmodningen om genoptagelse.
Den 8. august 2017 sendte foreningen videre en dom, hvor det alene var datoen for dommen, sagsøgtes navn og få dele af rettens begrundelse, der ikke var anonymiseret.
 Af den anonymiserede kopi af Retten i Hillerøds dom af 3. maj 2017 fremgår følgende:
[side 1] Udskrift af dombogen DOM Afsagt den 3. maj 2017 i sag nr. [sagsnummer] [Sagsøgers navn er slettet] mod [Person A] [Siderne 2-6 er overstregede. ] [Side 7] Thi kendes for ret:
[oplysninger slettet] Sagsøgte [Person A], skal inden 14 dage fra blogindlæg af den 6. maj 2016 [tekst slettet] fjerne følgende: Men falske anklager er en af [tekst slettet] spidskompetencer. [tekst slettet] Udskriftens Rigtighed bekræftes.
 Retten i Hillerød, den 3. maj 2017.
[dommerens navn] Yderligere oplysninger Den 24. marts 2016 lagde Foreningen Far et opslag på Facebook, hvoraf bl.a. følgende fremgår:
FORENINGEN FAR har politianmeldt 3 selvtægtspersoner, som bevidst skaber had og udsender falske historier.
Flere politikere, offentlige ledere og medier oplyser de er kontaktet med falske historier.
[] Foreningen Far tager naturligvis afstand fra selvtægt, stalking, hatecrime og bagvaskelse om det gælder mænd og kvinder.
Alle oplysninger er dokumenteret gennem længere tid og overleveret til politiet.  2 Pressenævnets begrundelse og afgørelse:
Foreningen Far har anmodet om genoptagelse af Pressenævnets kendelse i sag nr. 17-70-01160, Foreningen Far mod dagbladet Information.
Ved behandlingen af nævnets kendelse 3. august 2017 deltog følgende medlemmer: Martin Lavesen, Turid Fennefoss Nielsen, Lene Sarup og John Meinert Jacobsen.
Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet, træffer de medlemmer, der har afgjort en sag, også afgørelse vedrørende spørgsmålet om eventuel genoptagelse af sagen.
Martin Lavesen, Turid Fennefoss Nielsen, Lene Sarup og John Meinert Jacobsen træffer derfor også afgørelse i spørgsmålet om genoptagelse.
Spørgsmålet om genoptagelse Foreningen Far har anmodet om, at behandlingen af nævnets sag genoptages, da Pressenævnet ukorrekt lagde til grund, at de faktiske forhold omkring politianmeldelserne ikke er bestridt af Foreningen Far.  Foreningen bestrider udsagnet Foreningen Far, som i årevis forgæves har forsøgt at få mig og andre kritikere sat fast  at dømme efter antallet af politianmeldelser og bagvaskelsesforsøg.  Foreningen har blandt andet indsendt kopi af Retten i Hillerøds udskrift af dombogen den 3. maj 2017 i en sag, hvor [Person A] som sagsøgt blev pålagt at fjerne en del af et blogindlæg.
Pressenævnet bemærker generelt, at nævnet kan genoptage behandlingen af en sag, hvis der fremkommer nye oplysninger af betydning for sagens afgørelse.
Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold.
Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.
Foreningen har oplyst, at foreningen har henvendt sig til politiet vedrørende skribenten [Person A].
På baggrund af foreningens oplysninger lægger Pressenævnet til grund, at sagsøgeren i sagen mod [Person A] var en anden end Foreningen Far (en person/en far). Ifølge oplysningerne i foreningens Facebook-opslag fra marts 2016 har foreningen i hvert fald i tre tilfælde politianmeldt personer.
 Pressenævnet finder herefter, at hverken Foreningen Fars uddybende bemærkninger eller dommen af 3. august 2017 indeholder væsentlige nye oplysninger, der vil kunne have betydning for vurderingen af kommentaren Foreningen Far, som i årevis forgæves har forsøgt at få mig og andre kritikere sat fast  at dømme efter antallet af politianmeldelser og bagvaskelsesforsøg.  På denne baggrund og da der heller ikke er påvist væsentlige sagsbehandlingsfejl, afvises anmodningen.
