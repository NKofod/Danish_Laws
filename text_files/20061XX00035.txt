Skriftlig fremsættelse (5. oktober 2006) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om  

 ændring af lov om luftfart.  

 (Lufthavnstakster, tilsyn, forsikring, tavshedspligt, lønindeholdelse for  

 manglende betaling og internationale vedtagelser på engelsk m.v.) (Lovforslag nr.
L 36).
Formålet med lovforslaget er at modernisere og præcisere  

 retsgrundlaget for lufthavnenes opkrævning af betaling hos  

 luftfartsselskaberne  

 for benyttelse af lufthavnene (lufthavnstakster).  

 Desuden indføres der mulighed for, at der kan  

 gives lufthavne, der giver ulovlige rabatter, en bøde.
I dag kan der kun  

 reageres  

 over for en lufthavn, der giver ulovlige rabatter, ved at lukke lufthavnen Desuden foreslås en række konsekvensændringer som følge af  

 EU-regler og enkelte ændringer og præciseringer vedrørende bl.a. regler om  

 forebyggelse af forbrydelser mod luftfartens sikkerhed, tavshedspligt,  

 forsikring og tekniske standarder.
I april offentliggjorde Transport- og Energiministeriet en  

 grundig rapport om fastsættelsen af lufthavnsafgifter i de danske lufthavne.  

 Med dette forslag til ændring af luftfartsloven følger der op på  

 anbefalingerne  

 i rapporten.
Anbefalingerne i rapporten er tidligere fremsendt til  

 Folketingets  

 Trafikudvalg.
Det er i dag uklart om betalingen for ground handling  

 ydelser (f.eks. påfyldning af benzin på fly) er omfattet af statslig  

 regulering.
Det foreslås derfor, at det klart skal fremgå, at i situationer,  

 hvor der ikke er konkurrence, er betalingen for sådanne ydelser omfattet af  

 takstregulering.
Men, hvis der er konkurrence, så skal betalingen ikke  

 reguleres.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
