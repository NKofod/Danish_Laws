Betænkning afgivet af Socialudvalget den  

 4. maj 2000 Betænkning over Forslag til folketingsbeslutning om bedre  

 økonomiske vilkår for forældre på SU [af Tove Videbæk (KRF),  

 Flemming Kofod-Svendsen (KRF), Ole M.
Nielsen (KRF)&  

 nbsp;og Jann Sjursen (KRF)] Udvalget har behandlet beslutningsforslaget i to  

 møder.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes og Det Radikale Venstres medlemmer af udvalget)  

 beslutningsforslaget til forkastelse.
 Flertallet er enig med socialministeren i, at en eventuel  

 forbedring af de økonomiske vilkår for forældre på  

 SU bør ske ved en ændring af SU-reglerne og ikke som her  

 foreslået ved en ændring af reglerne om børnetilskud.  

 Flertallet har noteret sig, at SU-rådet arbejder på et  

 debatoplæg om en videreudvikling af hele SU-systemet, og forventer, at  

 spørgsmålet om de økonomiske vilkår for  

 børnefamilier på SU vil blive taget op i denne  

 sammenhæng.
 Et mindretal (Socialistisk Folkepartis og  

 Kristeligt Folkepartis medlemmer af udvalget) indstiller beslutningsforslaget  

 til vedtagelse uændret.
 Mindretallet anser det for tvivlsomt, at alle partier bag  

 SU-reformen kan tilslutte sig en ændring af SU-reglerne, der forbedrer  

 de økonomiske vilkår for børnefamilier på SU.  

 Dermed vil børnefamilierne på SU ikke få forbedret deres  

 økonomiske vilkår.
 Et andet mindretal (Enhedslistens medlem af  

 udvalget) indstiller beslutningsforslaget til vedtagelse  

 uændret.
Enhedslisten synes, at intentionerne i  

 beslutningsforslaget er gode.
Enhedslisten havde hellere set en model, hvor  

 man generelt forhøjede SU-taksten for studerende med børn frem  

 for en administrativ meget mere indviklet model med særlige  

 børnetilskud.
Man kan håbe på, at den politiske  

 opmærksomhed om emnet får SU-rådet til at fremskynde dets  

 arbejde med et debatoplæg.
Men der er for Enhedslisten ingen tvivl om,  

 at forslaget er en forbedring, og Enhedslisten kan derfor støtte  

 det.
Jørn Pedersen (S)  

  Inger Bierbaum (S)  Karen J.
Klint (S)  

  Else Marie Mortensen (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
