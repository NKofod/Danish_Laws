 I medfør af § 14 i lov om levnedsmidler m.m., jfr. lovbekendtgørelse nr.  

 26 af 9. februar 1968, og efter indenrigsministerens bemyndigelse samt i  

 medfør af § 6 i lov om tilsyn med skibe, jfr. lovbekendtgørelse nr. 336 af  

 31. august 1965, fatsættes herved følgende:
 Hydranter.
 § 1.  Hydranter på kaj til forsyning af skibe med  

 drikkevand skal opfylde følgende betingelser:
a.
Hydranten skal væe tilsluttet byens vandforsyningssystem.
b.
Opretstående hydranter skal være forsynet med et dæksel til hydrantens  

 munding, fastgjort enten med en kort kæde eller med et hængsel.
c.
Såfremt anbringelsen af hydranter i forsænkning af trafikmæssige grunde  

 er nødvendig, skal sådanne forsænkede hydranter placeres i frostfri afstand  

 såvel fra jordoverflade som fra kajmur.
Bunden af den brønd, hvori hydranten  

 står forsænket, skal være forsynet med et passende stort dimensioneret afløb  

 for spildevand samt en slambrønd.
Brøndens munding skal kunne lukkes med et  

 dæksel på hængsel.
 Slangemateriel.
 § 2.  Slanger til brug ved fyldning og lænsning af  

 drikkevand skal opfylde følgende forskrifter:
a.
Slangen skal være af lærred og gummieret indvendigt eller være af et  

 materiale med tilsvarende glat indvendig overflade.
b.
Slangekoblingerne skal være af metal.
c.
Slangemundingen skal være forsynet med metaltrådsnet for at hindre  

 rotters adgang.
Stk. 2.  Slanger, der anvendes til påfyldning af  

 drikkevand, må kun anvendes til dette formål.
De skal efter anvendelsen  

 oprulles på en tromle eller ophænges i skab, der ikke må anvendes til andet  

 formål, eller på dertil indrettede metalbøjler i murværk eller kaj eller  

 opbevares på anden måde, således at slangen ikke fourenes af støv, smuds  

 eller søle.
 Stk. 3.  Umiddelbart forud for slangens anvendelse til  

 påfyldning skal vand fra hydranten løbe frit igennem slangen i 1 minut ud i  

 havnebassinet.
 Vandautomater.
 § 3.  Sundhedsstyrelsen kan give særlige forskrifter  

 for vandautomater, herunder indrømme afvigelser fra reglerne i §§ 1 og 2 med  

 hensyn til sådannes indretning og benyttelse.
 Drikkevandstanke i vandbåde m.v.
 § 4.  I ethvert fartøj, der anvendes til transport og  

 levering af drikkevand til skibe, skal drikkevandstankene opfylde følgende  

 forskrifter:
a.
Fast indbyggede tanke skal have cofferdam såvel mod fartøjets  

 yderbeklædning som mod olie- og ballasttanke.
Frit opstillede tanke skal være  

 solidt konstrueret og forsvarligt fastgjorte.
b.
Enhver tank skal som ny eller efter foretagen reparation trykprøves med  

 væsketryk under statens skibstilsyns kontrol til mindst det tryk, den under  

 brugen kan blive udsat for, dog ikke med mindre end et tryk svarende til 0,92  

 m vandsøjle over tanktoppen med båden på land.
c.
Tankene skal have de fornødne mandehuller og skal i videst muligt  

 omfang være tilgængelige for såvel udvendigt som indvendigt eftersyn.  

 Tillader deres bygning og størrelse ikke adgang til deres indre, skal de være  

 forsynet med så mange rensehuller, at effektivt eftersyn og rensning kan  

 foretages gennem disse.
Mandehuller og/eller rensehuller og deres dæksler  

 skal være således konstruerede, at vand ikke kan sive ned i tanken gennem  

 eventuelle utætheder.
d.
Tankene skal være cementerede eller cementvaskede indvendigt eller have  

 tilsvarende indvendigt beskyttelseslag.
e.
Tankene skal være således indrettet, at de kan tømmes fuldstændigt.
f.
Luftrør og påfyldninger til tankene skal være ført op i forsvarlig  

 højde over dæk.
Luftrør skal ende i svanehals og den nedadrettede munding  

 skal være forsynet med finmasket net eller på anden måde være således  

 indrettet, at urenheder ikke kan komme i tankene ad denne vej.
Påfyldningsrør  

 skal være forsynet med slangekoblinger af metal samt slutdæksler, der med  

 solid kæde er fastgjort til påfyldningsrøret.
Kæden skal være så kort, at  

 slutdækslet i afskruet tilstand ikke kan berøre dækket.
Slutdækslerne skal  

 påskrues påfyldningsrøret efter fjernelse af de tilkoblede  

 påfyldningsslanger.
g.
Ved pejling af vandtankenes indhold må pejlestok ikke benyttes.
Stk. 2.  Drikkevandstanke med pumper og rørledninger  

 skal renses og desinficeres, hver gang skibet underkastes syn i henhold til §  

 7, stk. 1. Dog må der ingen sinde være forløbet mere end seks måneder siden  

 sidste desinfektion.
Desinfektionen foretages i overensstemmelse med den af  

 sundhedsstyrelsen givne vejledning, jfr. for tiden det til nærværende  

 bekendtgørelse knyttede bilag.
Om enhver foretagen tankdesinfektion vil der  

 af vandbådens ejer eller fører være at foretage indførsel i bådens  

 tilsynsbog.
 Pumper i vandbåde.
§ 5.  Drikkevandspumper i vandbåde skal være af  

 membran- eller centrifugaltypen eller anden tilsvarende pumpetype, der ikke  

 kræver smøring af de dele, der er i forbindelse med drikkevandet.
Pumperne må  

 ikke kunne anvendes til andet formål end pumpning af drikkevand.
 Rørledninger i vandbåde.
§ 6.  Rørledninger til vandbådes drikkevandssystemer  

 skal være af stål eller kobber eller andet af direktoratet for statens  

 skibstilsyn godkendt materiale.
Rørledningerne må ikke have forbindelse med  

 andre rørsystemer i vandbåden.
 Stk. 2.  Anvendes farvemærkning af rørledninger, skal de  

 af direktoratet for statens skibstilsyn godkendte regler følges.
 Tilsyn.
§ 7.  Statens skibstilsyn fører tilsyn med, at  

 indretningsforskrifterne i §§ 4-6 vedrørende vandbåde er overholdt.
Statens  

 skibstilsyn foretager i denne forbindelse syn over hver vandbåd med  

 mellemrum, der ikke må overstige tolv måneder.
Ved synet skal tanke og pumper  

 være åbnet for indvendig besigtigelse.
Umiddelbart før sådanne syn udtager  

 skibstilsynet prøver fra drikkevandstanken til bakteriologisk undersøgelse.  

 Vandbådens ejer afholder udgifterne ved den bakteriologiske undersøgelse.
Ved  

 synet skal tilsynsbogen efterses for kontrol af tankdesinfektioners  

 foretagelse, jfr. § 4, stk. 2.
 Stk. 2.  Statens skibstilsyn fører endvidere ved hvert  

 hovedsyn tilsyn med slangemateriel i fartøjer, der anvendes til transport og  

 levering af drikkevand.
 Stk. 3.  Herudover fører sundhedskommissionerne og  

 embedslægerne tilsyn med overholdelse af nærværende bekendtgørelse.
 Stk. 4.  Havnebestyrelsen fører tilsyn med, at hydranter  

 og slangemateriel, der findes på havnen, er i orden og benyttes på rette  

 måde, samt at slambrøndene renses med passende mellemrum.
 Straf.
§ 8.  Overtrædelse af §§ 1-3, 4, stk. 1, litra c-g, og  

 stk. 2 og §§ 5 og 6 straffes efter § 23 i lov om levnedsmidler m.m. med bøde,  

 hæfte eller fængsel i indtil 6 måneder, for så vidt strengere straf ikke er  

 forskyldt efter bestemmelserne i borgerlig straffelov.
Overtrædelse af § 4,  

 stk. 1, litra a og b og af § 10, stk. 2, straffes efter § 42 i lov om tilsyn  

 med skibe med bøde.
Ikrafttrædelses- og overgangsbestemmelser.
 § 9.  Denne bekendtgørelse træder i kraft den 1. april  

 1969.
§ 10.  Sundhedsstyrelsen kan indrømme afvigelser fra  

 reglerne i §§ 1 og 2, for så vidt angår de ved bekendtgørelsens ikrafttræden  

 eksisterende hydranter.
Forskrifterne i §§ 4-6 skal bringes i anvendelse for  

 eksisterene vandbåde i den udstrækning, statens skibstilsyn finder det  

 rimeligt og praktisk gennemførligt.
Ved ombygning af en eksisterende vandbåd  

 skal båden bringes i overensstemmelse med forskrifterne i §§ 4-6, medmindre  

 skibstilsynet efter forhandling med sundhedskommissionen indrømmer afvigelser  

 herfra.
 Stk. 2.  For sådanne eksisterende vandbåde, hvor tankene  

 indgår i skibets konstruktion, skal der foretages trykprøver af tankene  

 mindst en gang årligt i overensstemmelse med bestemmelserne i § 4, stk. 1,  

 litra b.
 § 11.  Bekendtgørelsen gælder ikke for Færøerne og  

 Grønland.
 Handelsministeriet, den 14. marts 1969.
 Knud Thomsen.
/E.
Lysgaard.
 Bilag.
 Sundhedsstyrelsens vejledning af 31. maj 1968 i desinfektion ved rengøring  

 af drikkevandstanke og drikkevandsledninger i skibe.
1. Drikkevandstanke og drikkevandsledninger tømmes for  

 vand og tankene skures indvendigt.
Herefter gennemskylles tanke og  

 ledningsnet med drikkevand.
 2. Det udregnes, hvor meget vand der medgår til at  

 fylde drikkevandstanke og -ledninger, hvorefter man ved hjælp af nedenstående  

 tabeller bestemmer den mængde klorpræparat, som skal sættes til  

 drikkevandssystemet for at opnå den for desinfektionen nødvendige  

 klorkoncentration (50 g/kbm).
a.
Anvendelse af natriumhypokloritopløsning.
Rumfang af tanke Natriumhypokloritopløsning og ledningsnet indeholdende 5 pct klor 10 pct klor 15 pct klor liter liter liter liter 1.000 1 0,5 0,35 10.000 10 5 3,5 20.000 20 10 7 40.000 40 20 14 b.
Anvendelse af fast klorpræparat.
Rumfang af tanke Fast klorpræparat og ledningsnet indeholdende 25 pct klor 70 pct klor liter kg kg 1.000 0,2 0,08 10.000 2,0 0,8 20.000 4,0 1,6 40.000 8,0 3,2 Inden anvendelsen må det faste klorpræparat bringes i opløsning.
25 pct. klor (klorkalk). Den af tabellen fundne mængde af præparatet  

 anbringes i en ren, tør spand, og der tilsættes en ringe mængde vand og  

 blandes, således at der opstår en tyk pasta.
Denne fortyndes under stadig  

 omrøring ved tilsætning af vand, indtil der er opnået 4-8 liter opløsning  

 (varmt vand er bedre end koldt til dette formål). Opløsningen henstår  

 derefter 1/2 time, således at uopløste partikler synker til bunds.
Den klare  

 opløsning (kloropløsningen) afhældes og kan eventuelt filtreres gennem  

 osteklæde eller lignende.
70 pct. calciumhypoklorit.
Den af tabellen fundne mængde af præparatet  

 anbringes i en spand, som næsten fyldes med vand, og der omrøres, indtil  

 pulveret er opløst.
Der tages ikke hensyn til en eventuel, ringe uklarhed.
 3. Natriumhypokloritopløsningen eller den af det faste  

 præparat fremstillede kloropløsnig hældes i drikkevandstankene, der straks  

 efter fyldes op med drikkevand.
4. Tapsteder på den del af ledningsnettet, der er  

 nærmest drikkevandstankene, åbnes, indtil de er gennemskyllet af kloret vand.  

 Herefter åbnes for de øvrige tapsteder i retning fra tankene, indtil alle  

 tapsteder er blevet gennemskyllet med kloret vand.
Der foretages  

 efterfyldning af drikkevandstankene, idet vandet tilsættes den nødvendige  

 mængde kloropløsning.
 5. Det klorede vand skal henstå i drikkevandstanke og  

 ledningsnet i 4 timer, før det udtømmes.
 6. Efter udtømning af det klorede vand gennemskylles  

 tanke og ledningsnet med drikkevand, indtil vandet ikke længere har  

 ubehagelig klorsmag.
 7. Herefter kan tanke og ledningsnet fyldes med  

 drikkevand.
