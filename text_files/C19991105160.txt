Vejledning vedrørende ansøgning  

 om ændringer af markedsføringstilladelser for farmaceutiske  

 specialiteter - variationer 1. Lovgivning Denne vejledning omfatter variationer for  

 lægemidler, som er godkendt ved en markedsføringstilladelse  

 udstedt af Lægemiddelstyrelsen, jf. § 19 i bekendtgørelse om  

 markedsføringstilladelse til lægemidler, nr. 165 af 13. marts  

 1995. Ifølge § 19 skal enhver ændring i en udstedt  

 markedsføringstilladelse forelægges ved ansøgning til  

  Lægemiddelstyrelsen.
 Vejledningen omfatter ikke variationer for  

 lægemidler, som er omfattet af Kommissionens forordning 542/95, jf.  

 bekendtgørelsens § 1 stk. 3. Det vil sige centralt registrerede  

 lægemidler godkendt i henhold til forordning 2309/93. Gebyrer for  

 variationer for lægemidler (bortset fra lægemidler, der er  

 godkendt efter den centrale procedure) beregnes efter principper, som  

 beskrevet i afsnit 3 og 4.
Variationer inddeles i 2 typer, hvor type I variationer er  

 mindre ændringer og type II variationer er større  

 ændringer.
Type I variationer er defineret i forordningerne 541/95 og  

 1146/98 samt i Guideline on Dossier requirements for type I  

 variations (Notice to Applicants).
 Type II variationer defineres som ændringer, der  

 hverken er type I eller nye ansøgninger, jf. annex II i 541/95 og  

 Notice to Applicants volume 2A, kapitel 5.
 Behandlingstiden er maksimalt 30 dage og 90 dage for  

 henholdsvis type I og II variationer beregnet fra procedurestart.
 Vejledningen gælder ikke for naturlægemidler  

 og vitamin/mineralpræparater, der er nationalt godkendte i henhold til  

 Sundhedsministeriets bekendtgørelser nr. 790 og 791 af 21. september  

 1992. Der henvises til separat vejledning, der kan rekvireres hos  

 Lægemiddelstyrelsen, Laboratoriet.
 Der henvises til afsnit vedrørende særlige  

 bestemmelser for variationer søgt efter den gensidige  

 anerkendelsesprocedure (MRP).
2. Ansøgningen En ansøgning om variation i en udstedt  

 markedsføringstilladelse skal bestå af et udfyldt  

 ansøgningsskema og tilhørende nødvendig dokumentation.  

 Ansøgningen indsendes til:
Lægemiddelsstyrelsen Frederikssundsvej 378 2700 Brønshøj.
Ansøgningerne bedes stilet til enten  

 Projektledelsen, Laboratoriet eller Inspektionen afhængig af  

 ansøgningens type.
Nedenstående skema viser, hvilken afdeling,  

 som koordinerer de forskellige ansøgninger.
De respektive afdelinger  

 kan også kontaktes før indsendelse af en ansøgning med  

 henblik på afklaring af eventuelle spørgsmål.
Projektledelsen (PL) Laboratoriet (LAB) Inspektionen (INSP) Ansøgninger ansøgt efter den gensidige anerkendelsesprocedure:
Samtlige ansøgninger Ansøgninger ansøgt efter den nationale procedure:
Type I, nr. 2,3,9 og 10 Type II relateret til part I,  III og IV Ansøgninger ansøgt efter den nationale procedure:
Type I, nr. 4-8, 10a-34 Type II relateret til Part II Ansøgninger ansøgt efter den nationale procedure:
Type I, nr. 1 Ansøgningsskema med tilhørende vejledning  

 kan rekvireres i Projektledelsen og på Laboratoriet i papirudgave,  

 på 3,5   diskette i Word format samt på  

 Lægemiddelstyrelsens hjemmeside (adresse: http://www.dkma.dk ).
 Ansøgningsskemaet kan udfyldes på dansk eller  

 engelsk.
 Forsiden af det indsendte ansøgningsskema anvendes  

 af Lægemiddelstyrelsen til at meddele procedurestart (dag 0) for  

 igangsættelse af sagsbehandlingen samt til meddelelse af godkendelse  

 eller afslag af ansøgningen.
 Udfyldelse af  ansøgningsskemaet.
 Side 1:
Som eksempel kan gives Ændring af fremstilleren  

 af lægemiddelstoffet, type I, nr. 11. Betingelsen herfor er enten,  

 at specifikationer, syntesevej og kvalitetskontrol procedurer er identiske  

 med tidligere godkendte, eller at der foreligger et Certificate of  

 Suitabiltity (CEP) fra den Europæiske farmakopé omfattende  

 lægemiddelstoffet.
Såfremt ovenstående betingelser ikke kan  

 opfyldes, f.eks. når dokumentationen består af en Europæisk  

 Drug Master File, skal ansøgningen klassificeres som en type II  

 variation.
 Side 2:
 For type I og type II variationer kan der, som hovedregel,  

 kun ansøges om én ændring per ansøgningsskema.  

 Flere ændringer kan kun ansøges på samme  

 ansøgningsskema, hvis der enten er tale om konsekvensændringer,  

 eller ændringerne kan kategoriseres under samme variationsnummer.
 Konsekvensændringer:
Flere ændringer kan ansøges på samme  

 ansøgningsskema, hvis der er tale om konsekvensændringer.  

 Ved konsekvensændringer forstås, at der er direkte  

 afhængighed mellem en eller flere variationer.
Som eksempler på  

 dette kan nævnes: Tilføjelse af børnedosering i  

 forbindelse med, at en indikation udvides til også at omfatte  

 børn. Ændring af analytisk kemisk analysemetode til bestemmelse  

 af urenheder i forbindelse med stramning af krav i specifikationen.   

 Ændring af beskrivelsen af færdigvaren i  

 færdigvarespecifikationen i forbindelse med en tablets facon er blevet  

 ændret.
 Hovedændringen, som forårsager  

 konsekvensændringen, skal altid påføres nederst på  

 siden under MAIN CHANGE.
 Samme variationsnummer:
For type I variationer kan der ansøges om flere  

 ændringer på samme ansøgningsskema, hvis ændringerne  

 kan kategoriseres inden for samme variationsnummer.
Samme procedure  

 gælder for de tilsvarende type II variationer.
F.eks. kan det  

 ansøges som en enkel type II variation, hvis grænserne i  

 færdigvarespecifikationen ønskes udvidet for både  

 urenheder og kvantitativt indhold af lægemiddelstof.
 En undtagelser er type II variationen: Ændring af  

 fremstiller af lægemiddelstof, når dokumentationen foreligger  

 som en Drug Master File (gælder ikke Plasma Master Files for  

 blodprodukter). Her kan kun ansøges om én fremstiller per  

 ansøgning.
 Side 3:
 Hvis der er indsendt flere ansøgninger for samme  

 lægemiddelform eller flere ansøgninger, som er relateret til  

 hinanden, er det en fordel at anføre dette under RELATED  

 APPLICATIONS, således at ansøgningerne behandles samlet.
 Under Background, Present og Proposed skal  

 altid gives en præcis beskrivelse af, hvad ansøgningen omhandler  

   hvad er gældende status, og hvad ønskes godkendt.
 Andet:
 Type II variationer, som medfører større  

 ændringer i produktresumeet, skal vedlægges det opdaterede  

 produktresumé i papirformat og på diskette (Word), hvoraf  

 ændringerne enten fremgår med fremhævet skrift, eller hvor  

 slettet tekst overstreges, mens ny tekst indskrives i kursiv.
 Tidspunktet for, hvornår den ansøgte  

 ændring ønskes iværksat, skal fremgå enten af  

 følgeskrivelsen eller af ansøgningsskemaet.
Hvis Lægemiddelstyrelsen efter vurdering af  

 ansøgningen ønsker yderligere informationer, er der kun  

 mulighed for at indsende supplerende materiale én gang.
For  

 lægemidler godkendt efter den nationale procedure er svarfristen 2  

 måneder.
Er besvarelsen ikke modtaget indenfor denne tidsfrist, eller  

 er det fremsendte svar ikke fyldestgørende til besvarelse af det/de  

 stillede spørgsmål, vil ansøgningen blive betragtet som  

 ikke godkendt, og der skal indsendes en ny ansøgning.
En  

 udsættelse af svarfristen kan accepteres med en særlig  

 begrundelse.
 For ansøgninger ansøgt via den gensidige  

 anerkendelsesprocedure følges proceduren som beskrevet i Notice to  

 Applicants kap. 5.
3. Gebyr Gebyr for ansøgning om variationer er fastsat i  

 Sundhedsministeriets gældende bekendtgørelse om afgifter for  

 lægemidler og lægemiddelvirksomheder.
 Gebyret beregnes af Lægemiddelstyrelsen og  

 opkræves løbende for de modtagne ansøgninger.
Fuldt gebyr Gebyr for behandling af en ansøgning om variation  

 koster 1200 kr.
Reduceret gebyr For variationer, som er fælles for flere  

 lægemiddelformer og styrker, betales fuldt gebyr for det første  

 markedsføringstilladelsesnummer og reduceret gebyr 300 kr. for hvert  

 af de efterfølgende.
Hvis ansøgeren kan dokumentere, at der er tale om  

 konsekvensændringer, betales der kun reduceret gebyr for hver af  

 konsekvensændringerne.
De tre eksempler på  

 konsekvensændringer nævnt under afsnit 2, side 2 vil hver koste  

 1500 kr., hvis ansøgningen omfatter én styrke og ét  

 lægemiddel.
 Reduceret gebyr for type I og II variationer.
 Ændringer inden for samme lægemiddel:
 1.	Ændringer i færdigvarespecifikationen, der bortset  

 fra krav vedrørende kvantitativt indhold, er fælles for flere  

 styrker af samme lægemiddelform.  

 For variationer af type I nr. 17 og 25 og de tilsvarende type II (dvs. hvor  

 betingelserne for type I ikke er opfyldt) betales fuldt gebyr for den  

 første variation og reduceret gebyr for hver af de  

 efterfølgende.
 2.	Ændringer i opbevaringstid eller betingelser for  

 færdigvaren, som omfatter flere styrker af samme lægemiddelform  

 og relative sammensætning (inkluderet i samme  

 stabilitetsprotokol).  

 For variationer af type I nr. 20, 21, 22 og 23 og de tilsvarende type II  

 (dvs. hvor betingelserne for type I ikke er opfyldt) betales fuldt gebyr for  

 den første variation og reduceret gebyr for hver af de  

 efterfølgende.
 3.	Ændringer i produktresumeer for samme lægemiddel, med  

 forskellige lægemiddelformer og styrker.
  

 For indikationsændringer betales altid fuldt gebyr for den  

 første variation og reduceret gebyr for efterfølgende  

 lægemiddelformer og styrker.  

 For doseringsændringer betales fuldt gebyr for den første  

 variation og reduceret gebyr for efterfølgende lægemiddelformer  

 og styrker, medmindre der kan dokumenteres konsekvensændring.  

 For andre ændringer i produktresuméet betales altid fuldt  

 gebyr for den første variation og reduceret gebyr for  

 efterfølgende lægemiddelformer og styrker.
 Ændringer i flere lægemidler, der ikke  

 medfører ændringer i produktresumeet (kun gældende for  

 lægemidler, der er godkendt efter den nationale procedure):
 4.	Ændringer i råvarer, som indgår i flere  

 lægemidler eller flere lægemiddelformer og styrker.  

 For variationer af type I nr. 11, 11a, 12, 12a, 13, 14, 18, 19, 20a, 24, 24a,  

 26 og 27 og de tilsvarende type II (dvs. hvor betingelserne for type I ikke  

 er opfyldt) betales fuldt gebyr for den første variation og reduceret  

 gebyr for hver af de efterfølgende.
 5.	Ændringer i pakningen, som omfatter flere lægemidler  

 eller flere lægemiddelformer og styrker.
  

 For variationer af type I nr. 28, 29 og 31 og de tilsvarende type II (dvs.  

 hvor betingelserne for type I ikke er opfyldt) betales fuldt gebyr for den  

 første variation og reduceret gebyr for hver af de  

  efterfølgende.
 Intet gebyr:
 Der betales ikke gebyr for variationer af type I, nr. 1 og  

 3 samt type I og II, nr. 30.
4. Særlige bestemmelser for lægemidler  

 godkendt efter den gensidige anerkendelsesprocedure Ansøgningsskema:
Kun en lægemiddelform og styrke må  

 påføres hvert ansøgningsskema.
Dette gælder  

 også, hvis den samme variation ansøges for flere  

 lægemiddelformer og styrker.
 Reduceret gebyr:
 Punkterne 4 og 5 vedrørende beregning af gebyr ved  

 ændringer i råvarer og/eller pakning under afsnit 3 gælder  

 kun indenfor samme lægemiddel.
 Pakningsstørrelse:
Der skal søges om ændring af alle  

 pakningsstørrelser, jf.
Guideline on Dossier requirements  

 for type I variations (Notice to Applicants).
5. Særlige bestemmelser for lægemidler  

 godkendt  efter den nationale procedure Ansøgningsskema:
 Flere styrker kan påføres samme  

 ansøgningsskema, hvis samme variation ansøges for flere  

 styrker.
 Svarfristen for besvarelse af Lægemiddelstyrelsens  

 spørgsmål er 2 måneder.
 Fremstillings- og/eller analysemetode:
 Der er ikke behov for ansøgning om variation i  

 tilfælde af mindre justeringer i en fremstillingsmetode eller  

 analysemetode, såfremt disse justeringer ligger inden for det  

 område, der er undersøgt i forbindelse med validering af  

 fremstillingsprocessen eller analysemetoden.
 Pakningsstørrelse:
 Der skal kun ansøges om ændret  

 pakningsstørrelse for sterile lægemidler, flydende  

 lægemidler, inhalationsaerosoler/spray, mundaerosoler/mundhulespray,  

 næseaerosoler/-næsespray samt for andre lægemidler, hvor  

 ændringen skønnes, at kunne have betydning for stabiliteten.  

 Dette gælder både for humane og veterinære lægemidler  

 (type I, nr. 30 og tilsvarende type II variationer).
Alle nye pakningsstørrelser skal anmeldes til  

 Lægemiddelstyrelsen med henblik på ændring i  

 Specialitetstaksten.
Denne meddelelse stiles til Statistisk afdeling, hvorfra  

 skema kan rekvireres.
 Fremstillingsted:
Ansøgning om godkendelse af nyt fremstillingssted  

 for færdigvare eller bulkvare omfattes ikke af denne vejledning under  

 forudsætning af, at der ikke samtidig foretages ændringer i  

 fremstillingsmetode eller specifikationer.
I disse sager behøver man  

 ikke at anvende EU ansøgningsskemaet.
For biologiske lægemidler  

 skal der fremsendes batchanalysecertifikater for de 3 første  

 batcher.
6. Ændring af indehaveren af  

 markedsføringstilladelsen ved overdragelse til  et andet firma I EU-forordningen anses en overførsel af en  

 markedsføringstilladelse til et andet firma ikke for en variation.  

 Lægemiddelstyrelsen ønsker imidlertid at behandle  

 ændringer om registreringsindehaver som en type I variation.
 Dette gøres for at sikre, at der samtidig sker en  

 ændring af registreringsindehaveren og af fællesnavnet, som  

 indeholder navnet på indehaveren af  

 markedsføringstilladelsen.
Ansøgning om ændret registreringsindehaver og  

 ændring af fælles navn kan søges på samme  

 ansøgningsskema.
Ansøgningen skal indeholde en  

 bekræftelse fra både modtager og afgiver af  

 markedsføringstilladelsen samt en diskette med det tilrettede  

 produktresumé. Ansøgningen bedes stilet til Projektledelsen.  

 Indlægsseddel og mærkning skal tilrettes af firmaet i  

 overensstemmelse med den godkendte ændring, men forslag til  

 ændringer skal ikke indsendes.
 Ved overførsel af et lægemiddel fra en  

 registreringsindehaver til en anden, skal man overføre hele  

 lægemidlet dvs. alle lægemiddelformer og styrker. Ønsker  

 firmaet kun at overføre enkelte lægemiddelformer eller styrker,  

 skal der ansøges om en parallelregistrering.
7. Markedsføring af lægemidler efter  

 godkendelse af variationen For visse variationer gælder følgende  

 overgangsbestemmelser:
 Ændring af lægemidlets navn eller  

 registreringsindehaver:
Ved ændring af lægemidlets navn skal pakninger  

 med det tidligere godkendte navn trækkes tilbage fra markedet.
Ved  

 markedsføring af lægemidler med et nyt navn skal pakningerne  

 forsynes med nye varenumre.
 Varenumre tildeles via Dansk Lægemiddel  

 Information.
 Efter godkendelse af navneændring eller  

 ændring af registreringsindehaver kan virksomheden implementere  

 ændringerne på det tidspunkt, der er optimalt for forsyningen af  

 markedet. Ændringer skal foretages samtidigt for alle  

 lægemiddelformer og -styrker.
Implementeringstidspunktet skal anmeldes til  

 Lægemiddelstyrelsen med henblik på ændring i  

 Specialitetstaksten.
Anmeldelse skal ske til Statistisk afdeling.
 Ændring af Produktresumé:
 Ved ændringer i produktresuméet skal  

 indlægssedlen  generelt være  bragt i overensstemmelse med  

 produktresuméet senest 6 måneder efter variationen er godkendt.  

 Denne tidsfrist kan i særlige tilfælde forlænges.
 Ændret sammensætning:
Ved ændringer, der medfører at  

 lægemidlets udseende eller smag er forandret, kan det ændrede  

 lægemiddel i en overgangsperiode forsynes med hjælpeetiket,  

 hvoraf det fremgår, at udseendet eller smagen er forandret, men at  

 indholdet i øvrigt er uforandret.
Overgangsperioden, hvor det  

 accepteres at begge sammensætninger er på markedet samtidig, er  

 på 6 måneder.
Perioden starter, når første nye  

 pakning introduceres.
 Ændret opbevaringstid eller  

 opbevaringsbetingelser:
Ved ændring i et lægemiddels opbevaringstid  

 skal det på markedet værende lægemiddel trækkes  

 tilbage, såfremt den hidtil anvendte opbevaringstid er længere  

 end den nye.
Dette gælder dog ikke, såfremt ændringen ikke  

 foretages af holdbarhedsmæssige årsager, men f.eks. for at  

 ensrette opbevaringstiden i forskellige lande.
 Ved ændring i opbevaringsbetingelser skal det  

 på markedet værende lægemiddel trækkes tilbage.
8. Ikrafttrædelsesbestemmelser Vejledningen træder i kraft d. 1. februar 1999 og  

 afløser hermed Sundhedsstyrelsens vejledning af 25. november 1996  

 vedrørende ansøgning om ændringer af  

 markedsføringstilladelser for farmaceutiske specialiteter  

 variationer.
For ansøgninger ansøgt efter den nationale  

 procedure, vil der være en overgangsperiode på 3 måneder,  

 hvor ansøgninger ansøgt efter Sundhedsstyrelsens vejledning af  

 25. november 1996 vil blive accepteret.
Gebyr vil dog fra 1. februar 1999  

 blive beregnet efter Lægemiddelstyrelsens vejledning af 19. januar  

 1999.
