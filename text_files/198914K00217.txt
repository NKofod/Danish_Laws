Nr BTL 217 Betænkning over Forslag til lov om ændring af lov om dyreforsøg   

 Nr L 217 1989-90, 1. samling Afgivet af Retsudvalget Afgivet: 19900517 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret dels skriftligt, dels i samråd.
 Herefter indstiller udvalget lovforslaget til vedtagelse  

 uændret.
 Et flertal (Socialdemokratiets, Socialistisk Folkepartis og Kristeligt  

 Folkepartis medlemmer af udvalget) ønsker at udtale følgende:
 Flertallet beklager, at revisionen af dyreforsøgsloven for anden gang  

 udsættes.
 Flertallet havde set frem til, at ministeren havde opfyldt sit løfte ved  

 udsættelsen af lovrevisionen sidste folketingsår, nemlig at udsættelsen af  

 revisionen af dyreforsøgsloven til indeværende folketingsår ville betyde, at  

 også forslag til ny dyreværnslov kunne behandles i dette folketingsår.  

 Ministeren har imidlertid ikke fremsat forslag til en ny dyreværnslov.
Nu ser flertallet frem til, at ministeren lever op til sine løfter afgivet  

 ved 1. behandling af nærværende lovforslag, nemlig 1) at lovforslaget til ny dyreværnslov kommer hurtigt i næste  

 folketingsår, 2) at lovforslaget vil styrke dyrenes stilling, 3) at det vil indebære forbedringer i forhold til den gældende  

 dyreværnslov, 4) at der skabes det retlige grundlag for, at Danmark kan tiltræde en  

 europæisk konvention om beskyttelse af kæledyr og gennemføre en række af de  

 rekommandationer, der ligger.
Flertallet vil gerne pege på, at også forbedringer for dyr i det  

 industrialiserede husdyrhold vil være nødvendige at inddrage i en ny  

 dyreværnslov.
Også indholdet i Socialdemokratiets beslutningsforslag B 58  

 (forslag til folketingsbeslutning om lovgivning på vildtområdet (af Henning  

 Nielsen (S) m.fl.)) må medinddrages.
 Med hensyn til den gældende dyreforsøgslov ønsker flertallet at  

 understrege, at det ikke var hensigten med lovrevisionen at begrænse  

 offentlighedens muligheder for at vurdere rimeligheden af de dyreforsøg, der  

 laves, og at ministeren bør sikre, at alle igen får adgang til de konkrete  

 beskrivelser af såvel dyreforsøget som formålet, og at alene navnet på de  

 personer og institutioner, der laver forsøget, tilbageholdes.
 Herudover ønsker et mindretal (Socialistisk Folkepartis medlemmer af  

 udvalget) at oplyse, at partiet regner med selv at fremsætte forslag til en  

 ny dyreværnslov umiddelbart efter Folketingets åbning i oktober.
Grethe Fenger Møller (KF) fmd.
Fischer (KF) Helge Adam Møller  

 (KF) Bjørn Elmquist (V) Inge Dahl-Sørensen (V) Knud Lind (FP) Kirsten Lee  

 (RV) Søren Bastholm (CD) Inger Stilling Pedersen (KRF) Erling Christensen (S)  

 Ole Espersen (S) Søren Hansen (S) Torben Lund (S) Lissa Mathiasen (S) Carsten  

 Andersen (SF) Leif Hermann (SF) Ebba Strange (SF) nfmd.
