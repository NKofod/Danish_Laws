Nr BSF 71 Forslag til folketingsbeslutning om afvikling af anvendelsen af pesticider Fremsat af Bent Hindrup Andersen (EL) Keld Albrechtsen (EL) Frank Aaen  

 (EL) den 24. februar 1995 Folketinget opfordrer regeringen til at udarbejde en plan, som sikrer, at  

 anvendelsen af pesticider udfases over en 10-årig periode som led i en  

 omstilling til økologisk jordbrug.
Bemærkninger til forslaget Pesticider er gift, som er ødelæggende for både flora og fauna, fødevarer  

 og vandmiljø. Selv en halvering af det nuværende pesticidforbrug - hvilket er  

 pesticidhandlingsplanens mål - vil efter Enhedslistens opfattelse stadig være  

 tilstrækkelig til at sikre, at grundvandet bliver forgiftet.
Derfor er det  

 Enhedslistens mål, at alle pesticiderne skal udfases.
Der findes allerede i dag et alternativ, nemlig økologisk drift, som er  

 kendetegnet ved, at der ikke anvendes pesticider.
Forslagsstillerne skal  

 endvidere referere til Folketingets beslutning om, at økologisk drift skal  

 inddrages i strategien for et pesticidfrit grundvand, jf. dagsorden D 8  

 vedtaget den 22. november 1994. Se Folketingets forhandlinger s. 856 og 871.
Minimidlerne, som er på vej ind på markedet, repræsenterer en særlig fare,  

 fordi de er så koncentrerede, at de er virksomme i meget små mængder, så små,  

 at deres tilstedeværelse i miljøet end ikke kan måles i dag.
Det vil sige, at  

 der med minimidlerne introduceres miljøgifte, hvis virksomme koncentrationer  

 end ikke kan måles.
 Forslagsstillerne anser dette for helt uacceptabelt, såfremt man ønsker at  

 sikre miljøet og øge beskyttelsen af mennesker og dyr mod miljøgifte.
 Forslagsstillerne foreslår derfor, at ingen gifte må markedsføres og  

 spredes, hvis det ikke er muligt at måle dem i miljøet (f.eks. i marken og i  

 grundvandet) og herved konstatere, om miljøet er forgiftet eller ej.
Enhedslisten foreslår en udfasning af pesticiderne over 10 år, hvor man  

 gennem en revurdering tager de værste først, og hvor målet er, at alle  

 pesticiderne skal udfases.
En revurdering af 100 pesticider årligt vil kunne  

 danne grundlag for en udfasning af de i alt ca. 700 markedsførte pesticider.
