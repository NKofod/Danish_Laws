Meddelelser fra Søfartsstyrelsen B.  

 Skibes bygning og udstyr, m.v.
Kapitel III-A Redningsmidler og  

  arrangementer, 1. juli 2001 Redningsmidler og -arrangementer Afsnit A	Generelt Regel  

 1	Anvendelsesområde 1	Medmindre andet udtrykkeligt er bestemt, finder  

 dette kapitel anvendelse på passagerskibe uanset  

 størrelse og lastskibe med en bruttotonnage på 500 eller  

 derover, hvis køl er lagt, eller som befinder sig på et  

 tilsvarende byggestadium på eller efter 1. juli 1998, samt på  

 lastskibe med en bruttotonnage under 500, hvis køl er lagt 1. januar  

 2002 eller senere.
 2	I dette kapitel betyder »et tilsvarende  

 byggestadium« det stadium, hvor:
.1	et byggeri, der kan identificeres med et  

 bestemt skib, påbegyndes, og .2	samling af dette skib er påbegyndt,  

 omfattende mindst 50 tons eller 1% af den anslåede samlede  

 skrogvægt, hvis denne er mindre.
3	I dette kapitel .1	betyder udtrykket »skibe bygget« skibe, hvis  

 køl er lagt eller som er på et tilsvarende byggestadium; .2	betyder udtrykket »alle skibe«  

passagerskibe uanset størrelse og lastskibe med en  

 bruttotonnage på 500 eller derover bygget før, på  

 eller efter 1. juli 1998, samt lastskibe med en bruttotonnage under 500,  

 der er bygget på eller efter 1. januar 2002; udtrykkene »alle  

 passagerskibe« og »alle lastskibe« skal fortolkes i overensstemmelse  

 hermed; .3	skal et lastskib, uanset hvornår det er  

 bygget, som er ombygget til et passagerskib, behandles som et passagerskib,  

 der er bygget på den dato, hvor sådan ombygning  

 begynder.
 4	For lastskibe med en bruttotonnage  

 over 500 og passagerskibe uanset størrelse bygget før 1.  

 juli 1998 skal Administrationen:
.1	sikre at de krav, jf. dog bestemmelserne i  

 stk. 4.2 og 4.3, der i henhold til kapitel III i »Den internationale  

 Konvention om Sikkerhed for Menneskeliv på Søen, 1974« i kraft  

 før 1. juli 1998 for nye eller eksisterende skibe, som foreskrevet af  

 det kapitel, er opfyldt; og .2	sikre at når redningsmidler og  

 -arrangementer på sådanne skibe udskiftes eller sådanne  

 skibe underkastes reparationer, ombygninger eller modifikationer af  

 større omfang, som indebærer udskiftning eller udvidelse af de  

 eksisterende redningsmidler eller -arrangementer, så opfylder  

 sådanne redningsmidler eller - arrangementer, så vidt det er  

 rimeligt og praktisk muligt, dette kapitels bestemmelser.
Dog således,  

 at hvis et redningsfartøj, bortset fra oppustelige  

 redningsflåder, udskiftes uden at udsætningsanordningen  

 udskiftes, eller omvendt, så kan redningsfartøjet eller  

 udsætningsanordningen være af samme type som den, der  

 udskiftes.
Regel  

 2	Undtagelser 1	Dersom Administrationen skønner, at rejsen  

 foregår under så beskyttede forhold, at det ville være  

 urimeligt eller unødvendigt at anvende specifikke krav i dette  

 kapitel, så kan den fritage bestemte skibe eller klasser af skibe, der  

 ikke fjerner sig mere end 20 sømil fra nærmeste land, fra disse  

 krav.
 2	Med hensyn til passagerskibe, som anvendes til  

 befordring af et større antal passagerer i speciel fart, f.eks.  

 pilgrimsfart, kan Administrationen, hvis den finder det godtgjort, at det  

 ikke er praktisk muligt at gennemføre kravene i dette kapitel, fritage  

 sådanne skibe hjemmehørende i Administrationens eget land for at  

 opfylde disse krav, forudsat at de fuldt ud opfylder:
.1	reglerne i bilag til »Overenskomst om  

 passagerskibe, der går i speciel fart,1971«; og .2	reglerne i bilag til »Protokol om rumkrav for  

 passagerskibe i speciel fart, 1973 «.
Regel  

 3	Definitioner Medmindre andet udtrykkeligt er bestemt, gælder  

 følgende definitioner i dette kapitel:
 1	Beskyttelsesdragt (Anti exposure suit (AES))  

 er en beskyttende dragt designet til brug for besætningen på  

 mand-overbord-både og marine- evakueringssystemer.
 2	Uddannet person er en person, der er i  

 besiddelse af et duelighedsbevis i betjening af redningsbåde og  

 -flåder udstedt efter bemyndigelse fra, eller anerkendt som gyldigt af,  

 Administrationen i overensstemmelse med forskrifterne i den international  

 konvention om uddannelse af søfarende, om sønæring og  

 vagthold (STCW-konventionen); eller en person, der er i besiddelse af et  

 duelighedsbevis udstedt af, eller anerkendt til samme formål som  

 konventionens duelighedsbevis, af Administrationen i en stat, som ikke er  

 part i nævnte konvention.
 3	Lokalisering er fastlæggelse af  

 overlevendes, redningsbådes eller redningsflåders position.
 4	Indskibningslejder er den lejder, der  

 forefindes ved indskibningssteder for redningsbåde og  

 redningsflåder for at give sikker adgang til disse efter  

 udsætning.
 5	Udsætning ved selvudløsning er  

 den metode til udsætning af redningsbåde og -flåder,  

 hvorved disse automatisk udløses fra et synkende skib og er klar til  

 brug.
 6	Udsætning ved frit fald er den metode  

 til udsætning af en redningsbåd, hvorved båden med den  

 fulde last af personer og udrustning om bord udløses og kan falde ned  

 i søen uden noget middel til at holde igen.
7	Redningsdragt er en beskyttende dragt, der  

 nedsætter tabet af legemsvarme hos brugeren i koldt vand.
I danske  

 skibe skal redningsdragter være af en type med indbygget isolering og  

 opdrift.
 8	Oppusteligt redningsmiddel er et  

 redningsmiddel, hvis opdrift tilvejebringes ved hjælp af ikke-faste,  

 luftfyldte rum, og som normalt holdes uoppustet, indtil det skal bruges.
 9	Permanent oppustet redningsmiddel er et  

 redningsmiddel, hvis opdrift tilvejebringes ved hjælp af ikke-faste,  

 luftfyldte rum, og som holdes oppustet og klar til brug til enhver tid.
 10	International Life-Saving Appliance (LSA)  

 Code (omtalt som »Koden« i dette kapitel) betyder »International  

 Life-Saving Appliances (LSA) Code« vedtaget af den Maritime Sikkerhedskomite  

 i Organisationen ved resolution MSC.48(66), som kan ændres af  

 Organisationen, forudsat at sådanne ændringer vedtages,  

 træder i kraft og virker i overensstemmelse med bestemmelserne i  

 artikel VIII i denne konvention vedrørende ændringsprocedurerne  

 for dette Annex bortset fra kapitel I.
 11	Udsætningsanordning eller -arrangement  

 er et middel, hvorved en redningsbåd og -flåde eller en  

 mand-overbord-båd sikkert overføres fra sin anbragte position  

 til vandet.
12	Længde er 96% af den totale  

 længde på en vandlinie ved 85% af den mindste sidehøjde  

 målt fra kølens overkant eller længden fra forsiden af  

 stævnen til rorstammens akse på vandlinien, såfremt denne  

 måtte være større.
Er skibet konstrueret med  

 styrlastighed, skal den vandlinie, hvorpå dette måles, være  

 parallel med konstruktionsvandlinien.
 13	Letteste søgående kondition er  

 lastekonditionen med skibet på ret køl, uden last, med 10%  

 proviant og brændstof, og i tilfælde af, at det er et  

 passagerskib, med fuldt antal passagerer og besætning med bagage.
 14	Marine-evakuerings-system (MES) er et middel  

 til hurtig overførsel af personer fra skibets indskibningsdæk  

 til en flydende redningsbåd eller -flåde.
15	Dybde (moulded) .1	Dybden (moulded) er den lodrette afstand fra  

 kølens overkant til fribordsdæksbjælkens overkant i borde.  

 I træskibe og kompositskibe måles afstanden fra underkant af  

 spundingen.
Hvor den nederste del af middelspantet har en konkav form, eller  

 hvor der er anbragt svære kølplanker, måles afstanden fra  

 det punkt, hvor flugten af den flade bund fortsat indefter skærer  

 kølens side.
 .2	I skibe hvor forbindelsen mellem dæk og  

 skibsside er afrundet, måles dybden (moulded) til skæringspunktet  

 mellem dækkets og skibssidens konstruktionslinier (moulded lines), idet  

 linierne forlænges, som om der fandtes en rendestensvinkel.
 .3	Såfremt fribordsdækket har trin,  

 og den løftede del af dækket strækker sig hen over det  

 punkt, hvor dybden (moulded) skal bestemmes, skal denne måles til en  

 referencelinie, der forløber fra den underste del af dækket  

 parallelt med den løftede del.
 16	Helt ny type redningsmiddel eller  

 -arrangement er et redningsmiddel eller -arrangement, der inkorporerer  

 nye træk, som ikke er fuldt ud dækket af dette kapitels  

 bestemmelser, men som giver en tilsvarende eller højere  

 sikkerhedsstandard.
 17	Positiv stabilitet er et fartøjs evne  

 til at vende tilbage til dets oprindelige position efter fjernelse af et  

 krængningsmoment.
18	Bjærgningstid for en  

 mand-overbord-båd er den tid, det tager at løfte båden til  

 en position, hvorfra personer om bord i båden kan overføres til  

 skibets dæk.
Bjærgningstiden inkluderer tid til at forberede  

 mand-overbord-bådens ombordtagning, f.eks. fremføring og  

 fastgøring af en fangline, anhugning af mand-overbord-båden til  

 udsætningsanordningen og løftning af  mand-overbord-båden.  

 Bjærgningstiden inkluderer ikke tid til at sænke  

 udsætningsanordningen til en position, hvorfra bjærgning af  

 mand-overbord-båden kan ske.
 19	Mand-overbord-båd er en båd, der  

 er konstrueret til at redde nødstedte personer og til at assistere  

 redningsbåde og -flåder.
 20	Bjærgning er sikker ombordtagning af  

 overlevende.
 21	Ro-ro passagerskib betyder et passagerskib  

 med ro-ro lastrum eller speciallastrum som defineret i regel II-2/3.
22	Kort international rejse er en international  

 rejse, hvorunder et skib ikke fjerner sig mere end 200 sømil fra en  

 havn eller et sted, hvor passagerer og besætning vil kunne bringes i  

 sikkerhed.
Hverken afstanden mellem den sidste anløbshavn i det land,  

 hvorfra rejsen begynder og den endelige bestemmelseshavn eller returrejsen  

 må overstiger 600 sømil.
Den endelige bestemmelseshavn er den  

 sidste anløbshavn på den planlagte sørejse, hvorfra  

 skibet påbegynder sin returrejse til det land hvor rejsen begyndte.
 23	Redningsfartøj (Survival craft) er en  

 redningsbåd eller -flåde, der kan holde nødstedte personer  

 i live fra det tidspunkt, hvor skibet forlades.
 24	Termisk beskyttelsesmiddel (TPA) er en pose  

 eller dragt, der er fremstillet af vandtæt materiale med lav  

 varmeledningsevne og samtidig opfylder bestemmelserne i regel 34.
Regel 4	Evaluering,  

 afprøvning og godkendelse af redningsmidler og  

 -arrangementer 1	Med undtagelse af bestemmelserne i stk. 5 og 6  

 skal redningsmidler og -arrangementer  foreskrevet i dette kapitel godkendes  

 af Administrationen.
 2	Før Administrationen godkender  

 redningsmidler og -arrangementer, skal den sikre, at sådanne  

 redningsmidler og -arrangementer:
.1	er afprøvede for at fastslå, at  

 de opfylder dette kapitels forskrifter og Kodens i overensstemmelse med  

 organisationens rekommandationer*) ;  

 eller .2	med godt resultat til Administrationens  

 tilfredshed har gennemgået prøver, som i alt væsentligt  

 svarer til de i disse rekommandationer specificerede prøver.
 3	Før Administrationen godkender helt nye  

 typer redningsmidler eller -arrangementer, skal den sikre, at sådanne  

 midler eller arrangementer:
.1	giver sikkerhedsstandarder, der mindst svarer  

 til dette kapitels forskrifter og koden, og at de er blevet evalueret og  

 afprøvet i overensstemmelse med organisationens rekommandationer **)  ; eller .2	med godt resultat til Administrationens  

 tilfredshed har gennemgået evaluering og prøver, som i alt  

 væsentligt svarer til disse rekommandationer.
 4	De godkendelsesprocedurer, der vedtages af  

 Administrationen, skal også omfatte de betingelser, hvorefter  

 godkendelsen skal fortsætte eller tilbagekaldes.
 5	Før Administrationen accepterer  

 redningsmidler og -arrangementer, der ikke tidligere er godkendt af denne,  

 skal det godtgøres over for Administrationen, at redningsmidlerne og  

 -arrangementerne opfylder dette kapitels forskrifter og koden.
 6	Redningsmidler foreskrevet i dette kapitel,  

 for hvilke der ikke er indeholdt detaljerede specifikationer i Koden, skal  

 være til Administrationens tilfredshed.
Regel  

 5	Produktionsprøver Administrationen skal foreskrive, at redningsmidler  

 underkastes sådanne produktionsprøver, som er nødvendige  

 for at sikre, at redningsmidlerne fremstilles til samme standard som den  

 godkendte prototype.
 *)   	Der henvises til »Revised  

 recommendation on testing of life-saving appliances«, vedtaget af IMO ved  

 resolution MSC.81(70).
 **)   	Der henvises til »Code of  

 Practice for the Evaluation, Testing and acceptance of Prototype Novel  

 Life-saving Appliances and Arrangements«, vedtaget af IMO ved resolution A.  

 520(13).
