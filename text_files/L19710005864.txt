 Med virkning fra den 4. maj 1971 finder den reviderede Pariserkonvention  

 af 20. marts 1883 om beskyttelse af industriel ejendomsret også anvendelse på  

 Færøerne.
 Med virkning fra nævnte dato har Danmark med det færøske Landstyres  

 indforståelse tilbagekaldt det forbehold med hensyn til konventionens  

 anvendelse i forhold til Færøerne, der blev taget i forbindelse med  

 tiltrædelsen den 26. januar 1970 af Pariserkonventionen med de på konferencen  

 i Stockholm i juli 1967 vedtagne ændringer, jfr. udenrigsministeriets  

 bekendtgørelse nr. 97 af 13. oktober 1970, Lovtidende C.
 Udenrigsministeriet, den 29. juni 1971.
 Poul Hartling.
