Betænkning afgivet af Undervisningsudvalget den 23. januar 2018 Betænkning over Forslag til lov om ændring af lov om vejledning om uddannelse og erhverv samt pligt til uddannelse, beskæftigelse m.v.
(Uddannelsesparathedsvurdering) [af undervisningsministeren (Merete Riisager)]:
1. Udvalgsarbejdet Lovforslaget blev fremsat den 9. november 2017 og var til 1. behandling den 1. december 2017. Lovforslaget blev efter 1. behandling henvist til behandling i Undervisningsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og undervisningsministeren sendte den 31. august 2017 dette udkast til udvalget, jf.
UNU alm. del   bilag 146 (folketingsåret 2016-17). Den 9. november 2017 sendte undervisningsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra LO og DA.
 Undervisningsministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 8 spørgsmål til undervisningsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af EL og ALT) indstiller lovforslaget til vedtagelse uændret.
 Et mindretal i udvalget (EL og ALT) indstiller lovforslaget til forkastelse ved 3. behandling.
Enhedslistens og Alternativets medlemmer af udvalget er som udgangspunkt positivt indstillet over for ideen om at indføre en form for praksisfaglig dimension i uddannelsesparathedsvurderingen.
En række centrale høringsparter har imidlertid i deres høringssvar rettet en skarp kritik af lovforslaget.
Den foreslåede ordning beskrives som unødvendig, bureaukratisk og ekstra arbejdskrævende, og der udtrykkes bekymring for, at bedømmelserne af eleverne vil blive præget af tilfældigheder.
Enhedslisten og Alternativet kan derfor ikke støtte lovforslaget, men vil anbefale, at stillingtagen til indførelse af en praksisfaglig dimension i uddannelsesparathedsvurderingen udskydes.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Jens Henrik Thulesen Dahl (DF) nfmd.
Alex Ahrendtsen (DF) Marlene Harpsøe (DF) Dorthe Ullemose (DF) Marie Krarup (DF) Tilde Bork (DF) Anni Matthiesen (V) Peter Juel Jensen (V) Jan E.
Jørgensen (V) Louise Schack Elholm (V) Carl Holst (V) Jane Heitmann (V) Henrik Dahl (LA) Laura Lindahl (LA) Brigitte Klintskov Jerkel (KF) Annette Lind (S) Lars Aslan Rasmussen (S) Jan Johansen (S) Julie Skovsby (S) Mattias Tesfaye (S) Pernille Rosenkrantz-Theil (S) fmd.
Eva Flyvholm (EL) Jakob Sølvhøj (EL) Pernille Schnoor (ALT) Carolina Magdalene Maier (ALT) Torsten Gejl (ALT) Marlene Borst Hansen (RV) Marianne Jelved (RV) Jacob Mark (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
