Skriftlig fremsættelse (29. november  

 2000) Forskningsministeren (Birte Weiss):
 Herved tillader jeg mig for Folketinget at  

 fremsætte:
 Forslag til lov om auktion over tilladelser til 3.  

 generations mobilnet.
(Lovforslag nr.
L 125).
 Formålet med loven er at  

 fastsætte regler for afholdelse af auktion over tilladelser til  

 etablering og drift af 3. generations mobilnet i følgende  

 frekvensbånd: 1900-1980 MHz, 2020-2025 MHz og 2110-2170 MHz.
3G-teknologien forventes at ville revolutionere  

 mobiltelefonen, som vi kender den.
Udviklingen af 3G-produkterne til den  

 trådløse kommunikation er i fuld gang.
Der bliver tale om et  

 mobilt multimedieprodukt med uendelige muligheder, som vil blive efterspurgt  

 i alle egne af landet, blandt andet i form af mobilt internet.
 Baggrunden for afholdelse af auktion i Danmark er  

 indgåelsen af principaftalen om de fremtidige sigtelinier for  

 telepolitikken   danskernes adgangsbillet til netværkssamfundet, som et  

 flertal i Folketinget, bestående af Socialdemokratiet, Det Radikale  

 Venstre, Centrum-Demokraterne, Venstre, Det Konservative Folkeparti og  

 Socialistisk Folkeparti indgik den 8. september 1999. I forlængelse  

 heraf indgik den samme kreds af forligspartier en aftale vedrørende  

 nye frekvenspolitiske initiativer den 7. oktober 1999.
I en tillægsaftale hertil af 28. april 2000 blev det  

 aftalt at afholde auktion over de kommende tilladelser (frekvenser) til 3.  

 generations mobilnet (f.eks.
UMTS). Det er forudsat i aftalen, at der er tale  

 om en afprøvning af auktionsinstrumentet i lyset af de udenlandske  

 erfaringer med afholdelse af auktioner, og således er der ikke taget  

 stilling til, hvorvidt kommende tildelinger af 3G-tilladelser skal ske  

 på tilsvarende måde.
Herudover fremgår det af nævnte  

 tillægsaftale, at der skal fastsættes minimumskrav til  

 udnyttelsen af 3G-tilladelserne, herunder for eksempel krav til geografisk  

 udbredelse af nettet med henblik på at tilgodese de overordnede  

 telepolitiske målsætninger.
Udarbejdelsen af en dansk auktionsmodel skal ske på  

 baggrund af en nærmere markeds- og konkurrenceanalyse af det danske  

 mobilmarked.
Der vil i den forbindelse blive skabt kontakt og dialog med  

 potentielle bydende såvel de eksisterende mobiloperatører som  

 virksomheder, der ikke på nuværende tidspunkt er aktører  

 på det danske marked.
De internationale rådgivere N M Rothschild  

 & Sons skal foretage den ovennævnte markeds- og konkurrenceanalyse.
 Lovforslaget skal i henhold til den politiske  

 tillægsaftale fremsættes nu, men auktionen forventes afholdt i  

 2001 med henblik på, at 3G-tilladelserne kan udstedes senest oktober  

 2001. Derfor tilsigter lovforslaget at skabe en bred bemyndigelse for  

 forskningsministeren til at fastlægge de nærmere rammer for  

 afholdelse af auktion gennem bekendtgørelser, der vil blive fastlagt  

 på baggrund af resultaterne af ovennævnte markeds- og  

 konkurrenceanalyse.
Det overordnede formål med at afholde auktion over  

 3G-tilladelser er at opnå en markedsbaseret allokering af de  

 nævnte tilladelser.
Det forhold, at 3G-tjenesterne, der skal udvikles i  

 forbindelse med kommercialiseringen af disse 3G-frekvensbånd, endnu  

 ikke er udviklet, betyder at de nuværende tildelingsformer, herunder  

 den såkaldte "skønhedskonkurrence", ikke er et  

 hensigtsmæssigt  tildelingsinstrument.
Anvendelse af auktionsmodellen  

 vil derimod indebære, at tilladelserne går til de virksomheder,  

 som ser det største forretningsmæssige potentiale i  

 3G-mobilkommunikation.
 Anvendelse af auktionsinstrumentet indebærer  

 således, at de overordnede telepolitiske målsætninger  

 bliver tilgodset, herunder en fortsat styrkelse af konkurrencen på det  

 danske mobilmarked samt innovation og vækst i forbindelse med  

 udviklingen af stadig mere avancerede teknologiske tjenester, der vil  

 være en af forudsætningerne for den fremtidige udvikling af  

 netværkssamfundet.
 Loven tilsigter at fastlægge regler, der  

 vedrører tre faser i forbindelse med tildeling af  

 tilladelserne.
 1.	Tiden før auktionen starter.
2.	Selve afholdelsen af auktion.
Denne fase indeholder både  

 prækvalifikation og selve auktionen.
 3.	Perioden efter auktionen, dvs. når tilladelsen er udstedt til  

 de vindende selskaber.
 Det er hele grundlaget for afholdelse af auktion, at man  

 sikrer, at selve afholdelsen (dvs. 2. fase) kan gennemføres på  

 en effektiv, kontinuerlig og gennemsigtig måde.
Dette formål skal sikres gennem, at de bydende  

 allerede i 1. fase får fuld viden om, hvilke tilladelser auktionen  

 omfatter, og hvilke regler og vilkår, der er knyttet til dem.
Dette  

 sikres af regler udstedt i medfør af lovens §§ 2-3. Derved  

 fastlægges auktionsvilkårene på forhånd.
 Ved prækvalifikation i 2. fase tiltræder de  

 bydende auktionsvilkårene, som de er fastlagt af Telestyrelsen i  

 medfør af lovens § 4, stk. 2. Der er hermed tale om, at de bydende  

 på et aftaleretligt grundlag indgår en kontrakt med  

 Telestyrelsen.
 Indholdet i denne kontrakt vil eksplicit fremgå af  

 de bekendtgørelser, som forskningsministeren udsteder i medfør  

 af § 4, stk. 1. Modellen er et redskab til at sikre, at auktionsprocessen  

 ikke forsinkes unødigt undervejs.
 Et andet væsentligt element ved den aftaleretlige  

 model er, at sanktioner for overtrædelse af auktionsvilkårene vil  

 være en del af aftalegrundlaget, jf. § 4, stk. 1, nr. 8.
 Formålet med ovennævnte aftaleretlige model er  

 samtidig at sikre, at den danske auktion vil tiltrække internationale  

 aktører, der kender den aftaleretlige form.
I 3. fase, det vil sige, når tilladelserne er  

 udstedt, administreres de, jf. § 3 i lovforslaget, efter reglerne i  

 mobilloven og frekvensloven, der i et vist omfang finder tilsvarende  

 anvendelse på 3G-tilladelserne.
I den forbindelse skal det  

 understreges, at undtagelsen i § 3, stk. 2 giver mulighed for en  

 fleksibilitet i forhold til de gældende regler i mobilloven og  

 frekvensloven.
Efter udstedelsen af tilladelserne administreres disse  

 på sædvanlig vis med mulighed for klage til  

 Teleklagenævnet.
Af lovforslagets § 5 fremgår, at der vil være  

 domstolsprøvelse.
Dette tilgodser behovet for, at eventuelle tvister  

 mellem de bydende og Telestyrelsen vil blive afgjort af en instans med  

 erfaring i at afgøre sager og herunder vurdere  

 bevisspørgsmål i relation til aftale- og formueretlige  

 problemstillinger.
Under hensyntagen til de eksterne rådgiveres  

 markedsanalyse og herunder den dialog disse skal have med de nationale og  

 internationale virksomheder, der eventuelt måtte være  

 interesseret i at deltage i den danske auktion, henstiller jeg til, at det  

 høje Ting kan vedtage det fremlagte lovforslag inden jul.
Dermed vil  

 der være klarhed for de bydende selskaber om regelgrundlaget for  

 auktionsprocessen.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
