I.
Orientering.
Frysepunktsænkende tilsætningsmidler anvendes stadig for at modvirke  

 frostskader.
Virkningen af sådan tilsætning må ikke overvurderes.  

 Frysepunktsænkningen er beskeden, og tilsætningen medfører ingen acceleration  

 af mørtelens afbindengs- og hærdningsproces.
 I »Vejledning om Vinterbyggeri« fra Byggestyrelsen december 1981  

 anføres det, at »De godkendte produkters frysepunktsænkende virkning er  

 forholdsvis lille, idet de kun har effekt ved mørteltemperatur ned til ca. -3  

 grader C til - 5 grader C«.
 »Cement og Beton« fra Aalborg Portland fraråder anvendelsen af  

 frysepunktnedsættende midler:
»Når temperaturen falder under + 5 grader C, bør der iværksættes  

 vinterforanstaltninger i form af opvarmning af mørtelen (mørteltemperatur  

 max. + 30 grader C). Hertil anvendes normalt varmt vand (max. + 70 grader C).  

 Opvarmning af sandet kan også blive nødvendig.
Endelig bør mørtelbaljer og  

 nyudførte konstruktioner beskyttes mod nedbør og kulde.
Det frarådes at  

 tilsætte frysepunktsænkende stoffer, og luftindblandede stoffer må som nævnt  

 ikke anvendes«.
II.
Instruktion.
 Når kredsen ved tilsynsbesøg får kendskab til, at der anvendes methanol  

 som frysepunktnedsættende middel i mørtel, skal der med hjemmel i § 19 om  

 subsitution i Arbejdsministeriets bekendtgørelse nr. 540 af 2. september 1982  

 om stoffer og materialer gives påbud om at anvende et mindre farligt stof end  

 methanol.
Kredsen skal vejlede de firmaer, der tilsætter methanol, om at erstatte  

 methanolen, fx med denatureret sprit (ethanol) eller isopropylalkohol  

 (2-propanol), eller ved opvarmning, jf.
I.
III.
Ikrafttræden.
 Straks.
