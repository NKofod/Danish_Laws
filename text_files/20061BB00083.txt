Fremsat den 6. februar 2007 af René Skau Björnsson (S),  

 Mette Frederiksen (S), Lene Hansen (S) og  

 Lise Von Seelen (S) Forslag til folketingsbeslutning om  

 dækning af handicappedes merudgift ved at have handicaphjælpere m.fl. i eget  

 hjem Folketinget pålægger regeringen, senest med virkning fra den 1.  

 januar 2008, at sikre, at merudgifter som følge af hjemmehjælpere,  

 handicaphjælpere  

 m.fl. i eget hjem dækkes efter éns regler, svarende til de nuværende regler i  

 lov om social service § 96, uanset med hvilken lovhjemmel hjælpen er  

 bevilget.
Bemærkninger til forslaget Socialministeriets Vejledning om sociale tilbud til voksne med  

 handicap indebærer i punkt 72, at der ved bevilling af en hjælpeordning efter  

 § 96 i lov om social service (serviceloven) tillige skal tages stilling til,  

 om  

 der skal bevilges et særskilt beløb til dækning af de direkte merudgifter,  

 der er som følge af, at hjælperne arbejder i hjemmet.
Som eksempel nævnes  

 billetter til ledsagere; men bestemmelsen anvendes også til dækning af  

 merudgifter  

 i selve hjemmet, f.eks. øget forbrug af el, varme, vand, toiletpapir, sæbe  

 osv.
 Disse merudgifter kan udgøre et mærkbart beløb for den enkelte,  

 når man har brug for hjælp i eget hjem i mange timer i døgnet, herunder  

 f.eks.  

 døgnhjælp.
 Praksis er endvidere, at der sjældent sker en egentlig  

 beregning, fordi der er tale om mange udefinerbare småudgifter, men det  

 antages dog, at merudgifterne skal have et vist omfang, før de kan bevilges,  

 typisk nogle hundrede kroner om måneden.
 Beløbet udgør som regel f.eks. 500 kr., 1.000 kr. eller 1.500  

 kr. pr. måned uden dokumentation, men således at der kan udbetales et højere  

 beløb, som dog så forudsætter dokumentation.
 Døgnhjælp eller hjælp i mange timer af døgnet kan imidlertid bevilges  

 efter flere andre bestemmelser end servicelovens §  

 96, f.eks. servicelovens §§ 83, 85, 86  

 og 95, men i disse tilfælde er der ingen mulighed for at få dækket de  

 merudgifter, som nødvendigvis følger af, at fremmede hjælpere opholder sig i  

 hjemmet, uanset at belastningen i det enkelte hjem er uafhængig af, hvilken  

 lovhjemmel der er anvendt ved bevillingen af hjælpen.
 F.eks. forudsætter bevilling af en hjælpeordning efter servicelovens  

 § 96, at man selv er i stand til at påtage sig rollen som arbejdsgiver, og at  

 man har et vist aktivitetsniveau.
 Hvis man af en eller anden grund ikke kan påtage sig rollen som  

 arbejdsgiver, eller hvis man ikke har et tilstrækkeligt aktivitetsniveau, vil  

 den nødvendige hjælp blive bevilget efter en anden bestemmelse, f.eks.  

 servicelovens § 95. Ofte er det de samme hjælpere, der udfører det samme  

 arbejde; men valget af bestemmelse i serviceloven afgør, om merudgifter i  

 forbindelse med hjælperne kan dækkes eller ej.
 Det vil sige, at en person, som i mange år har haft en hjælpeordning  

 efter servicelovens § 96 med hjælpere i hjemmet, kan opleve, at vedkommende  

 pludselig selv skal dække merudgifterne ved hjælpere i hjemmet, blot fordi  

 vedkommendes aktivitetsniveau uden for hjemmet er blevet mindre, selv om  

 merudgifterne er nøjagtig de samme og i begge situationer er en konsekvens af  

 vedkommendes funktionsnedsættelse.
En person med behov for f.eks. socialpædagogisk hjælp i eget  

 hjem efter servicelovens §§ 85 og 86 vil typisk ikke være i stand til at  

 påtage  

 sig et arbejdsgiveransvar.
Ikke desto mindre kan vedkommende være  

 respiratorbruger  

 eller af andre grunde have brug for hjælp i hjemmet i døgnets 24 timer, men  

 alene fordi hjælpen er bevilget efter servicelovens §§ 85 og 86 og ikke efter  

 servicelovens § 96, må den pågældende selv betale alle merudgifterne ved, at  

 der er hjælpere i hjemmet i alle eller mange af døgnets timer.
 For de pågældende mennesker, der oftest kun har en social  

 pension som forsørgelsesgrundlag, og som i mange tilfælde heller ikke har  

 haft  

 nogen mulighed for pensionsopsparing eller anden opsparing, er der tale om en  

 mærkbar forringelse, når et fast (skattefrit) beløb på f.eks. 500 kr., 1.000  

 kr. eller 1.500 kr. om måneden bortfalder, alene fordi hjælpen pludselig  

 bevilges efter en anden bestemmelse i lovgivningen.
 Det er forslagsstillernes opfattelse, at spørgsmålet ikke er  

 egnet til regulering i selve lovgivningen, og forslaget går derfor ud på at  

 opfordre regeringen til rent administrativt at sikre lige muligheder for  

 dækning af merudgifter i forbindelse med hjælpere, så valget af lovhjemmel  

 neutraliseres og der sikres ensartethed svarende til punkt 72 i  

 Socialministeriets  

 Vejledning om sociale tilbud til voksne med handicap.
Forslaget skønnes at kunne holdes inden for en samlet offentlig  

 merudgift på 2 mio. kr.
Forslaget finansieres i forbindelse med udmøntningen  

 af  

 satspuljen for 2008.
Skriftlig fremsættelse René Skau Björnsson  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om dækning af handicappedes merudgift ved at have  

 handicaphjælpere  

 m.fl. i eget hjem.
(Beslutningsforslag nr.
B 83).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
