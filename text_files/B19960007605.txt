 I medfør af § 13, stk. 1, og § 27, stk. 4, i lov nr. 364 af 18. maj 1994  

 om produktsikkerhed fastsættes:
 § 1.  Bekendtgørelsens formål er at hindre  

 brandulykker forårsaget af stager til levende lys, herunder olielamper, som  

 er beregnet til anbringelse på gulvet.
 Stk. 2.  Gulvlysestager må kun udbydes, forhandles og  

 distribueres på markedet, hvis de udviser nødvendig stabilitet.
Stk. 3.  Kontrol foretages ved at anbringe  

 gulvlysestagen i den for normalt brug ugunstigste stilling på et underlag med  

 en hældningsvinkel på 15 grader i forhold til det vandrette plan med en  

 belastning i hver lyseholder på 180 gram.
Underlagets overflade skal være  

 således udført, at gulvlysestagen ikke glider.
Gulvlysestagen må herefter  

 ikke vælte. 180 gram svarer til vægten af en fyldt olielampe.
 § 2.  Den der forsætligt eller groft uagtsomt  

 overtræder § 1, stk. 2, straffes med bøde.
 § 3.  Bekendtgørelsen træder i kraft den 1. marts  

 1996. Samtidigt bortfalder bekendtgørelse nr. 554 af 30. juni 1995 om  

 stabilitetskrav til gulvlysestager.
Forbrugerstyrelsen, den 15. februar 1996 P.D.V.
Bente Saltorp / Michael Friis (* 1) Bekendtgørelsen er notificeret i overensstemmelse med bestemmelserne  

 i Rådets direktiv af 28. marts 1983 (83/189/EØF) om en informationsprocedure  

 med hensyn til tekniske standarder og forskrifter, som er ændret ved Rådets  

 direktiv af 22. marts 1988 (88/182/EØF) og Europa-Parlamentets og Rådets  

 direktiv af 23. marts 1994 (94/10/EF).
