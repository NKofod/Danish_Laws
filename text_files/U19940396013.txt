 Som en politisk demonstration indstillede fiskerne på opfordring Dansk  

 Fiskeriforening og Danmarks Havfiskeriforening fiskeriet.
Som følge heraf hjemsendte en fiskefabrik, hvis ejerkreds bestod af  

 fiskere, nogle ansatte, mens andre blev opsagt med gældende varsel.
I den  

 anledning blev fabrikken indklaget for Arbejdsretten med påstand om, at der  

 forelå en overenskomststridig lock-out.
Arbejdsretten fandt det ikke godtgjort, at virksomhedens ledelse havde  

 haft indflydelse på fiskeriorganisationernes beslutning om stop for landing  

 af fisk eller på en blokadesituation, der havde ført til hjemsendelse af de  

 tilbageværende ansatte.
Der fandtes ikke godtgjort et sådant faktisk  

 sammenfald mellem virksomhedens leverandører og dens ejere, at virksomheden  

 burde bære risikoen for standsningen af driften.
Arbejdsretten fandt  

 herefter, at der forelå en force majeure-situation, hvorfor virksomheden blev  

 frifundet.
 Under denne sag har Landsorganisationen i Danmark for  

 Specialarbejderforbundet i Danmark indklaget Thyborøn Andels Fiskeindustri  

 A.m.b.a. for Arbejdsretten og har nedlagt følgende principale påstand:
 Indklagede har begået brud på Hovedaftalen ved at have iværksat en  

 overenskomststridig lockout den 31. marts 1993.
 Den indklagede virksomhed tilpligtes at betale en efter Arbejdsrettens  

 skøn fastsat bod til Specialarbejderforbundet i Danmark indeholdende  

 130.325,40 kr., hvilket udgør manglende lønudbetaling i den periode, hvor  

 medarbejderne har været lockoutet/hjemsendt.
 Klagerne har endvidere nedlagt en subsidiær påstand, der lyder således:
 Den indklagede virksomhed har begået brud på overenskomstens § 14 ved ikke  

 at have opsagt medarbejderne med det i overenskomsten aftalte varsel.
 Den indklagede virksomhed tilpligtes at betale en efter Arbejdsrettens  

 skøn fastsat bod til Specialarbejderforbundet i Danmark indeholdende  

 130.325,40 kr. i manglende lønudbetaling som nævnt i den principale påstand.
 Indklagede har påstået frifindelse.
 Sagen angår i første række spørgsmålet, om den indklagede virksomhed den  

 31. marts 1993 befandt sig i en force majeure-situation, der gjorde det  

 berettiget, at virksomheden med øjeblikkelig virkning hjemsendte  

 virksomhedens produktionshold og servicemedarbejdere og opsagde de øvrige med  

 gældende opsigelsesvarsel.
 Om hændelsesforløbet er det oplyst, at Dansk Fiskeriforening og Danmarks  

 Havfiskeriforening den 23. marts 1993 udsendte en skrivelse »Vedr.  

 fiskeriets alvorlige situation« til samtlige lokalforeninger under de to  

 fiskeriforeninger, hvori det hedder:
 »Dansk Fiskeriforening og Danmarks Havfiskeriforening er enige om at  

 tilstille Fiskeriminister Bjørn Westh et specificeret forslag til regulering  

 af fiskeriet d. 23. marts kl. 13,30.
 Det fremsendte forslag indeholder også krav om økonomisk kompensation og  

 en finansieringsreform, som kræver at ministeren henvender sig til  

 regeringen.
 Endvidere indeholder forslaget midlertidige reguleringsforanstaltninger,  

 som skal gøre det muligt for alle at finde et fiskeri man kan drive økonomisk  

 forsvarligt.
 Forslaget vil blive udsendt snarest muligt.
Fiskeriministeren har ikke mulighed for at svare tirsdag, idet der skal  

 penge på bordet.
Med den baggrund og på grund af mulighederne for at få  

 kommunikeret besked ud til medlemmerne, har de to foreninger besluttet at  

 afvente ministerens svar til senest lørdag d. 27. marts.
 Hvis svaret fra ministeren er negativt, eller ikke tilfredsstillende, skal  

 de to foreningers medlemmer være indstillet på at stoppe fiskeriet eller  

 blive i havn fra mandag d. 29. marts 1993 kl. 12,00.
 Losning vil kun finde sted efter normal hjemsejlingstid fra fangstpladsen.
Dansk Fiskeriforening og Danmarks Havfiskeriforenings bestyrelser vil  

 umiddelbart efter generalforsamlingen i Danmarks Havfiskeriforening på lørdag  

 træffe den endelige beslutning.« Den 27. marts 1993 udsendte de to fiskeriforeninger yderligere en  

 pressemeddelelse, hvoraf bl.a. fremgik, at hovedbestyrelserne havde besluttet  

 at henstille til alle fiskere at stoppe fiskeriet/ blive i havn fra mandag  

 den 29. marts 1993 kl. 12,00. Også denne pressemeddelelse var udsendt til  

 samtlige lokalforeninger.
I en ny pressemeddelelse den 30. marts 1993 redegjorde de to  

 fiskeriforeninger for drøftelser i foreningernes hovedbestyrelser om et møde  

 mellem organisationerne og fiskeriministeren.
Herefter siges det i  

 pressemeddelelsen:
 »Der er intet i situationen, som ændrer på organisationernes  

 opfattelse af den akutte krise, og det henstilles derfor fortsat til  

 fartøjerne at blive i havn og afvente forhandlingerne torsdag.
Organisationerne mener, at det er positivt, at ministeren har nedsat et  

 udvalg, som skal udarbejde et forslag til total ændring af EF's  

 fiskeripolitik.
På langt sigt må målet fortsat være, at fiskeriet kan drives  

 frit, rentabelt, lovligt og uden offentlige tilskud.
Danmarks Havfiskeriforening og Dansk Fiskeriforening gentager opfordringen  

 til medlemmerne om ikke at gå ind i ulovlige aktioner.« Et åbent brev af 31. marts 1993 fra de to fiskeriforeninger til  

 »Fiskeriets bagland« orienterede om det hidtidige forløb og om et  

 aftalt møde med fiskeriministeren torsdag den 1. april 1993. Brevet sluttede  

 med følgende:
 »VI ANMODER OM, AT ALLE, DER ER I BERØRING MED ELLER BERØRT AF  

 FISKERIET, VISER FORSTÅELSE FOR SITUATIONEN OG HANDLER I SYMPATI HERMED.
 Det er ikke i øjeblikket muligt for danske fiskere at udføre et lovligt,  

 rentabelt fiskeri.
Danmarks Havfiskeriforening og Dansk Fiskeriforening har gentagne gange  

 opfordret medlemmerne til at afstå fra ulovlige aktioner.« Samme dag udsendte den indklagede virksomhed denne pres semeddelelse, der  

 var underskrevet af bestyrelsesformand Helge Lyng Pedersen:
»På grund af situationen i fiskeriet med stop for landing af  

 industrifisk og dermed manglende råvarer til produktion har bestyrelsen for  

 Thyborøn Andels Fiskeindustri Amba besluttet med øjeblikkelig virkning at  

 hjemsende fabrikkens produktionshold samt de på fabrikken arbejdende  

 servicevirksomheder.
De øvrige fabriksansatte er opsagt i henhold til  

 gældende opsigelsesvarsel.« I skrivelser af samme dato til de enkelte ansatte beklagede virksomheden  

 at måtte meddele, at de pågældende medarbejdere på grund af situationen i  

 fiskeriet med stop for landing for industrifisk måtte opsiges til fratræden  

 ved arbejdstids ophør den 31. marts 1993. Skrivelsen slutter:
»Denne force majeur situation med manglende råvarer til produktion  

 har nødvendiggjort, at vi med øjeblikkelig virkning har set os nødsaget til  

 at afskedige vore produktionshold.« På et fællesmøde den 5. april 1993 blev det fra arbejdstagerside gjort  

 gældende, at virksomheden havde begået brud på Hovedaftalen samt  

 overenskomsten i forbindelse med hjemsendelsen af ca. 35 medarbejdere, uden  

 de i overenskomsten hjemlede opsigelsesvarsler.
Derudover blev det gjort  

 gældende, at ejerne af virksomheden havde etableret en lockout i forbindelse  

 med en blokade af virksomheden, således at de ansatte ikke kunne komme ind på  

 virksomheden og udføre deres arbejde.
Fra arbejdsgiverside blev det anført, at hjemsendelsen var  

 overenskomstmæssig og sket som følge af manglende råvarer til produktion,  

 hvorfor der var tale om en force majeure-situation.
Herudover blev det gjort  

 gældende, at der ikke var identitet mellem virksomheden og leverandørerne.  

 Det blev ligeledes anført fra arbejdsgiverside, at hjemsendelsen alene var  

 sket af driftsmæssige grunde.
Den fysiske blokade af virksomheden var ifølge  

 arbejdsgiverne hovedsageligt etableret af nogen virksomheden uvedkommende  

 personer, idet man alene havde genkendt to leverandører blandt dem, der havde  

 deltaget i blokaden.
Dette blev bestridt fra arbejdstagersiden, og enighed  

 kunne ikke opnås på fællesmødet.
 Under nærværende arbejdsretssag bestrider klagerne ikke, at virksomheden  

 var uden råvarer den 31. marts 1993.
 Indklagede har under sagen fremlagt følgende skrivelse af 25. august 1993  

 fra Thyborøn Havns Fiskeriforening til Foreningen for Danmarks fiskemel-  

 & fiskeolieindustri om lukningen af den indklagede virksomhed:
 »På given foranledning skal jeg som formand for den lokale  

 fiskeriforening i Thyborøn herved bekræfte, at lukningen af  

 fiskemelsfabrikken i Thyborøn ikke skete som følge af en henvendelse herfra.
Der var medens konflikten stod på ingen opfordringer fra den lokale  

 fiskeriforening til fabrikken om at lukke denne, i sympati med de  

 aktionerende fiskere.« Indklagede har til støtte for sit synspunkt om manglende identitet mellem  

 virksomheden og leverandørerne henvist til en opmandskendelse af 22. marts  

 1990 i en faglig voldgiftssag mellem Specialarbejderforbundet i Danmark og  

 Foreningen for Danmarks Fiskemel- & Fiskeolieindustri for Thyborøn Andels  

 Fiskeindustri A.m.b.a.
Klagerne har i denne forbindelse tilkendegivet, at det  

 ikke gøres gældende, at der var retlig identitet imellem virksomhed og  

 leverandører.
 Det er ubestridt, at den manglende lønudbetaling i den periode, hvor  

 medarbejderne var hjemsendt, udgjorde 130.325,40 kr.
Klagernes hovedsynspunkt for Arbejdsretten har været, at den situation, at  

 der den 31. marts 1993 ikke var råvarer til produktion på den indklagede  

 virksomhed, var en situation, som virksomheden selv havde bragt sig i.  

 Herefter forelå der ikke force majeure.
Hertil kommer, at råvaremangel ikke i  

 sig selv etablerer en force majeure-situation, hvis virksomheden på trods af  

 råvaremangelen havde mulighed for at beskæftige de ansatte.
Det er klagernes  

 opfattelse, at virksomheden havde en sådan mulighed.
 Der er afgivet forklaring af tillidsmand Jan Ryltoft Knopper,  

 afdelingsformand Bent Sørensen, bestyrelsesformand Helge Lyng Pedersen,  

 fiskeskipper Flemming Kristensen og reparatør Jørgen Slot.
Jan Ryltoft Knopper har forklaret, at han har været beskæftiget på den  

 indklagede virksomhed fra 1981, og at han de sidste 5 år har været  

 tillidsmand.
Det sker ofte - især om vinteren - at man ikke har råvarer til  

 produktion.
Så foretager de ansatte imidlertid reparationer og gør klar.
Han  

 har aldrig tidligere været udsat for, at de ansatte er blevet sendt hjem på  

 grund af råvaremangel.
Han mener, at fabrikken får ca. 90% af sine råvarer  

 fra den leverandørkreds, der ejer fabrikken.
Den 31. marts 1993 blev han af  

 underdirektør Ole Holm underrettet om, at man ville blive sendt hjem.
Efter  

 at han havde tilkaldt afdelingsformand Bent Sørensen, blev der i kantinen  

 holdt et fællesmøde, hvor Ole Holm orienterede om, at de i produktionen  

 direkte involverede ville blive sendt hjem med øjeblikkelig virkning, mens  

 resten ville blive sagt op med sædvanligt opsigelsesvarsel.
Der var for så  

 vidt arbejde nok på fabrikken - i form af reparationsarbejder - men der var  

 ingen fisk til produktion.
De ansatte, der ikke var sendt hjem den 31. marts  

 1993, gik hjem dagen efter, da en aktionsgruppe med nogle fiskere kom til  

 virksomheden.
I aktionsgruppen var bl.a. fiskeskipper Flemming Kristensen,  

 der sidder i virksomhedens bestyrelse.
Bent Sørensen har forklaret, at han blev kaldt til virksomheden den 31.  

 marts 1993, hvor han gjorde underdirektør Ole Holm opmærksom på, at det var  

 ulovligt at hjemsende de ansatte i den foreliggende situation.
Ole Holm  

 fastholdt imidlertid, men det var ikke, fordi der ikke var arbejde nok, for  

 det var der.
Helge Lyng Pedersen har forklaret, at bestyrelsen den 31. marts 1993  

 besluttede at hjemsende de ansatte, da samtlige leverandører var kommet i  

 havn, og man ikke kunne overskue, hvor længe råvaremangelen ville vare ved.  

 Han kan bekræfte, at virksomheden tit oplever råvaremangelssituationer, men  

 det drejer sig kun om enkelte dage.
Anderledes forholdt det sig den 31. marts  

 1993. Her var alt gået i stå, og det var uoverskueligt, hvornår situationen  

 ville blive normaliseret.
Derfor var det nødvendigt at foretage uvarslet  

 afsked af de til produktionen knyttede medarbejdere og opsigelse af resten  

 med sædvanligt varsel.
Den 2. april 1993 fik han at vide, at der nu var  

 etableret blokade overfor virksomheden.
Han gik direkte ud og mødte Jan  

 Knopper, der sagde: »Vi går hjem.
Vi vil ikke arbejde under disse  

 forhold.'Han spurgte aktionsfolkene, hvad de ville, og fik at vide, at  

 »Hvis vi ikke ville stoppe, så skulle de nok sørge for det«.
Da Jan  

 Knopper allerede havde meddelt ham, at de ansatte gik hjem, mente han ikke,  

 at der var noget at gøre ved det.
Spurgt herom har vidnet forklaret, at der  

 efter hans opfattelse ikke blandt aktionsgruppens medlemmer var leverandører  

 til virksomheden, og hvad særligt angår Flemming Kristensen, var denne ikke  

 med.
Om pressemeddelelsen af 31. marts 1993 har han forklaret, at han skrev  

 denne uden kendskab til det ovenfor gengivne åbne brev »Til fiskeriets  

 bagland« af samme dato fra Danmarks Havfiskeriforening og Dansk  

 Fiskeriforening.
Han har ikke selv deltaget i aktionsmøder i aktionsgrupper  

 under konflikten og havde ikke været i kontakt med fiskeriorganisationerne.  

 Han skrev sin pressemeddelelse, fordi det var kendt på hele havnen, at det  

 ikke så ud til, at konflikten kunne løses, og da hele leverandørflåden - der  

 står for 75 - 80% af råvarerne - lå i havnen.
Når man ikke havde råvarer,  

 kunne man ikke beskæftige de ansatte i en længere periode.
Der var lige fra  

 november/december lavet vedligeholdelses- og reparationsarbejder, og man var  

 derfor den 31. marts 1993 næsten klar til sæsonen.
Flemming Kristensen har forklaret, at han ikke var med i nogen  

 aktionsgruppe den 2. april 1993. Han kørte rundt på havnen og kørte over til  

 den indklagede virksomhed, da han observerede sammenstimlen.
Han gik direkte  

 ind på fabrikkens lager og kunne konstatere, at »det var  

 overstået.« Folk var allerede ved at gå hjem, og var gået op for at  

 klæde om.
Vedrørende den omtalte »aktionsgruppe« har han forklaret,  

 at der ikke var nogen decideret aktionsgruppe, men »Vi holdt os  

 underrettet om, hvad der foregik«.
Han har ikke villet bestride, at han  

 har udtalt sig til det lokale TV om konflikten, men han gav sig ikke herunder  

 ud for at være leder.
Jørgen Sloth har forklaret, at han var på virksomheden, da den blev  

 blokaderamt den 2. april 1993. Da blokadefolkene kom, spurgte de ham og en  

 lærling, han var sammen med, om de ville stoppe arbejdet.
Da de havde stået  

 og parlamenteret en fem minutters tid, kom Jan Knopper til stede og spurgte,  

 om det var en trussel, hvad blokadefolkene bekræftede.
Jan Knopper sagde, at  

 så måtte de selv gå videre med det.
Jan Knopper sagde til  

 bestyrelsesformanden - Helge Lyng Pedersen - at de ansatte ikke ville arbejde  

 under trusler, og de ansatte gik så ned og pakkede sammen.
Efter hans mening  

 var hverken Flemming Kristensen eller andre leverandører med i  

 aktionsgruppen.
Klagerne har nærmere anført, at indklagede må frifindes, hvis  

 Arbejdsretten finder, at der forelå en force majeure- situation for den  

 indklagede virksomhed den 31. marts 1993. I modsat fald skal der bl.a. tages  

 stilling til, om der var tale om en lockout eller om brud på overenskomstens  

 regler om opsigelse.
Klagerne bestrider ikke, at der den 31. marts 1993 var  

 råvaremangel på den indklagede virksomhed.
Denne råvaremangel må imidlertid  

 anses som selvforskyldt.
Hovedparten af virksomhedens råvarer kom  

 sædvanligvis fra virksomhedens ejere, der stoppede for leverancerne, og fra  

 virksomheden kontaktede man direkte den mindre gruppe af leverandører udenfor  

 ejerkredsen for at meddele, at man ikke kunne modtage affaldsfisk.  

 Råvaremangelen skyldtes en pludseligt opstået situation, men det ligner en -  

 hypotetisk - situation, hvor virksomheden havde truffet beslutning om, at man  

 ikke ville købe råvarer, og i en sådan situation bør virksomheden og ikke  

 lønmodtagerne bære risikoen.
Der var herefter efter klagernes opfattelse ikke  

 tale om force majeure.
Hertil kommer, at der ikke er noget, det tyder på, at  

 virksomheden havde været afskåret fra at beskæftige medarbejderne med andet  

 end bearbejdning af råvarer.
Når man alligevel besluttede sig for at  

 hjemsende arbejderne, var det derfor ikke driftsmæssigt begrundet.
Hvad  

 særligt angår blokadesituationen den 2. april 1993, har klagerne gjort  

 gældende, at det må anses for godtgjort, at bestyrelsesmedlemmet Flemming  

 Kristensen aktivt deltog, da blokaden blev etableret, og at man ikke tilbød  

 de tilbageværende ansatte politibeskyttelse.
Den tidligere faglige  

 voldgiftskendelse om manglende retlig identitet mellem virksomhed og  

 leverandører er uden betydning, når der som her må siges at være et faktisk  

 nært sammenfald.
Hverken den 31. marts eller den 2. april 1993 var der derfor  

 en force majeure-situation, der kunne begrunde hjemsendelse af arbejderne.  

 Der er derfor tale om et brud på fredspligten - en lockout.
Da der ikke er  

 strid om størrelsen af de manglende lønudbetalinger, må herefter klagernes  

 principale - og i hvert fald den subsidiære - påstand tages til følge.
Indklagede har til støtte for frifindelsespåstanden gjort gældende, at der  

 den 31. marts 1993 var en akut mangel på råvarer, der nødvendiggjorde  

 hjemsendelse af de ansatte, der var direkte knyttet til produktionen, og  

 opsigelse af de øvrige med overenskomstmæssigt varsel.
Det bestrides - og er  

 ikke godtgjort af klagerne - at virksomheden selv skulle have kontaktet  

 leverandører og frabedt sig levering af råvarer, som kunne have holdt  

 virksomheden i gang.
Det bestrides endvidere, at der havde været rigeligt  

 arbejde til de ansatte - uden råvarer - udover at man i den normale  

 varslingsperiode kunne beskæftige de ansatte, som ikke var direkte involveret  

 i produktionen, og som derfor ikke blev hjemsendt med øjeblikkelig virkning  

 den 31. marts 1993. Indklagede har særlig gjort gældende, at der ikke  

 foreligger lockout, idet lockout forudsætter kamphensigt, og en sådan hensigt  

 forelå ikke hos virksomheden.
Den omtalte faglige voldgiftskendelse viser, at  

 der ikke er juridisk identitet mellem virksomheden og leverandørerne, hvilket  

 klagerne heller ikke har hævdet for Arbejdsretten.
Der var således ikke  

 personsammenfald mellem de organer, der besluttede stop for  

 råvareleverancerne, og virksomhedens ledelse, der besluttede hjemsendelse af  

 de ansatte.
Der var heller ikke tale om, at ledelsens beslutning den 31.  

 marts 1993 blev truffet under pres fra fiskeriorganisationerne.
Hvad særligt  

 angår bestyrelsesmedlemmet Flemming Kristensen, bestrides det, at denne  

 aktivt har deltaget i virksomhedens lukning den 2. april 1993. Det må herved  

 lægges til grund, at hverken han eller andre leverandører deltog i den  

 aktionsgruppe, der kom til stede på virksomheden.
Af de synspunkter, som  

 klagerne oprindelig har gjort gældende, er reelt alene tilbage det synspunkt,  

 at det er fabrikkens ejere, der har lukket »sig selv«, og  

 indklagede bestrider, at dette skulle være tilfældet.
Det er herefter i det  

 hele indklagedes standpunkt, at der var tale om en force majeure-situation,  

 der må begrunde frifindelse.
 Arbejdsretten skal udtale:
Det må lægges til grund, at der den 31. marts 1993 var tale om en  

 pludseligt opstået situation af råvaremangel, der udelukkede virksomhedens  

 fortsatte produktion for en periode, hvis varighed ikke kunne forudses.
Det  

 må endvidere lægges til grund, at der som følge af råvaremangelen ikke var  

 mulighed for at beskæftige alle de ansatte, og at hjemsendelsen af de i  

 produktionen direkte involverede og opsigelsen af de øvrige ansatte var  

 driftsmæssigt begrundet.
Efter bevisførelsen findes den indklagede  

 virksomheds ledelse ikke at have haft indflydelse på fiskeriorganisationernes  

 beslutning om stop for landing af fisk eller på den blokadeaktion, der den 2.  

 april 1993 førte til hjemsendelse af de tilbageværende ansatte.
Der findes  

 heller ikke godtgjort et sådant faktisk sammenfald mellem virksomhedens  

 leverandører og dens ejere, at den indklagede virksomhed bør bære risikoen  

 for standsningen af driften.
Indklagede må herefter have medhold i, at der  

 var tale om en force majeure-situation.
Arbejdsretten frifinder derfor  

 indklagede.
T h i k e n d e s f o r r e t Indklagede, Thyborøn Andels Fiskeindustri A.m.b.a., frifindes.
 I sagsomkostninger til Arbejdsretten skal klagerne betale 2.000 kr.
 (* 1) Henvisninger: Kommentar s. 73 ff, Per Jacobsen s.298 ff, s.575 ff,  

 AD 93.366.
