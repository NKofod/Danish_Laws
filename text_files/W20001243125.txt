Klage over mangelfuld operation Nævnet fandt ikke grundlag for at kritisere den behandling, der blev  

 givet i forbindelse med operationen, hvor mandlerne blev fjernet.
Patientklagenævnet lagde vægt på, at der af journalen  

 ikke fremgik oplysninger om, at der var problemer i forbindelse med  

 indgrebet.
Endvidere fremgik det, at der ved kontrollen en uge senere blev  

 fundet normale forhold set i lyset af, at der en uge forinden var blevet  

 fjernet mandler.
Nævnet oplyste, at der umiddelbart under mandlerne findes  

 muskulatur, som bør bevares ved en mandeloperation.
I forbindelse med  

 gentagne betændelser i mandlerne dannes der meget ofte arvæv  

 omkring mandlerne, og det kan i sådanne tilfælde være  

 vanskeligt at finde en præcis afgrænsning mellem mandlerne og det  

 omgivende muskelvæv.
Der kan således sidde ganske små,  

 eventuelt mikroskopiske, rester af mandelvæv tilbage efter en  

 mandeloperation.
Typisk vil sådant mandelvæv i løbet af  

 nogen tid vokse lidt, men det er sjældent forekommende, at det giver  

 anledning til sygdomsproblemer.
