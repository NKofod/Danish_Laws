Fremsat den 9. oktober 2003 af  

 undervisningsministeren (Ulla Tørnæs) Forslag til Lov  

 om ændring af lov om almen voksenuddannelse og om  

  

 voksenuddannelsescentre (Mulighed for  

 udvidelse af voksenuddannelsescentrenes uddannelsesudbud) § 1 I lov om almen voksenuddannelse og om  

 voksenuddannelsescentre, jf. lovbekendtgørelse nr. 668 af 7. juli 2000, som  

 ændret ved § 63 i lov nr. 145 af 25. marts 2002, § 45 i lov nr. 418  

 af 6. juni 2002 og § 1 i lov nr. 1078 af 17. december 2002, foretages  

 følgende ændringer:
 1.  

  

 I  

  

 § 3, stk. 1, 2. pkt.,  

  

 indsættes efter  

 »afdelinger«: », jf. dog § 13, stk. 3«.
 2.  


  

 § 12, stk. 1,  

  

 affattes således:
»Amtsrådene opretter og driver voksenuddannelsescentre, som  

 udbyder almen voksenuddannelse.
Voksenuddannelsescentrene kan endvidere efter  

 amtsrådets nærmere bestemmelse udbyde 1)  

 	  

    

 studieforberedende  

 enkeltfagsundervisning til højere forberedelseseksamen (hf) og til  

 studentereksamen (stx), 2)  

 	  

    

 anden  

 voksenundervisning og 3)  

 	  

    

 uddannelsen til  

 studentereksamen (stx) tilrettelagt som studenterkursus.« 3.  


  

 § 13  

  

 affattes således:
 »§ 13.  

  

 Voksenuddannelsescentret ledes af en forstander, der har den administrative  

 og  

 pædagogiske ledelse af centrets virksomhed.
 Stk. 2.  

  

 På  

 voksenuddannelsescentre, der udbyder undervisning på gymnasialt niveau, skal  

 forstanderen samt lærere, der står for denne undervisning, have  

 undervisningskompetence inden for gymnasiets eller hfs fagrække, jf.  

 dog  

 stk. 3.
 Stk. 3.  

  

 Hvis  

 forstanderen ikke har den i stk. 2 nævnte undervisningskompetence, skal  

 undervisningen til højere forberedelseseksamen (hf) og til studentereksamen  

 (stx) organiseres i en afdeling under ledelse af en afdelingsleder, der har  

 den  

 i stk. 2 nævnte undervisningskompetence.
 Stk. 4.  

  

 Ansættelse  

 af en forstander, jf. stk. 2, eller ansættelse af en afdelingsleder, jf.  

 stk. 3, sker, efter at Undervisningsministeriet har udtalt sig om,  

 hvilke  

 ansøgere der har de fornødne kvalifikationer til at bestride stillingen.
Stk. 5.  

  

 Undervisningsministeren fastsætter nærmere regler om forstanderens og  

 afdelingslederens beføjelser.« 4.  

  

 I  

  

 § 14, nr. 4,  

  

 udgår »ved den almene  

 voksenuddannelse«.
 5.  

  

 Efter  

 § 17 a indsættes i  

  

 kapitel 2  

  

 :
 »§ 17 b.  

  

 Undervisningsministeren kan fravige bestemmelserne i kapitel 2 med henblik på  

 at fremme forsøgsvirksomhed og pædagogisk udviklingsarbejde.
Stk. 2.  

  

 Undervisningsministeren  

 kan efter ansøgning fra et amtsråd om at udvide voksenuddannelsescentrenes  

 virksomhed tillade fravigelse af § 12, stk. 1.« § 2 Stk. 1.  

  

 Loven træder i kraft den 1. august 2004, jf. dog stk. 2 og 3.
 Stk. 2.  

  

 Beslutning  

 om, at VUC skal kunne udbyde uddannelsen til studentereksamen tilrettelagt  

 som  

 studenterkursus efter lov om almen voksenuddannelse og om  

 voksenuddannelsescentre § 12, stk. 1, nr. 3, som affattet ved denne  

 lovs § 1, nr. 2, eller efter indhentet tilladelse fra  

 Undervisningsministeriet  

 andre uddannelser efter lov om almen voksenuddannelse og om  

 voksenuddannelsescentre § 17 b, stk. 2, som affattet ved denne lovs  

 § 1, nr. 5, kan træffes fra den 1. april 2004.
 Stk. 3.  

  

 Lov om  

 almen voksenuddannelse og om voksenuddannelsescentre § 13,  

 stk. 2-3,  

 som affattet ved denne lovs § 1, nr. 3, har, for så vidt angår  

 studieforberedende enkeltfagsundervisning til højere forberedelseseksamen  

 (hf)  

 og til studentereksamen (stx), virkning for forstandere henholdsvis  

 afdelingsledere, der ansættes den 1. august 2004 eller senere.
§ 3 Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som følger  

 af  

 de særlige grønlandske forhold.
Bemærkninger til lovforslaget Almindelige bemærkninger 1. Lovforslagets indhold og formål Regeringen vil med dette lovforslag øge amtsrådenes frihed  

 til selv at tilrettelægge uddannelsesstrukturen af de amtskommunale  

 gymnasiale  

 uddannelser mere fleksibelt.
Det foreslås derfor, at amtsrådene, herunder  

 Bornholms, Frederiksberg og Københavns Kommuner, får mulighed for opnå et  

 bedre  

 samspil mellem og en bedre udnyttelse af ressourcerne på tværs af  

 uddannelserne.
På den baggrund foreslås det, at amterne, herunder  

 Bornholms, Frederiksberg og Københavns Kommuner, får mulighed for at  

 tilrettelægge deres uddannelsesstruktur mere fleksibelt, således at et  

 voksenuddannelsescenter (herefter VUC) tillige kan udbyde uddannelsen til  

 studentereksamen (stx) tilrettelagt som studenterkursus som en del af sin  

 samlede virksomhed, hvis amtsrådet træffer beslutning herom.
Endvidere  

 foreslås  

 det, at undervisningsministeren får bemyndigelse til at give tilladelse til,  

 at  

 et VUC kan udbyde andre uddannelser på det amtskommunale område, som efter de  

 gældende bestemmelser ikke kan indgå i VUCs uddannelsesudbud.  

 Bestemmelsen  

 tager især sigte på, at VUC kan udbyde uddannelsen til højere  

 forberedelseseksamen (hf) tilrettelagt som et 2-årigt forløb for unge.
Ifølge  

 de gældende bestemmelser om VUCs virksomhed kan et VUC alene udbyde  

 studieforberedende  

 enkeltfagsundervisning for voksne, men ikke studenterkursus eller 2-årigt hf,  

 bortset fra i tyndt befolkede områder (§ 12, stk. 1 og 3, i lov om  

 almen voksenuddannelse og om voksenuddannelsescentre, jf. lovbekendtgørelse  

 nr.  

 668 af 7. juli 2000 med senere ændringer).
Forslaget om at udvide VUC´s virksomhed imødekommer  

 samtidigt de ønsker om at få mere fleksible muligheder for at tilrettelægge  

 uddannelsesstrukturen på det amtskommunale område, som en række amtsråd m.fl.  

 har tilkendegivet over for regeringen.
Tilkendegivelserne har bl.a. drejet  

 sig  

 om mulighed for at udvide VUCs virksomhed, så de tillige kan udbyde  

 studenterkursus og det 2-årige hf.
Forslaget er nærmere beskrevet nedenfor  

 under pkt. 2.
Den foreslåede udvidelse af VUCs virksomhed  

 vil  sammenholdt tillige med de nye kompetencer, der følger  

 af de  

 samtidigt fremsatte lovforslag om uddannelsen til studentereksamen (stx)  

 (gymnasieloven) og om uddannelsen til højere forberedelseseksamen (hf-loven)  

   

 stille krav til forstanderne for VUCerne, som svarer til de krav, der  

 stilles  

 til rektor ved et alment gymnasium og lederen af et selvstændigt 2-årigt  

 hf-kursus.
Det foreslås derfor, at en forstander på et VUC skal opfylde de  

 samme krav, som rektor ved et alment gymnasium eller lederen af et  

 selvstændigt  

 hf-kursus skal opfylde, medmindre den gymnasiale undervisning organiseres i  

 en  

 afdeling under ledelse af en afdelingsleder, der skal opfylde disse krav.  

 Forslaget er nærmere beskrevet nedenfor under pkt. 3.
 En samlet og endelig plan for de institutionelle vilkår for  

 specielt almene gymnasier, studenterkurser og hf-kurser afventer resultatet  

 af  

 de beslutninger, der skal træffes i forlængelse af rapporten fra den af  

 regeringen nedsatte strukturkommission.
 Med henblik på at fremme forsøgsvirksomhed og pædagogisk  

 udviklingsarbejde på VUCerne foreslås det endelig, at ministeren får  

 bemyndigelse til at fravige bestemmelserne i lovens kapitel 2 om  

 voksenuddannelsescentre, jf. bemærkningerne til lovforslagets § 1, nr.  

 5.
2. Udvidelse af VUCs virksomhed Uddannelsen til højere forberedelseseksamen kan  

 tilrettelægges som et 2-årigt forløb for unge og som prøveforberedende  

 enkeltfagsundervisning for voksne.
Uddannelsen til studentereksamen kan  

 tilrettelægges som et 3-årigt forløb for unge, som studenterkursus samt som  

 prøveforberedende enkeltfagsundervisning for voksne.
Efter de gældende regler  

 kan et VUC alene udbyde uddannelserne til højere forberedelseseksamen og til  

 studentereksamen, når de er tilrettelagt som prøveforberedende  

 enkeltfagsundervisning, mens uddannelserne tilrettelagt som henholdsvis et  

 2-årigt hf, en 3-årig studentereksamen eller studenterkursus ikke kan udbydes  

 af et VUC.
Efter § 12, stk. 3, i lov om almen  

 voksenuddannelse og om voksenuddannelsescentre kan alene VUCere  

 beliggende i  

 tyndt befolkede områder sammenlægges med en anden amtskommunal  

 uddannelsesinstitution for at fastholde uddannelsesudbuddet.
I forarbejderne  

 til bestemmelsen er det udtrykkelig forudsat, at VUCerne skal være  

 selvstændige voksenuddannelsessteder med egen ledelse og faciliteter, der er  

 hensigtsmæssige for et voksenpædagogisk miljø (lov nr. 335 af 24. maj 1989,  

 lovforslag nr.
L 179 af 12. januar 1989, Folketingstidende 1988-89,  

 Folketingets Forhandlinger sp. 4682, 5781, 9953, 10313, Tillæg A, sp. 4181,  

 og  

 Tillæg B sp. 1589 og lov nr. 502 af 12. juni 1996, lovforslag nr.
L 138 af  

 13.  

 december 1995, Folketingstidende 1995-96, Folketingets Forhandlinger sp.  

 2220,  

 2620, 7042, Tillæg A, sp. 3083, og Tillæg B sp. 880.) Med forslaget om, at et  

 VUC efter amtsrådets nærmere bestemmelse får mulighed for tillige at udbyde  

 studenterkursus, får amtsrådene mulighed for at opnå et bedre samspil mellem  

 og  

 bedre udnyttelse af ressourcerne på tværs af de pågældende uddannelser.  

 Herved  

 imødekommer regeringen de fremsatte ønsker om et øget samarbejde mellem et  

 VUC  

 og et studenterkursus.
Erfaringerne viser, at kursisterne på studenterkurser på  

 mange måder er sammenlignelige med de kursister, der deltager i den  

 prøveforberedende enkeltfagsundervisning for voksne.
Således forudsætter  

 optagelse på studenterkursus ligesom optagelse af kursister til  

 prøveforberedende enkeltfagsundervisning, at en ansøger tidligst kan optages  

 et  

 år efter undervisningspligtens ophør (jf. bekendtgørelse nr. 742 af 8. august  

 2000 om optagelse i de gymnasiale uddannelser og lov om kursus til højere  

 forberedelseseksamen og om prøveforberedende enkeltfagsundervisning for  

 voksne  

 mv., jf. lovbekendtgørelse nr. 179 af 15. marts 2002 med senere ændringer).  

 Optagelse på såvel studieforberedende enkeltfagsundervisning som på  

 studenterkursus  

 kan desuden kun finde sted på baggrund af en konkret vurdering af ansøgerens  

 kvalifikationer.
I praksis er kursisterne på studenterkursus i gennemsnit  

 godt  

 22 år (hele bestanden), hvoraf kun ca. 5 pct. er 19 år eller derunder.
På  

 enkeltfag er gennemsnitsalderen ca. 31 år (hele bestanden), mens ca. 3 pct.  

 af  

 enkeltfagskursisterne er 19 år eller derunder.
 Udbyder et VUC studenterkursus, vil det indebære, at der  

 kommer flere yngre voksne ind på VUC, men forslaget anses ikke at få nogen  

 negativ indflydelse på det voksenpædagogiske miljø, der fortsat forudsættes  

 opretholdt på de pågældende VUCere.
Det foreslås herudover, at undervisningsministeren  

 bemyndiges til efter ansøgning fra et amtsråd at kunne give tilladelse til,  

 at  

 et VUC kan udbyde andre uddannelser på det amtskommunale område.  

 Bemyndigelsen  

 vil fortrinsvis blive anvendt, således at et VUC får mulighed for at udbyde  

 det  

 2-årige hf og eventuelt i særlige tilfælde andre ungdomsuddannelser, som  

 amtsrådet har driftsansvaret for, hvis dette måtte vise sig hensigtsmæssigt.  

 Det 2-årige hf er ligesom studenterkursus en ungdomsuddannelse, men  

 gennemsnitsalderen på hf er noget lavere, nemlig knap 19 år.
Forslaget giver  

 Undervisningsministeriet mulighed for at imødekomme ansøgninger om et øget  

 samarbejde mellem VUC og 2-årigt hf-kursus med henblik på et bedre samspil  

 mellem og en bedre udnyttelse af ressourcerne på tværs af de pågældende  

 uddannelser.
 Med henblik på at bevare det lokale uddannelsesmiljø, der  

 som anført forudsætter, at der tages hensyn til de voksne kursister, vil det  

 i  

 forbindelse med en tilladelse til placering af 2-årigt hf på et VUC fra  

 Undervisningsministeriets side bl.a. blive taget i betragtning, om det  

 voksenpædagogiske miljø herved vil blive forringet.
3. Forstander- og lærerkompetence Lov om almen voksenuddannelse og om voksenuddannelsescentre  

 stiller ingen uddannelseskrav til forstanderen af et VUC i modsætning til  

 rektorer ved almene gymnasier og ledere af selvstændige hf-kurser, der skal  

 have undervisningskompetence inden for et eller flere fag inden for  

 gymnasiets  

 eller hf´s fagrække.
 Det foreslås, at lederen af et VUC, der udbyder  

 undervisning på gymnasialt niveau, skal opfylde de samme krav, som rektor ved  

 et alment gymnasium eller leder af et selvstændigt hf-kursus skal opfylde.  

 Dette sker som led i forslaget om at give mulighed for udvidelse af  

 VUCs  

 virksomhed til at kunne omfatte yderligere undervisning på gymnasialt niveau  

 samt til de samtidigt fremsatte lovforslag om henholdsvis lov om uddannelsen  

 til studentereksamen (stx) (gymnasieloven) og lov om uddannelsen til højere  

 forberedelseseksamen (hf-loven), hvorefter der dels tillægges  

 uddannelsesinstitutionernes ledere en række yderligere kompetencer, dels sker  

 en ændring af Undervisningsministeriets tilsyn med de gymnasiale uddannelser  

 fra at være et regelorienteret tilsyn til at være et resultatorienteret  

 tilsyn.  

 Hvis forstanderen ikke selv har den fornødne undervisningskompetence, kan  

 undervisningen på gymnasialt niveau i stedet organiseres i en afdeling under  

 ledelse af en afdelingsleder, der skal have den nævnte  

 undervisningskompetence.
Endvidere foreslås det præciseret, at de lærere, der står  

 for undervisningen i det almene gymnasiums og hf´s fagrække på et VUC, skal  

 opfylde de samme krav, som lærere ved et alment gymnasium eller et hf-kursus  

 skal opfylde.
Forslaget indebærer ingen realitetsændringer for så vidt angår  

 lærerne.
4. Administrative og økonomiske konsekvenser for  

 det offentlige Lovforslaget skønnes ikke at have administrative og  

 økonomiske konsekvenser for det offentlige.
Men de mere fleksible muligheder  

 for amtsrådene til at tilrettelægge strukturen for uddannelser på deres  

 område,  

 giver amtsrådene mulighed for at opnå et bedre samspil mellem og en bedre  

 udnyttelse af ressourcerne på tværs af de pågældende uddannelser.
5. Administrative og økonomiske konsekvenser for  

 erhvervslivet Forslaget har ingen administrative og økonomiske  

 konsekvenser for erhvervslivet.
6. Administrative konsekvenser for borgerne Forslaget har ingen administrative konsekvenser for borgerne.
7. Miljømæssige konsekvenser Forslaget har ingen miljømæssige konsekvenser.
8. Forholdet til EU-retten eller internationale  

 aspekter Forslaget indeholder ikke EU-retlige aspekter.
 9. Sammenfattende skema:
Positive konsekvenser/mindre udgifter Negative konsekvenser/større udgifter Administrative og økonomiske konsekvenser for stat,  

 kommuner og amter Ingen Ingen Administrative og økonomiske konsekvenser for  

 erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
 10. Hørte myndigheder og organisationer mv.
 Lovforslaget har været sendt til høring hos:
 Akademikernes Centralorganisation, Amtsrådsforeningen,  

 Cirius, Danmarks Erhvervspædagogiske Læreruddannelse, Danmarks  

 Evalueringsinstitut, Danmarks Jurist- og Økonomforbund (DJØF), Danmarks  

 Lærerforbund, Dansk Arbejdsgiverforening (DA), Dansk Center for  

 Undervisningsmiljø,  

 Dansk Industri (DI), Dansk Magisterforening, Dansk Teknisk Lærerforbund,  

 Danske  

 Gymnasieelevers Sammenslutning (DGS), De Samvirkende Invalideorganisationer  

 (DSI), Det Centrale Handicapråd, Efterskolernes Lærerforening,  

 Erhvervsakademirådet, Erhvervsskolernes Elevorganisation, Foreningen af  

 private, selvejende gymnasieskoler, studenterkurser og Hf-kurser, Foreningen  

 af  

 skoleledere ved de tekniske skoler (FS), Erhvervsskolernes Servicecenter,  

 Foreningen af skolevejledere og skolekonsulenter i Uddannelses-, erhvervs- og  

 arbejdsmarkedsorientering (Tandhjulsforeningen), Foreningen af  

 studenterkursusrektorer, Forstanderforeningen for VUC, Frederiksberg Kommune,  

 Funktionærernes og Tjenestemændenes Fællesråd (FTF), Færøernes Skolevæsen,  

 Grundskolerådet, Grønlands Hjemmestyre, Gymnasieelevernes Landsorganisation  

 (GLO),  

 Gymnasieskolernes Lærerforening (GL), Gymnasieskolernes Rektorforening,  

 Handelsskolernes Bestyrelsesforening (HBF), Handelsskolernes Forstander- og  

 Inspektorforening (HFI), Handelsskolernes Lærerforening (HL), Indvandrernet,  

 Ingeniørforeningen i Danmark (IDA), KL, Københavns Kommune, Landsforbundet af  

 Voksen- og Ungdomsundervisere, Landsorganisationen af Handelsskoleelever,  

 Landsorganisationen i Danmark (LO), Landssammenslutningen af Kursusstuderende  

 (LAK), Ledernes Hovedorganisation, MVU-rådet, Rigsrevisionen, Rådet for de  

 Grundlæggende Erhvervsrettede Uddannelser, Rådet for de Gymnasiale  

 Uddannelser,  

 Rådet for Etniske Minoriteter, Skole og Samfund samt Teknisk Skoleforening  

 (TSF).
Bemærkninger til lovforslagets enkelte bestemmelser Til § 1 Til nr. 1 Forslaget er en konsekvens af den foreslåede affattelse af  

 § 13, stk. 3, jf. § 1, nr. 3, hvorefter amtsrådet skal  

 organisere den gymnasiale undervisning i en afdeling, såfremt  

 VUC-forstanderen  

 ikke opfylder de samme krav, som en rektor ved et alment gymnasium eller  

 lederen af et hf-kursus skal opfylde.
Til nr. 2 Efter den gældende lovs § 12, stk. 1, opretter og  

 driver amtsrådene voksenuddannelsescentre, som udbyder almen voksenuddannelse  

 samt prøveforberedende enkeltfagsundervisning for voksne og anden  

 voksenundervisning  

 (fx forberedende voksenundervisning efter FVU-loven) efter amtsrådets nærmere  

 bestemmelse.
Med henblik på at give amtsrådet mulighed for en øget  

 fleksibel tilrettelæggelse af sin uddannelsesstruktur for de gymnasiale  

 uddannelser foreslås det, at et VUC efter amtsrådets nærmere bestemmelse kan  

 udbyde uddannelsen til studentereksamen tilrettelagt som studenterkursus som  

 en  

 del af sin samlede virksomhed.
Dette giver mulighed for et bedre samspil  

 mellem  

 og en bedre udnyttelse af ressourcerne på tværs af de pågældende uddannelser.  

 Det er en betingelse, at forstanderen for det pågældende VUC opfylder de  

 samme  

 krav, som rektor ved et alment gymnasium eller leder af et selvstændigt  

 hf-kursus skal opfylde, jf. nærmere § 1, nr. 3, og bemærkningerne  

 hertil.
Lovforslagets § 2 indebærer, at et VUC med virkning  

 fra kursusåret 2004-2005 kan udbyde studenterkursus enten gennem nyoprettelse  

 eller ved flytning af et eksisterende studenterkursus.
I tilfælde af, at et  

 selvstændigt offentligt studenterkursus nedlægges eller afvikles, skal  

 beslutningen herom være ledsaget af en afviklingsplan, der skal godkendes af  

 undervisningsministeren, så kursisternes fortsatte skolegang bliver sikret  

 (§ 6, stk. 2, jf. § 24, i gymnasieloven, jf. lovbekendtgørelse  

 nr.  

 178 af 15. marts 2002 med senere ændringer). En eventuel flytning af et  

 studenterkursus til et VUC kræver derimod ingen afviklingsplan.
 Den foreslåede affattelse af § 12, stk. 1,  

 indebærer ikke herudover realitetsændringer.
Til nr. 3 Stk. 1  

  

 er en  

 videreførelse af den gældende lovs § 13, hvorefter et VUC ledes af en  

 forstander, der har såvel den administrative som den pædagogiske ledelse af  

 centrets virksomhed.
Forstanderen er ansvarlig for VUCs virksomhed over for  

 amtsrådet.
Forstanderen leder og fordeler arbejdet mellem de ansatte og  

 træffer  

 alle konkrete afgørelser vedrørende kursisterne, herunder om optagelse af  

 kursister efter en konkret vurdering af de pågældende.
For prøver og eksamen  

 mv. på gymnasialt niveau er forstanderen dog pædagogisk ansvarlig over for  

 undervisningsministeren.
Forstanderen for et VUC har således på en række  

 områder de samme beføjelser som rektor ved et alment gymnasium eller leder af  

 et selvstændigt hf-kursus.
De samtidigt fremsatte lovforslag om uddannelsen til  

 studentereksamen (stx) (gymnasieloven), som tillige omfatter studenterkursus,  

 og om uddannelsen til højere forberedelseseksamen (hf-loven), som omfatter  

 såvel det 2-årig forløb for unge som enkeltfagsundervisning for voksne,  

 indebærer, at lederen af de pågældende institutioner tillægges en række nye  

 kompetencer for så vidt angår disse uddannelsers indholdsmæssige rammer.
Det  

 gælder fx kompetencen til at fastsætte institutionens studie- og  

 ordensregler,  

 herunder regler om mødepligt og aktiv deltagelse i undervisningen,  

 kompetencen  

 til at træffe afgørelse om sanktioner i forbindelse med elevers og kursisters  

 overtrædelse af disse regler, samt kompetencen til at nægte en kursist  

 oprykning til næste klassetrin.
Endvidere indebærer de nævnte lovforslag, at  

 det er lederen af den pågældende uddannelsesinstitution, der både tildeler en  

 kandidat faglig kompetence i forbindelse med ansættelse i en  

 uddannelsesstilling, hvilket også er tilfældet i dag, og som noget nyt  

 udsteder  

 bevis for undervisningskompetence.
 På den baggrund og under hensyn til forslaget om at give  

 mulighed for at udvide VUCs virksomhed til også at omfatte  

 studenterkursus,  

 jf. lovforslagets § 1, nr. 2, og evt. også efter tilladelse fra  

 undervisningsministeren det 2-årige hf, jf. lovforslagets § 1, nr. 5,  

 foreslås det som  

  

 stk. 2,  

  

 at  

 forstanderen for et VUC skal opfylde de samme krav, som rektor ved et alment  

 gymnasium eller leder af et selvstændigt hf-kursus skal opfylde.
Hvis den pågældende forstander ikke har den fornødne  

 kompetence, eller hvis amtsrådet i forbindelse med nyansættelse ønsker at  

 ansætte en forstander med andre kvalifikationer end dem, der stilles til en  

 rektor, stilles der i  

  

 stk. 3  

  

 krav om, at den pågældende gymnasiale undervisning organiseres i en afdeling  

 under ledelse af en afdelingsleder, der skal have undervisningskompetence i  

 et  

 eller flere fag inden for gymnasiets eller hf´s fagrække.
Det følger af den  

 gældende lovs § 3, stk. 1, at det er overladt til amtsrådet at  

 træffe  

 beslutning om, hvorvidt et VUC skal organiseres i afdelinger.
Med forslaget  

 til  

 stk. 3 bliver amtsrådet forpligtet til at oprette en afdeling, hvis  

 forstanderen for et VUC, der udbyder gymnasiale uddannelser, ikke har den  

 fornødne kompetence.
Dette vil medvirke til at sikre disse uddannelsers  

 særlige  

 undervisningsmiljø samtidigt med, at det voksenpædagogiske miljø for VUC´s  

 øvrige voksne kursister bevares.
Forslaget indebærer endvidere, at et VUC herefter altid kan  

 udstede studentereksamensbevis.
Det er nemlig efter de gældende regler kun  

 muligt, hvis forstanderen har de pågældende uddannelsesmæssige  

 forudsætninger.  

 I modsat fald kan kursisterne først efter henvendelse til et alment gymnasium  

 få udstedt deres studentereksamensbevis.
 Forstandere ved et VUC, der alene tilbyder almen  

 voksenuddannelse, berøres ikke af kompetencekravet i den foreslåede  

 affattelse  

 af § 13, stk. 2-3.
Efter forslaget til  

  

 stk. 4  

  

 vil nyansættelse af en forstander for et VUC, der tilbyder gymnasiale  

 uddannelser, henholdsvis ansættelse af en afdelingsleder for den pågældende  

 afdeling først kunne ske, efter at Undervisningsministeriet har udtalt sig  

 om,  

 hvilke ansøgere der har de fornødne kvalifikationer til at bestride  

 stillingen.  

 Bestemmelsen er en parallel til de gældende regler for ansættelse af rektorer  

 for de almene gymnasier.
Amtsrådets kompetence til at ansætte og afskedige de  

 pågældende berøres ikke heraf.
Ministerens bemyndigelse i det foreslåede  

  

 stk. 5  

  

 til at fastsætte nærmere  

 regler om forstanderens og afdelingslederens beføjelser vil blive udmøntet i  

 en  

 bekendtgørelse.
Bekendtgørelsen vil nærmere beskrive kompetencefordelingen  

 mellem en forstander, der ikke har undervisningskompetence i gymnasiale fag,  

 og  

 den pågældende afdelingsleder, hvor afdelingslederen vil få et selvstændigt  

 ansvar for uddannelserne under ansvar over for forstanderen såvel som over  

 for  

 undervisningsministeren, for så vidt angår uddannelsernes indhold.
Til nr. 4 Forslaget præciserer, at amtsrådet som hidtil tillige har  

 ansættelses- og afskedigelseskompetencen for personale ved den  

 prøveforberedende voksenundervisning og fremover tillige studenterkursus mv.  

 Forslaget indebærer ingen realitetsændringer i forhold til gældende ret.
Til nr. 5 Efter den gældende lovs § 11, stk. 1, er  

 ministeren bemyndiget til at fravige bestemmelserne i lovens kapitel 1 om  

 almen  

 voksenuddannelse.
Som det er tilfældet i anden lovgivning på  

 Undervisningsministeriets område foreslås det med  

  

 stk. 1  

  

 , at ministeren tillige bemyndiges til at kunne fravige  

 bestemmelserne i kapitel 2 om voksenuddannelsescentre som led i  

 forsøgsvirksomhed eller pædagogisk udviklingsarbejde.
Med henblik på at imødekomme ansøgninger fra et amtsråd om  

 adgang til mere fleksibilitet i forbindelse med amternes måde at  

 tilrettelægge  

 deres uddannelsesstruktur på foreslås det i  

  

 stk. 2  

  

 ,  

 at ministeren bemyndiges til efter ansøgning fra et amtsråd at tillade, at et  

 VUC på nærmere fastsatte vilkår kan udbyde andre uddannelser end de  

 uddannelser, som lovgivningen allerede i dag og lovforslagets § 1, nr.  

 2,  

 giver mulighed for.
Bemyndigelsen tænkes fortrinsvis anvendt på det 2-årige  

 hf.  

 Som grundlag for vurdering af en ansøgning skal der bl.a. foreligge  

 oplysninger  

 om, på hvilken måde VUC vil kunne tilgodese undervisningsmiljøet for både de  

 unge og navnlig de voksne, og dokumentation for den pågældende forstanders  

 formelle eller reelle kompetencer.
 Ansøgning om, at et VUC skal kunne udbyde andre  

 uddannelser, som amtsrådet har driftsansvaret for, vil ligeledes blive  

 vurdere  

 konkret.
Til § 2 Det foreslås i stk. 1, at lovforslaget træder i kraft den  

 1. august 2004.
 Med forslaget til stk. 2 kan amtsrådet fra den 1.  

 april 2004 træffe beslutning om, at et VUC skal udbyde uddannelsen til  

 studentereksamen (stx) tilrettelagt som studenterkursus, jf. lovforslagets  

 § 1, nr. 2, og evt. efter indhentet tilladelse fra  

 undervisningsministeren  

 uddannelsen til højere forberedelseseksamen (hf), tilrettelagt som et 2-årigt  

 forløb, jf. lovforslagets § 1, nr. 5, med virkning fra kursusåret  

 2004-2005, hvis betingelserne for det er opfyldt, herunder betingelsen om, at  

 lederen af det pågældende VUC, eller eventuelt en afdelingsleder for den  

 pågældende afdeling, skal opfylde de samme krav, som rektor ved et alment  

 gymnasium eller leder af et selvstændigt hf-kursus skal opfylde, jf. den  

 foreslåede affattelse af § 13, stk. 2-3, i lovforslaget § 1,  

 nr.  

 3.
 For VUCere, der ønsker at udvide uddannelsesudbuddet med  

 studenterkursus, jf. den foreslåede affattelse af § 12, stk. 1, nr.  

 3, i lovforslaget § 1, nr. 2, eller får tilladelse til at oprette det  

 2-årige hf, jf. den foreslåede § 17 b, stk. 2, i lovforslagets  

 § 1, nr. 5, finder kompetencekravet til forstanderen anvendelse fra  

 lovforslagets ikrafttræden.
Fungerende forstandere, der er ansat før den 1. august 2004  

 som forstandere på VUCere, der i overensstemmelse med de gældende  

 bestemmelser  

 udbyder eller udvider med studieforberedende enkeltfagsundervisning til hf og  

 studentereksamen, berøres således ikke af denne lovændring.
Kompetencekrav  

 til  

 forstandere skal først være opfyldt i forbindelse med ansættelse af en ny  

 forstander, eller hvis amtsrådet træffer beslutning om, at VUC´s  

 virksomhedsområde skal udvides med gymnasiale uddannelser, der ikke er  

 tilrettelagt som enkeltfagsundervisning.
Til § 3 Den eksisterende lov indeholder en bestemmelse om, at loven  

 ved kongelig anordning kan sættes i kraft for såvel Færøerne og Grønland.
Det  

 færøske hjemmestyre har imidlertid ved lagtingslov overtaget sagsområdet  

 skolevæsnet som særanliggender med virkning fra den 1. januar  

 2002. Det  

 foreslås derfor, at denne lovændring alene skal kunne sættes i kraft for  

 Grønland.
Bilag 1 Lovforslaget sammenholdt med gældende lov Gældende  

 formulering Lovforslaget § 1 I lov om almen voksenuddannelse og om  

 voksenuddannelsescentre, jf. lovbekendtgørelse nr. 668 af 7. juli 2000, som  

 ændret ved § 63 i lov nr. 145 af 25. marts 2002, § 45 i lov nr. 418  

 af 6. juni 2002 og § 1 i lov nr. 1078 af 17. december 2002, foretages  

 følgende ændringer:
 § 3.
Stk. 1.  

  

 Almen  

 voksenuddannelse tilbydes på de amtskommunale voksenuddannelsescentre, jf.  

 § 12. Et voksenuddannelsescenter kan efter amtsrådets bestemmelse være  

 organiseret i afdelinger.
Undervisningsministeriet kan fastsætte regler om  

 afdelinger.
 1.  

  

 I  

  

 § 3, stk. 1, 2. pkt  

  

 .,  

 indsættes efter »afdelinger«: », jf. dog § 13, stk. 3«.
 § 12.  

  

 Amtsrådene opretter og driver voksenuddannelsescentre, som tilbyder almen  

 voksenuddannelse  

 samt prøveforberedende enkeltfagsundervisning til højere forberedelseseksamen  

 og anden voksenundervisning efter amtsrådets nærmere bestemmelse.
Stk. 2.  

  

 --- Stk. 3.  

  

 --- 2.  


  

 § 12, stk. 1  

  

 , affattes  

 således:
»Amtsrådene opretter og driver voksenuddannelsescentre, som  

 udbyder almen voksenuddannelse.
Voksenuddannelsescentrene kan endvidere efter  

 amtsrådets nærmere bestemmelse udbyde 1)  

 	  

    

 studieforberedende  

 enkeltfagsundervisning til højere forberedelseseksamen (hf) og til  

 studentereksamen (stx), 2)  

 	  

    

 anden  

 voksenundervisning og 3)  

 	  

    

 uddannelsen til  

 studentereksamen (stx) tilrettelagt som studenterkursus.« 3.  


  

 § 13  

  

 affattes således:
 § 13  

                                                                         .  

                                                                            Vok  

 Voksenuddannelsescentret ledes af en forstander, jf. dog § 12,  

 stk. 3.
 »  

 § 13.  

  

 Voksenuddannelsescentret ledes af en forstander, der har den administrative  

 og pædagogiske ledelse af centrets virksomhed.
 Stk. 2.  

  

 Forstanderen har såvel den administrative som den pædagogiske ledelse af  

 voksenuddannelsescentrets virksomhed.
 Stk. 2.  

  

 På  

 voksenuddannelsescentre, der udbyder undervisning på gymnasialt niveau, skal  

 forstanderen samt lærere, der står for denne undervisning, have  

 undervisningskompetence inden for gymnasiets eller hfs fagrække, jf.  

 dog  

 stk. 3.
 Stk. 3.  

  

 Undervisningsministeren kan fastsætte nærmere regler om forstanderens  

 beføjelser.
 Stk. 3.  

  

 Hvis  

 forstanderen ikke har den i stk. 2 nævnte undervisningskompetence, skal  

 undervisningen til højere forberedelseseksamen (hf) og til studentereksamen  

 (stx) organiseres i en afdeling under ledelse af en afdelingsleder, der har  

 den i stk. 2 nævnte undervisningskompetence.
 Stk. 4.  

  

 Ansættelse af en forstander, jf. stk. 2, eller ansættelse af en  

 afdelingsleder, jf. stk. 3, sker, efter at Undervisningsministeriet har  

 udtalt sig om, hvilke ansøgere der har de fornødne kvalifikationer til at  

 bestride stillingen.
Stk. 5.  

  

 Undervisningsministeren fastsætter nærmere regler om forstanderens og  

 afdelingslederens beføjelser.« § 14.  

  

 Amtsrådene træffer beslutning om:
 4.  

  

 I  

  

 § 14, nr. 4  

  

 , udgår »ved den  

 almene voksenuddannelse«.
 1)  

 	  

    

 Bevillinger til de  

 amtskommunale voksenuddannelsescentre, jf. § 15.
 2)  

 	  

    

 Godkendelse af  

 voksenuddannelsescentrenes udbud af tilbudsfag, jf. § 4, stk. 1, 2.  

 pkt., og særlige fagtilbud efter § 4, stk. 2. Godkendelse sker på  

 grundlag af dialogmøder med centerrådene.
 3)  

 	  

    

 Ansættelse og  

 afskedigelse af forstandere.
 4)  

 	  

    

 Ansættelse og  

 afskedigelse af lærere og andet personale ved den almene voksenuddannelse  

 efter indstilling fra forstanderen.
 5)  

 	  

    

 Deltagerbetalingens  

 størrelse inden for minimums- og maksimumsbeløb, der er fastsat af  

 undervisningsministeren, jf. § 6, stk. 2.
 5.  

  

 Efter  

 § 17 a indsættes i  

  

 kapitel 2  

  

 :
 »§ 17 b.  

  

 Undervisningsministeren kan fravige bestemmelserne i kapitel 2 med henblik på  

 at fremme forsøgsvirksomhed og pædagogisk udviklingsarbejde.
