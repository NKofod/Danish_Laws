 I en landsskatteretskendelse offentliggjort i Landsskatterettens  

 Meddelelser 1978 I som nr. 49 blev det statueret, at en forsikring, der  

 indgår som led i en Codan aktielivordning, omfattes af  

 pensionsbeskatningslovens afsnit I, således at der er fuld fradragsret for  

 forsikringspræmierne.
 Denne sag blev indbragt for domstolene, og som følge heraf meddelte  

 statsskattedirektoratet i Ligningsvejledningen 1978 (afsnit 1.2.2.6., side  

 90), at fradrag for præmier betalt til en sådan forsikring kun kunne  

 indrømmes under 3.000 kr.'s grænsen, indtil endelig afgørelse i sagen forelå.
 Sagen er nu hævet af skattedepartementet, således at landsskatterettens  

 kendelse, hvorefter der er fuld fradragsret, står ved magt.
 De skattelignende myndigheder anmodes herefter om at foranledige  

 indkomstansættelserne nedsat med den ikke godkendte del af præmien til en  

 sådan forsikring, når den skattepligtige fremsætter anmodning herom, eller  

 forholdet er skattemyndighederne bekendt og der ikke er forløbet mere end tre  

 år fra udløbet af det pågældende indkomstår.
