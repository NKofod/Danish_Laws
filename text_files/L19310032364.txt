Ved kgl.
Resolution af 19. November 1931 har Danmark ratificeret den i  

 Stockholm den 6. Februar 1931 indgaaede konvention mellem Danmark, Finland,  

 Island, Norge og Sverige indeholdende internationalprivatretlige Bestemmelser  

 om Ægteskab, Adoption og Værgemaal med tilhørende Slutprotokol af samme Dato,  

 efter at der ved Lov nr. 279 af 11. November 1931 var blevet meddelt  

 Regeringen Bemyndigelse til ved kongelig Anordning at sætte Konventionens  

 Bestemmelser i kraft.
 Konventionen og Slutprotokollen har følgende Ordlyd.
 Konvention mellem Danmark, Finland, Island, Norge og Sverige indeholdende  

 international-privatretslige Bestemmelser om Ægteskab, Adoption og Værgemaal,  

 med tilhørende Slutprotokol.
 Stockholm, 6 Februar 1931.
 KONVENTION.
 Hans Majestæt Kongen af Danmark og Island, Republiken Finlands Præsident,  

 Hans Majestæt Kongen af Norge og Hans Majestæt Kongen af Sverige, hvilke er  

 kommet overens om at afslutte en Konvention mellem Danmark, Finland, Island,  

 Norge og Sverige, indeholdende internationalprivatretlige Bestemmelser om  

 Ægteskab, Adoption og Værgemaal, har udnævnt til deres befuldmægtigede:
 Hans majestæt Kongen af Danmark og Island:
Hr.
Erik Julius Christian Scavenius, Hans Majestæts overordentlige Gesandt  

 og befuldmægtigede Minister i Stockholm; Republiken Finlands Præsident:
Republikens overordentlige Gesandt og befuldmægtigede Minister i  

 Stockholm, Rafael Waldemar Erich; Hans Majestæt Kongen af Norge:
Sin overordentlige Gesandt og befuldmægtigede Minister i Stockholm, Johan  

 Herman Wollebæk; Hans Majestæt Kongen af Sverige:
Sin Udenrigsminister hans Exellence Friherre Fredrik Ramel; hvilke, behørigt befuldmægtigede, er kommet overens om følgende Artikler:
 1. Ægteskab.
 Artikel 1.
 Vil en Statsborger i en af de kontraherende Stater indgaa Ægteskab for en  

 af de andre Staters Myndigheder, skal hans Ret til at indgaa Ægteskabet  

 bedømmes efter Loven i denne Stat, saafremt han i de sidste to Aar har været  

 og fremdeles er bosat der, men ellers efter Loven i den Stat, hvor han har  

 Statsborgerret.
 Skal Statsborgerlandets Lov anvendes, kan Retten til at indgaa Ægteskabet  

 godt gøres ved Bevidnelse fra denne Stats myndigheder (Ægteskabsattest).
 Artikel 2.
 Om Lysning og Vielse gælder Loven i den Stat, for hvis Myndighed  

 Ægteskabet indgaas.
 Artikel 3.
Retsvirkningerne af Ægteskab mellem Personer, som er og ved Ægteskabets  

 Indgaaelse var Statsborgere i de kontraherende Stater, skal, forsaavidt  

 angaar Ægtefællernes Formueforhold, bedømmes efter Loven i den af Staterne,  

 hvor Ægtefællerne ved Ægteskabets Indgaaelse bosatte sig.
Har begge  

 Ægtefæller senere bosat sig i en anden af Staterne, skal denne Stats Lov i  

 Stedet herfor finde Anvendelse, forsaavidt der ikke er Tale om Virkning af en  

 Retshandel, som tidligere er indgaaet.
 En Ægtefælles Beføjelse til at raade over fast Ejendom eller over  

 Rettighed, som dermed er ligestillet, skal, hvis Ejendommen er beliggende i  

 en af Staterne, altid bedømmes efter Loven i denne Stat.
 Artikel 4.
 En Ægtepagt mellem Personer, som er og ved Ægteskabets Indgaaelse var  

 Statsborgere i de kontraherende Stater, og som da bosatte sig i en af  

 Staterne, skal i Henseende til Formen anses for gyldig i enhver af de  

 kontraherende Stater, ikke blot naar den Lov, som efter Artikel 3 var  

 bestemmende for Ægtefællernes Formueforhold, er iagttaget, men ogsaa naar  

 Ægtepagten opfylder Formforskrifterne i den Stat, hvor Parterne eller en af  

 dem havde Statsborgerret.
 Hver af Staterne kan gøre en Ægtepagts Gyldighed overfor trediemand  

 betinget af, at den er tinglyst eller anmeldt til Retten overensstemmende med  

 der gældende Lov.
 Artikel 5.
Begæring om Bosondring mellem saadanne Ægtefæller, som omhandles i Artikel  

 4, afgøres i den Stat, hvor begge Ægtefæller er bosat.
Er de bosat i  

 forskellige Stater, afgøres Begæringen i den Stat, hvor den Ægtefælle, mod  

 hvem Kravet er rettet, har Bopæl, eller hvis han er bosat i Finland, i den  

 Stat, hvis Lov efter Artikel 3 er bestemmende for Ægtefællernes  

 Formueforhold.
 Artikel 6.
 Artiklerne 3-5 angaar ikke Ægteskaber, hvis Retsvirkninger efter Loven i  

 nogen af de paagældende Stater skal bedømmes efter den ældre  

 Ægteskabslovgivning.
 Artikel 7.
 Spørgsmaal om Separation eller Skilsmisse mellem Statsborgere i de  

 kontraherende Stater afgøres i den Stat, hvor begge Ægtefæller er bosat,  

 eller hvor de senest har været bosat samtidig og en af dem fremdeles er  

 bosat.
 Kan Sagen ikke efter første Stykke afgøres i nogen af Staterne, eller  

 skulde Afgørelse om Separation, eller Skilsmisse paa Grundlag af Separation,  

 mellem Ægtefæller, som ikke er finske Statsborgere, efter første Stykke  

 træffes i Finland, kan Afgørelsen træffes i en Stat, hvor en af Ægtefællerne  

 har Statsborgerret.
 Skilsmisse paa Grundlag af Separation kan altid meddeles i en Stat, hvor  

 begge Ægtefæller har Statsborgerret.
 Artikel 8.
 I Forbindelse med Krav om Separation eller Skilsmisse kan der af samme  

 eller anden Myndighed ogsaa træffes Afgørelse om midlertidig Ophævelse af  

 Samlivet, Deling af Formuen, Skadeserstatning, Underholdspligt og  

 Forældremyndighed.
Spørgsmaal om Underholdspligt og Forældremyndighed, som rejser senere,  

 afgøres i den Stat, hvor den Ægtefælle mod hvem kravet er rettet, er bosat;  

 dette gælder ogsaa med hensyn til Ændring af Beslutning, som er truffet i en  

 anden af Staterne.
Er Loven i den Stat, hvor der er truffet en Afgørelse om  

 Separation eller Skilsmisse, til Hinder for senere Fastsættelse eller  

 Forhøjelse af Underholdsbidrag til en frasepareret eller fraskilt Ægtefælle,  

 kan Afgørelse herom heller ikke træffes i de andre Stater.
 Artikel 9.
Ved de i Artiklerne 7 og 8 nævnte Afgørelser anvendes i hver Stat den der  

 gældende Lov.
Afgørelse om Deling af Formuen og om Skadeserstatning træffes  

 dog altid efter den Lov, som ifølge Artikel 3 er bestemmende for  

 Ægtefællernes Formueforhold.
Separation kan ikke meddeles finsk Statsborger,  

 medmindre han er og i de sidste to Aar har været bosat i den Stat, hvor  

 Separation søges.
 Separation, som er opnaaet i en af Staterne, giver i de andre Stater samme  

 Ret til Skilsmisse som en der meddelt Separation.
 Artikel 10.
Med Hensyn til Afgørelsen af Sager om Omstødelse af Ægteskab mellem  

 Personer, som er og ved Ægteskabets Indgaaelse var Statsborgere i de  

 kontraherende Stater, finder Bestemmelserne i Artiklerne 7-9 tilsvarende  

 Anvendelse.
Betingelserne for Omstødelse skal dog bedømmes efter den Lov, som  

 var bestemmende for Sagsøgerens Ret til at indgaa ægteskabet, eller hvis  

 Sagen rejses mod begge Ægtefæller, efter en af de Love, som var bestemmende  

 for deres Ret til at indgaa Ægteskabet.
II.
Adoption.
 Artikel 11.
 Vil en Statsborger i en af de kontraherende Stater, som er bosat i en af  

 disse, adoptere en Person, der har Statsborgerret i en af Staterne, skal  

 Tilladelsen søges i den Stat, hvor Adoptanten er bosat.
 Artikel 12.
 Ved Afgørelsen af Ansøgningen anvendes i hver Stat den der gældende Lov.  

 Er den, som skal adopteres, under 18 Aar, og er han bosat i den Stat, hvor  

 han har Statsborgerret, maa Ansøgning dog ikke bevilges i en anden Stat,  

 forinden vedkommende Børnetilsynsmyndighed i Statsborgerlandet har haft  

 Adgang til at ytre sig.
 Artikel 13.
 Spørgsmaal om Ophævelse af Adoptivforhold, som bestaar mellem Statsborgere  

 i de kontraherende Stater, og som er stiftet i en af disse, afgøres i den  

 Stat, hvor Adoptanten er bosat, eller, hvis han ikke har Bopæl i nogen af de  

 kontraherende Stater, i den Stat, hvor Adoptivbarnet er bosat.
 Ved Afgørelsen anvendes i hver Stat den der gældende Lov.
III.
Værgemaal.
 Artikel 14.
 Værgemaal for mindreaarig Statsborger i en af de kontraherende Stater, som  

 er bosat i en af de andre, hører under Myndighederne i sidstnævnte Stat,  

 medmindre Værgemaal allerede udøves i en af de andre Stater ved født eller  

 beskikket Værge.
 Det samme gælder om Umyndiggørelse og Værgemaal for en umyndiggjort.
 Artikel 15.
 Midlertidig Værge kan beskikkes, og andre midlertidige Foranstaltninger  

 kan træffes i enhver af Staterne.
 Artikel 16.
 De Afgørelser, som omhandles i Artiklerne 14 og 15, træffes i hver Stat  

 efter der gældende Lov.
 Artikel 17.
 Om Umyndighedens Virkninger i formueretlig Henseende og om Værgens  

 Beføjelser gælder Loven i den Stat, hvor Værgemaalet udøves.
 Denne Bestemmelse gælder ikke Evnen til at indgaa Veksel- eller  

 Checkforpligtelser.
 Artikel 18.
 Et Værgemaal kan efter Forhandling mellem vedkommende Ministerier  

 overføres til en af de andre Stater, saafremt den umyndige har bosat sig der,  

 eller det af andre Grunde findes hensigtsmæssigt.
 Artikel 19.
 Spørgsmaal om Ophævelse af Umyndiggørelse, som er besluttet i en af de  

 kontraherende Stater, skal, hvis den umyndiggjorte er Statsborger i en af  

 disse, afgøres i den Stat, hvor Værgemaalet udøves.
 Ved Afgørelsen anvendes i hver Stat den der gældende Lov.
 Artikel 20.
 Bliver en statsborger i en af de kontraherende Stater umyndiggjort i en af  

 de andre, eller bliver Umyndiggørelsen ophævet, skal der uden Ophold sendes  

 Meddelelse til vedkommende Ministerium i den Stat, hvor han har  

 Statsborgerret.
 Artikel 21.
 Bestemmelserne i Artiklerne 17, 19, og 20 finder tilsvarende Anvendelse,  

 naar en Statsborger i en af de kontraherende Stater, der er bosat i Danmark  

 og ikke allerede er umyndiggjort i en af Staterne, sættes under Lavværgemaal  

 i Danmark.
 Dette Værgemaal er ikke til Hinder for Umyndiggørelse i en af de andre  

 Stater, hvor vedkommende bosætter sig.
 IV: Almindelige Bestemmelser.
 Artikel 22.
 Administrative og retskraftige judicielle Afgørelser, som i en af Staterne  

 er udfærdiget i Overensstemmelse med Artiklerne 5, 7, 8, 10, 11, 13, 14, 15,  

 19 eller 21, skal have Gyldighed i de andre Stater uden særlig Stadfæstelse  

 og uden prøvelse af Afgørelsens Rigtighed eller dens Forudsætninger med  

 Hensyn til Bopæl eller Statsborgerret i den ene eller den anden af de  

 kontraherende Stater.
 Artikel 23.
 Denne Konvention skal ratificeres, og Ratifikationerne udveksles i  

 Stockholm, saasnart ske kan.
 Konventionen træder i Kraft den 1. Januar eller den 1, Juli, som følger  

 efter Udvekslingen af Ratifikationerne.
 Enhver af Staterne kan i Forhold til hver af de andre opsige Konventionen  

 med en Frist af 6 Maaneder til Ophør en 1. Januar eller en 1. Juli.
 Til Bekræftelse heraf har de respektive befuldmægtigede undertegnet  

 nærværende Konvention og forsynet den med deres Segl.
 Udfærdiget i Stockholm, i et Eksemplar paa hvert af følgende Sprog: Dansk,  

 Finsk, Islandsk, Norsk og Svensk og for det svenske Sprogs Vedkommende i to  

 Tekster, en for Finland og en for Sverige, den 6. Februar 1931.
 ERIK SCAVENIUS.
(L.
S.) Slutprotokol.
 I Forbindelse med Undertegnelsen i Dag af Konventionen mellem Danmark,  

 Finland, Island, Norge og Sverige indeholdende internationalprivatretlige  

 Bestemmelser om Ægteskab, Adoption og Værgemaal har de befuldmægtigede for de  

 kontraherende Stater afgivet følgende Erklæring:
 Der bestaar Enighed mellem de kontraherende Stater om:
 Stockholm, den 6. Februar 1931.
 ERIK SCAVENIUS.
(L.
S.) Notevekslinger i Tilslutning til Konventionen af 6. Februar 1931,  

 indeholdende international-privatretslige Bestemmelser om Ægteskab, Adoption  

 og Værgemaal.
 1.
 Noteveksling med Sverige af 6. Februar 1931.
 a.
Stockholm, den 6. Februar 1931 KGL.
DANSK GESANDTSKAB.
 Herr Baron.
 I forbindelse med Undertegnelsen i Dag af Konventionen mellem Danmark,  

 Finland, Island, Norge og Sverige, indeholdende internationalprivatretlige  

 Bestemmelser om Ægteskab, Adoption og Værgemaal, har jeg den Ære, efter  

 Ordre, at afgive følgende Tilsagn:
 Den kgl. danske Regering giver herved Afkald paa at meddele Dispensation  

 efter § 13, 1. Stykke, i Lov Nr. 276 af 30. Juni 1922 om Ægteskabs Indgaaelse  

 og Opløsning i Tilfælde, hvor nogen af Parterne er Statsborger i Sverige.
 Modtag, Herr Baron, Forsikringen om min mest udmærkede Højagtelse.
 ERIK SCAVENIUS.
Hans Excellence Herr Udenrigsminister Baron Fr.
Ramel, Det Kgl. svenske Udenrigsdepartement.
 2.
 Noteveksling med Finland af 9. Juni 1931.
 a.
Helsingfors, den 9. Juni 1931 KGL.
DANSK GESANDTSKAB.
 Herr Udenrigsminister.
 I Forbindelse med Afsluttelsen af den i Stockholm den 6. Februar 1931  

 undertegnede Konvention mellem Danmark, Finland, Island, Norge og Sverige,  

 indeholdende internationalprivatretlige Bestemmelser om Ægteskab, Adoption og  

 Værgemaal, har jeg den Ære efter min Regerings Ordre af afgive Følgende  

 Tilsagn:
 Den Kgl. danske Regering forpligter sig herved til ikke at meddele finsk  

 Statsborger Dispensation til at indgaa Ægteskab med en Person, som har været  

 gift med hans Slægtning i ret op- eller nedstigende Linie.
 Modtag, Herr Udenrigsminister, Forsikringen om min mest udmærkede  

 Højagtelse.
F.
LERCHE.
Højvelbaarne Herr Udenrigsminister, Baron Yrjø-Koskinen, Helsingfors 3.
Noteveksling med Sverige af 22. december 1931 a.
KGL.
DANSK GESANDTSKAB.
 Stockholm, den 22. December 1931.
 Herr Baron.
 I Note af Dags Dato har Deres Excellence i Forbindelse med Deponeringen af  

 Ratifikationsdokumenterne til den i Stockholm den 6. Februar 1931  

 undertegnede Konvention mellem Danmark, Finland, Island, Norge og Sverige,  

 indeholdende international-privatretlige Bestemmelser om Ægteskab, Adoption  

 og Værgemaal forespurgt, om den Kgl. danske Regering er enig med den Kgl.  

 svenske Regering i, at den mellem Danmark og Sverige under 5. Oktober 1907 (*  

 1) indgaaende gensidig Anerkendelse af Ægteskabsattester skal ophøre at gælde  

 samtidig med ovennævnte Konventions Ikrafttrædelse, men at den dansk-svenske  

 Deklaration af 27. November 1909 angaaende Ægteforeningers Indgaaelse i visse  

 Tilfælde for diplomatiske og konsulære Embedsmænd skal forblive bestaaende  

 efter Konventionens Ikrafttrædelse.
 I Besvarelse heraf har jeg den Ære efter min Regerings Ordre at meddele,  

 at den Kgl. danske Regering er enig med den Kgl. svenske Regering i:
at den mellem Danmark og Sverige under 5. Oktober 1907 indgaaede  

 Overenskomst om Udstedelsen af Attester til Brug ved deres Undersaatters  

 Indgaaelse af ægteskab i det andet Land ophæves ved Konventionens  

 Ikrafttrædelse, samt at den dansk-svenske Deklaration af 27. November 1909 angaaende  

 ægteforeningers Indgaaelse for diplomatiske og konsulære Embedsmænd forbliver  

 bestaaende efter Konventionens Ikrafttrædelse.
 Den Kgl. danske Regering er endvidere enig med den Kgl. svenske Regering  

 i, at Deres Excellences ovennævnte Note af Dags Dato tillige med nærværende  

 Note udgør den mellem de to Regeringer i den omhandlede henseende trufne  

 Aftale.
 Modtag, Herr Baron, Forsikringen om min mest udmærkede Højagtelse.
 ERIK SCAVENIUS.
Hans Excellence Herr Udenrigsminister Baron Fr.
Ramel, Det Kgl. svenske Udenrigsdepartement.
 Konventionen med tilhørende Slutprotokol ratificeret af Danmark 19.  

 November 1931. Samtlige Ratifikationer deponeret i det svenske  

 Udenrigsministeriums Arkiv den 22. December 1930. I Kraft fra 1. Januar 1932.
Bekendtgjort af Justitsministeriet ved Bkg.
Nr. 323 af 28. December 1931  

 (Lovtid.
A, pag. 1983). Jfr.
Justitsministeriets bekendtgørelser Nr. 279, 282  

 og 284 af 11. November 1931 og Anordningerne Nr. 325 og 327 af 30. December  

 1931 (Lovtid.
A, pag. 1843, 1845, 1846, 2019 og 2021).
Registreret af Folkeforbundets Sekretariat 20. januar 1932 under Nr. 2877  

 i Sekretariatets officielle Traktatregister (Soc. des Nat., Recueil des  

 Traites, vol.
CXXVI, 121).
De to Notevekslinger med Sverige registreret 23. januar 1932,  

 Notevekslingen med Finland 17. Februar 1932, som Tillæg til Nr. 2877 (Soc.  

 des Nat., Recueil des Traites, vol.
CXXVI, 150, 151 og 155).
(* 1) Bkg.
Nr. 213 af 19. Oktober 1907 (Lovtid.
A, pag. 805).
