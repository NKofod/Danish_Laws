Bekendtgørelse om ændring af bekendtgørelse om fælles ledelse  

 for flere folkeskoler § 1 I bekendtgørelse nr. 500 af 13. juni 2003 om fælles  

 ledelse for flere folkeskoler foretages følgende ændringer:
 1.  


  

 Indledningen  

  

 affattes således:
»I medfør af § 24, stk. 3, i lov om folkeskolen, jf.  

 lovbekendtgørelse nr. 870 af 21. oktober 2003, fastsættes:« 2.  

  

 I  

  

 § 2  

  

 indsættes efter stk. 2 som nyt  

 stykke:
»  

 Stk. 3.  

  

 Hvis  

 kommunalbestyrelsen beslutter at oprette en fælles skolebestyrelse i en  

 valgperiode, jf. lovens § 42, stk. 8, afgår de valgte skolebestyrelser på det  

 tidspunkt, hvor den nyvalgte fælles skolebestyrelse i henhold til  

 kommunalbestyrelsens beslutning skal tiltræde for resten af de afgående  

 skolebestyrelsers valgperiode.
Kommunalbestyrelsen træffer beslutning om  

 tidspunktet for afholdelse af valg til den fælles skolebestyrelse, der i  

 øvrigt  

 afholdes efter reglerne i bekendtgørelse om valg af forældrerepræsentanter  

 til  

 skolebestyrelser i folkeskolen, jf. dog stk. 2, 1. pkt.« Stk. 3-4 bliver herefter stk. 4-5.
 3.  


  

 § 2, stk. 3, 1. pkt.  

  

 , der bliver stk. 4,  

 1. pkt., affattes således:
»Kommunalbestyrelsen kan beslutte, at der oprettes en  

 uformel lokal dialogkreds ved hver af de skoler, der omfattes af den fælles  

 skolebestyrelse.« § 2 Bekendtgørelsen træder i kraft den 22. marts 2004.
