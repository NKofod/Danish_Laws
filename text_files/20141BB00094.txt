Betænkning afgivet af Udvalget for Forretningsordenen den 10. marts 2015 Betænkning og indstilling fra Udvalget for Forretningsordenen om Folketingets samtykke i henhold til grundlovens § 57 (Vedrørende Thomas Danielsen) I brev af 4. marts 2015 til Folketingets formand har justitsministeren anmodet om Folketingets samtykke til, at der rejses tiltale mod medlem af Folketinget Thomas Nolsøe Danielsen for overtrædelse af færdselsloven.
I henhold til forretningsordenens § 25, næstsidste punktum, jf. grundlovens § 57, har Folketingets formand henvist anmodningen til udvalget.
 Justitsministerens brev og en af ministeriet udarbejdet notits om sagen samt Rigsadvokatens brev med politidirektørens og statsadvokatens indstillinger optrykkes som bilag til betænkningen.
Indstilling Udvalget  indstiller, at Folketinget giver samtykke til, at justitsminsterens anmodning imødekommes.
Mogens Lykketoft (S) fmd.
Bertel Haarder (V) nfmd.
Pia Kjærsgaard (DF) Lone Loklindt (RV) Per Clausen (EL) John Dyrby Paulsen (S) Karen J.
Klint (S) Ole Hækkerup (S) Leif Lahn Jensen (S) Torben Hansen (S) Camilla Hersom (RV) Jonas Dahl (SF) Stine Brix (EL) Birthe Rønn Hornbech (V) Kristian Jensen (V) Flemming Damgaard Larsen (V) Hans Christian Schmidt (V) Søren Espersen (DF) Peter Skaarup (DF) Simon Emil Ammitzbøll (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
