Bekendtgørelse  

 om et skibsfinansieringsinstituts anmeldelse af særligt dækkede obligationer  

 til Finanstilsynet I medfør af § 5, stk. 4, nr. 1, og § 14, stk. 2, i lov om  

 et skibsfinansieringsinstitut, jf. lovbekendtgørelse nr. 745 af 19. juni  

 2005,  

 som er ændret ved lov nr. 577 af 6. juni 2007, fastsættes:
 § 1.  

  

 Bekendtgørelsen finder anvendelse på et skibsfinansieringsinstitut, jf. lov  

 om  

 et skibsfinansieringsinstitut, der udsteder særligt dækkede obligationer.
 § 2.  

  

 Når  

 økonomi- og erhvervsministeren har givet tilladelse, kan instituttet foretage  

 udstedelse af særligt dækkede obligationer.
 Stk. 2.  

  

 Et institut, jf.  

 § 1, der har tilladelse til at udstede særligt dækkede obligationer, skal  

 senest samme dag, hvor der for første gang skal ske udstedelse i en nyåbnet  

 ISIN-kode, fondskode eller anden entydig identifikationskode, anmelde dette  

 til  

 Finanstilsynet.
 Stk. 3.  

  

 Når en obligationsudstedelse,  

 jf. stk. 1, er færdigamortiseret, skal instituttet straks anmelde dette til  

 Finanstilsynet.
 § 3.  

  

 Overtrædelse  

 af § 2, stk. 2 og 3, straffes med bøde.
 Stk. 2.  

  

 Der kan pålægges  

 et skibsfinansieringsinstitut strafansvar efter reglerne i straffelovens 5.  

 kapitel.
 § 4.  

  

 Bekendtgørelsen træder i kraft  

 den 1. juli 2007.
