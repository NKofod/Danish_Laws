Bekendtgørelse om EØF-typegodkendelse og -verifikation  

1) (Fælles bestemmelser om måleinstrumenter samt om  

 måletekniske kontrolmetoder) I medfør af § 11, § 13, stk. 2, § 14  

 og § 16, stk. 1 og stk. 3 i lov om erhvervsfremme, jf.  

 lovbekendtgørelse nr. 992 af 8. december 2003, fastsættes:
Kapitel 1 Afgrænsning og definitioner § 1.  

  

 Ved  

 »medlemsstater« forstås i denne bekendtgørelse EU/EØS-medlemslandene.
 Stk. 2.  

  

 Bekendtgørelsen  

 omhandler under betegnelsen »instrumenter« måleinstrumenter, dele af sådanne  

 måleinstrumenter, supplerende anordninger samt måleanlæg.
 Stk. 3.  

  

 Bekendtgørelsen  

 omhandler ligeledes måleenheder, harmonisering af målemetoder og metoder for  

 måleteknisk kontrol samt eventuelt de til anvendelse heraf nødvendige midler.
 Stk. 4.  

  

 Bekendtgørelsen  

 omhandler ligeledes for så vidt angår varemængden i færdigpakninger,  

 fastsættelsen og fremgangsmåden ved målingen deraf samt den måletekniske  

 kontrol dermed og mærkningen.
 § 2.  

  

 EØF-typegodkendelse,  

 jf. kap. 2, for en instrumenttype meddeles af Den Danske Akkrediterings- og  

 Metrologifond i overensstemmelse med bestemmelser udfærdiget for den  

 pågældende  

 instrumenttype eller af den kompetente måletekniske tjeneste i en anden  

 medlemsstat.
 § 3.  

  

 EØF-førstegangsverifikation,  

 jf. kap. 3, foretages af laboratorier, der af Den Danske Akkrediterings- og  

 Metrologifond er bemyndiget til at udføre verifikation i overensstemmelse med  

 bestemmelser udfærdiget for den pågældende instrumenttype eller af den  

 kompetente måletekniske tjeneste i en anden medlemsstat.
 § 4.  

  

 EØF-typegodkendelse  

 og EØF-førstegangsverifikation har samme retsvirkning her i landet som  

 tilsvarende danske foranstaltninger med hensyn til måleudstyr, der er  

 underkastet obligatorisk måleteknisk kontrol.
 § 5.  

  

 I  

 måletekniske direktiver, som udstedes i tilslutning til denne bekendtgørelse,  

 fastsættes bestemmelser om måletekniske egenskaber, teknisk udførelse,  

 materiale, funktion, nøjagtighed, anvendelsesområde samt afprøvningsmetode  

 for  

 instrumenter, måleenheder, målemetoder og måling af færdigpakninger.
Kapitel 2 EØF-typegodkendelse § 6.  

  

 EØF-typegodkendelse  

 af instrumenter er en godkendelse af disse til EØF-førstegangsverifikation,  

 og  

 såfremt der ikke kræves førstegangsverifikation, en tilladelse til  

 markedsføring og/eller anvendelse heraf.
Fritages en kategori af instrumenter  

 for EØF-typegodkendelse ved specialdirektiv(er), der vedrører den pågældende  

 kategori, er disse instrumenter direkte godkendt til  

 EØF-førstegangsverifikation.
 § 7.  

  

 EØF-typegodkendelse  

 meddeles til ethvert instrument, som opfylder forskrifterne i denne  

 bekendtgørelse og i de specielle bekendtgørelser, som vedrører det pågældende  

 instrument.
Stk. 2.  

  

 Kun  

 fabrikanten eller dennes i Fællesskabet etablerede repræsentant kan ansøge om  

 EØF-typegodkendelse.
Ansøgningen vedrørende en og samme instrumenttype kan  

 kun  

 foretages i en enkelt medlemsstat.
Stk. 3.  

  

 EØF-typeprøvning  

 udføres af et akkrediteret laboratorium i henhold til laboratoriets  

 akkreditering efter DS/EN ISO/IEC 17025, og hvor laboratoriet er akkrediteret  

 af Den Danske Akkrediterings- og Metrologifond (DANAK) eller af et  

 tilsvarende  

 akkrediteringsorgan, som er medunderskriver af EAs (European  

 co-operation for  

 Accreditation) multilaterale aftale om gensidig anerkendelse.
Den Danske  

 Akkrediterings- og Metrologifond kan bemyndige sådanne laboratorier til at  

 modtage ansøgning om, samt udstede attest for, EØF-typegodkendelse.
 § 8.  

  

 Ved  

 ansøgning om og meddelelse af EØF-typegodkendelse følges reglerne i bilag 1,  

 nr. 1 og 2, samt forskrifterne for den pågældende instrumenttype.
§ 9.  

  

 Ændringer  

 i eller tilføjelser til en godkendt instrumenttype kræver en supplerende  

 EØF-typegodkendelse, hvis ændringen eller tilføjelsen har eller kan have  

 indflydelse på instrumentets måleresultater eller på dets normale  

 anvendelsesbetingelser.
Den supplerende typegodkendelse skal søges hos den  

 samme måletekniske tjeneste, som har udstedt typegodkendelsen.
 Stk. 2.  

  

 I stedet  

 for tillæg til den oprindelige EØF-typegodkendelsesattest gives der  

 imidlertid  

 ny EØF-typegodkendelse for den ændrede type, såfremt denne er ændret efter at  

 denne bekendtgørelse eller den pågældende specielle bekendtgørelse er blevet  

 ændret eller tilpasset på en sådan måde, at den ændrede type ellers kun kunne  

 godkendes i henhold til de nye bestemmelser.
 § 10.  

  

 I  

 en EØF-typegodkendelse for en supplerende anordning fastsættes:
 1)  

 	  

    

 De  

 instrumentkonstruktioner, den supplerende anordning må tilsluttes eller  

 indbygges i.
 2)  

 	  

    

 De almindelige  

 betingelser for den samlede funktion af instrumentet med den supplerende  

 anordning, for hvilke det er godkendt.
§ 11.  

  

 Fører  

 EØF-typeprøvningen til et tilfredsstillende resultat for et instrument,  

 udstedes attest herom til ansøgeren.
Denne har pligt til at anbringe  

 attestens  

 godkendelsesmærke på alle instrumenter, der er i overensstemmelse med den  

 godkendte konstruktion, såfremt dette foreskrives i bestemmelserne for den  

 pågældende instrumenttype, eller såfremt EØF-førstegangsverifikation ikke er  

 foreskrevet for den pågældende instrumenttype.
I alle andre tilfælde har  

 ansøgeren ret til at anbringe godkendelsesmærket på instrumenterne.
 Stk. 2.  

  

 Med hensyn  

 til attester, godkendelsesmærker, deponering af en instrumentmodel og  

 bekendtgørelse af EØF-typegodkendelse følges reglerne i bilag 1, nr. 3, 4, 5  

 og  

 6.
§ 12.  

  

 EØF-typegodkendelsen  

 gælder i 10 år.
Dens gyldighed kan forlænges for ti år ad gangen.
Antallet af  

 instrumenter, der kan fremstilles i overensstemmelse med den godkendte type,  

 er  

 ikke begrænset.
Forlænges gyldigheden af en EØF-typegodkendelse ikke, gælder  

 den dog fortsat for de EØF-godkendte instrumenter, der allerede er i brug.
 Stk. 2.  

  

 EØF-typegodkendelser,  

 som er udstedt på grundlag af forskrifter i denne bekendtgørelse og i en  

 specialbekendtgørelse, kan ikke forlænges efter den dato, hvor en ændring  

 eller  

 tilpasning af disse fællesskabsforskrifter er trådt i kraft, såfremt disse  

 EØF-typegodkendelser ikke ville kunne udstedes på grundlag af disse nye  

 forskrifter.
Stk. 3.  

  

 For  

 instrumenter, der ikke kan opnå godkendelse eller forlængelse i henhold til  

 stk. 1, kan Den Danske Akkrediterings- og Metrologifond udstede en  

 begrænset godkendelse eller forlængelse.
Godkendelsen kan indeholde  

 begrænsning  

 af gyldighedstiden, af antallet af godkendte instrumenter, af  

 anvendelsesområdet samt forpligtelse til at meddele Den Danske  

 Akkrediterings-  

 og Metrologifond installationsstedet i det enkelte tilfælde.
Stk. 4.  

  

 Ved  

 anvendelse af en ny teknik, som ikke er beskrevet i en bestemmelse i henhold  

 til § 5, kan Den Danske Akkrediterings- og Metrologifond efter  

 forudgående  

 høring af de øvrige medlemsstater udstede en EØF-typegodkendelse med  

 begrænset  

 virkning.
Godkendelsen kan indeholde begrænsninger, jf. stk. 3, og  

 særlige  

 betingelser med hensyn til den anvendte teknik.
En sådan godkendelse kan dog  

 kun udstedes, når de i bestemmelserne for den pågældende instrumenttype  

 fastsatte maksimale tolerancer ikke overskrides.
Godkendelsens  

 gyldighedsperiode er begrænset til højst to år, men kan forlænges med  

 yderligere tre år.
 § 13.  

  

 Kræves  

 der ikke EØF-typegodkendelse for en instrumenttype, der opfylder  

 forskrifterne  

 i de for den pågældende instrumenttype udstedte bestemmelser, jf. § 5,  

 kan  

 sådanne instrumenter af fabrikanten forsynes med et særligt mærke i henhold  

 til  

 bilag 1, nr. 3.3.
 § 14.  

  

 En  

 EØF-typegodkendelse kan tilbagekaldes, når instrumenterne ikke er i  

 overensstemmelse med den godkendte konstruktion eller de herom udstedte  

 bestemmelser, jf. § 5, eller når de i godkendelsesattesten eller de i  

 § 12, stk. 2 og 3, nævnte måletekniske krav ikke overholdes.
 Stk. 2.  

  

 EØF-typegodkendelse  

 tilbagekaldes af Den Danske Akkrediterings- og Metrologifond, såfremt  

 instrumenter af den godkendte konstruktion ved anvendelsen udviser en fejl af  

 generel karakter, der gør dem uegnede til deres formål.
Stk. 3.  

  

 Når de i  

 stk. 2 nævnte forhold er konstateret, kan salg og anvendelse af  

 instrumentet indtil videre forbydes.
Det samme gælder for instrumenter, for  

 hvilke der ikke kræves EØF-førstegangsverifikation, når fabrikanten, efter at  

 påtale har fundet sted, ikke har tilvejebragt overensstemmelse med den  

 godkendte konstruktion eller med de derom meddelte bestemmelser, jf.  

 § 5.
Kapitel 3 EØF-førstegangsverifikation § 15.  

  

 EØF-førstegangsverifikation  

 består i afprøvning og bekræftelse af et nyt eller renoveret instruments  

 overensstemmelse med den typegodkendte konstruktion og/eller de i henhold til  

 § 5 fastsatte bestemmelser; denne verifikation markeres med  

 EØF-verifikationsstemplet, jf. § 17.
 Stk. 2.  

  

 Denne  

 EØF-førstegangsverifikation af instrumenter kan i de tilfælde, som er nævnt i  

 de specielle bekendtgørelser, og på de deri omhandlede betingelser, foretages  

 på anden vis end ved enhedsverifikation.
 Stk. 3.  

  

 EØF-førstegangsverifikation,  

 udføres af laboratorier, som er særligt bemyndiget hertil af Den Danske  

 Akkrediterings- og Metrologifond, og som har den fornødne akkreditering fra  

 Den  

 Danske Akkrediterings- og Metrologifond (DANAK) eller fra et tilsvarende  

 akkrediteringsorgan, som er medunderskriver af EAs multilaterale aftale  

 om  

 gensidig anerkendelse.
 Stk. 4.  

  

 Forudsætningen  

 for EØF-førstegangsverifikation er, at fabrikanten dokumenterer, at  

 instrumenterne besidder de måletekniske egenskaber og opfylder de tekniske  

 forskrifter om udførelse og funktion, der er nærmere fastlagt i  

 bestemmelserne  

 for den pågældende instrumenttype, jf. § 5.
 Stk. 5.  

  

 Instrumenter,  

 der er forsynet med stemplet for EØF-førstegangsverifikation, er godkendt til  

 salg og anvendelse indtil det tidspunkt, der særligt måtte være blevet  

 fastlagt  

 i bestemmelserne herom, jf. § 5, dog mindst indtil udgangen af året  

 efter  

 det år, hvor stemplet for EØF-førstegangsverifikation er blevet anbragt.
 § 16.  

  

 Når  

 et instrument indleveres til EØF-førstegangsverifikation, undersøges, om  

 instrumentet tilhører en kategori, der ikke kræver EØF-typegodkendelse og,  

 såfremt dette er tilfældet, om det er i overensstemmelse med de forskrifter  

 om  

 teknisk udførelse og funktion, der er fastlagt i de særlige bestemmelser  

 herom,  

 jf. § 5. Endvidere undersøges, om instrumentet har fået tildelt  

 EØF-typegodkendelse, og, såfremt dette er tilfældet, om det er i  

 overensstemmelse med den godkendte type.
 Stk. 2.  

  

 Afprøvningen  

 gennemføres i øvrigt efter de herom fastsatte regler, jf. § 5.
 § 17.  

  

 Er  

 resultatet af afprøvningen af et instrument i henhold til § 16 og i  

 henhold til bilag 2, nr. 1 og 2, tilfredsstillende, anbringes EØF-stemplet  

 for  

 den delvise eller fuldstændige EØF-førstegangsverifikation i henhold til  

 bilag  

 2, nr. 3, på instrumentet.
 Stk. 2.  

  

 Modeller og  

 beskrivelser af stemplet er angivet i bilag 2, nr. 3.
 § 18.  

  

 Det  

 er forbudt at anbringe stempler eller påskrifter, der kan medføre forveksling  

 med EØF-mærker eller EØF-stempler, på instrumenter, der ikke opfylder denne  

 bekendtgørelses bestemmelser.
Kapitel 4 Kontrol af ibrugværende instrumenter § 19.  

  

 Når  

 ibrugværende EØF-stemplede eller -mærkede instrumenter afprøves, og der ikke  

 i  

 de for den pågældende instrumenttype udstedte bestemmelser er fastsat regler  

 for afprøvning og brugstolerancer, anvendes de i øvrigt her i landet gældende  

 forskrifter for tilsvarende udstyr.
 § 20.  

  

 Her  

 i landet ibrugværende instrumenter, der er forsynet med EØF-stempel eller  

 -mærke, omfattes med hensyn til overskridelse af foreskrevne brugstolerancer  

 af  

 de i øvrigt for kontrolpligtige instrumenter gældende regler.
Kapitel 5 Anke, straf m.v.
 § 21.  

  

 Afgørelser,  

 hvorved EØF-typegodkendelse afslås, ikke forlænges eller tilbagekaldes, eller  

 ved hvilke EØF-førstegangsverikation afslås, eller salg eller anvendelse af  

 et  

 instrument forbydes, skal nøje begrundes over for rekvirenten.
 § 22.  

  

 Den  

 Danske Akkrediterings- og Metrologifonds afgørelser i henhold til denne  

 bekendtgørelse kan indbringes for Sikkerhedsstyrelsen.
 Stk. 2.  

  

 Sikkerhedsstyrelsens  

 afgørelser kan ikke indbringes for anden administrativ myndighed.
 § 23.  

  

 Den  

 Danske Akkrediterings- og Metrologifond kan kræve meddelt alle sådanne  

 oplysninger, som skønnes nødvendige for udøvelse af opgaver i henhold til  

 denne  

 bekendtgørelse.
 § 24.  

  

 Medmindre  

 højere straf er forskyldt efter anden lovgivning, straffes med bøde den, der  

 i  

 forbindelse med en afgørelse afgiver urigtige eller vildledende oplysninger  

 eller fortier oplysninger af betydning for sagen.
 Stk. 2.  

  

 Overtrædelse  

 af §§ 11, 14 og 18 straffes med bøde.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 6 Ikrafttrædelse m.v.
 § 25.  

  

 Bekendtgørelsen  

 træder i kraft den 1. januar 2004.
 Stk. 2.  

  

 Samtidig  

 ophæves bekendtgørelse nr. 154 af 10. marts 1995 om EØF-typegodkendelse og  

 -verifikation, idet dog de i henhold til denne bekendtgørelse udstedte  

 godkendelser vedbliver at have gyldighed, indtil de udløber eller  

 tilbagekaldes.
 § 26.  

  

 Bekendtgørelsen  

 gælder ikke for Færøerne og Grønland.
Sikkerhedsstyrelsen, den 15. december  

 2003 Søren Krøigaard /Susanne Rosbach Bilag 1 EØF-typegodkendelse 1. Ansøgning om EØF-godkendelse 1.1. Ansøgning og korrespondance skal være affattet på det  

 officielle sprog i den stat, i hvilken ansøgningen indgives.
 Denne medlemsstat kan kræve, at vedlagte dokumenter ligeledes er  

 affattet på dette officielle sprog.
 Ansøgeren skal samtidig tilsende hver medlemsstat et eksemplar af  

 sin ansøgning.
 1.2. Ansøgningen skal indeholde følgende oplysninger:
  

 	  

    

 fabrikantens eller  

 firmaets, den befuldmægtigedes eller ansøgerens navn og adresse,   

 	  

    

 måleinstrumentets  

 kategori,   

 	  

    

 påtænkt anvendelse,   

 	  

    

 måletekniske data,   

 	  

    

 eventuel  

 handelsbetegnelse eller typebetegnelse.
 1.3. Sammen med ansøgningen skal i to eksemplarer vedlægges de  

 dokumenter, der er nødvendige for dens behandling, særlig:
 1.3.1. en beskrivelse af:
  

 	  

    

 instrumentets  

 udførelse og funktion,   

 	  

    

 anordninger, der  

 garanterer en sikker funktion,   

 	  

    

 regulerings- og  

 justeringsindretninger,   

 	  

    

 stederne for  

 anbringelse af:
  

 	  

    

 verifikationsstemplet,   

 	  

    

 (eventuel)  

 plombering.
 1.3.2. Samlingstegning for instrumentet samt eventuelt  

 detailtegninger af vigtige konstruktionsdele.
 1.3.3. Principdiagram samt eventuelt en fotografisk gengivelse.
 1.4. Er der allerede meddelt nationale godkendelser, skal sådanne  

 vedlægges ansøgningen.
2. EØF-godkendelsesprøve 2.1. EØF-godkendelsesprøven består af:
 2.1.1. En gennemgang af konstruktionsdokumenterne og en prøvning  

 af de måletekniske data foretaget på et akkrediteret laboratorium eller på  

 produktions-, leverings- eller installationsstedet.
 2.1.2. En gennemgang alene af de indleverede dokumenter, når de  

 måletekniske data kendes i enkeltheder.
2.2. Afprøvningen omfatter hele instrumentets funktion under  

 normale anvendelsesbetingelser.
Under disse betingelser skal instrumentet  

 bevare de krævede måletekniske egenskaber.
 2.3. Art og omfang af afprøvningen i henhold til nr. 2.1.  

 fastsættes i de for den pågældende instrumenttype udstedte bestemmelser.
 2.4. Det laboratorium, som udfører godkendelsesprøven (typeprøvningen)  

 kan kræve, at ansøgeren stiller de normalinstrumenter samt det kvalificerede  

 personale, som måtte være nødvendigt ved prøvens gennemførelse, til dets  

 rådighed.
3. EØF-godkendelsesattest og godkendelsesmærke 3.1. EØF-godkendelsesattesten angiver resultaterne af  

 konstruktionsprøvningen og fastsætter de øvrige krav, der skal overholdes.  

 Der  

 skal vedlægges beskrivelser, tegninger og diagrammer, der er nødvendige til  

 identifikation af konstruktionen og til forklaring af funktionen.  

 Godkendelsesmærket i henhold til § 11 i denne bekendtgørelse har form af  

 et stiliseret E.
Dette mærke indeholder:
  

 	  

    

 i den øverste del  

 kendingsbogstavet for den stat, der tildeler godkendelsen (A for Østrig, B  

 for  

 Belgien, DK for Danmark, D for Tyskland, F for Frankrig, FI for Finland, EL  

 for  

 Grækenland, I for Italien, IRL for Irland, IS for Island, L for Luxembourg, N  

 for Norge, NL for Nederlandene, E for Spanien, P for Portugal, S for Sverige,  

 UK for Det forenede Kongerige Storbritannien og Nordirland) samt de to sidste  

 cifre i godkendelsesåret;   

 	  

    

 i den nederste del  

 en betegnelse, der fastsættes af den kompetente måletekniske tjeneste  

 (kendingsnummer). Et eksempel på dette godkendelsesmærke findes under nr.  

 6.1.
3.2. Ved en begrænset EØF-godkendelse suppleres dette mærke ved,  

 at der foran det stiliserede E anbringes et P af samme størrelse.
Et eksempel  

 på dette godkendelsesmærke findes under nr. 6.2.
3.3. Det mærke, der er nævnt i § 13 i denne bekendtgørelse,  

 svarer til et EØF-godkendelsesmærke, hvori det stiliserede E er erstattet med  

 sit spejlbillede symmetrisk om en lodret akse.
Et eksempel på dette  

 godkendelsesmærke findes under nr. 6.3.
3.4. Mærket i henhold til § 11 i denne bekendtgørelse for de  

 tilfælde, hvor et instrument er fritaget for EØF-verifikation, svarer til et  

 EØF-godkendelsesmærke omskrevet med en sekskant.
Et eksempel på dette mærke  

 findes under nr. 6.4.
3.5. De i foranstående punkter nævnte mærker, der er anbragt af  

 fabrikanten i henhold til bestemmelserne i denne bekendtgørelse, skal på  

 ethvert måleinstrument og enhver supplerende anordning, der indleveres til  

 verifikation, være anbragt på et synligt sted, være let læselige og må ikke  

 kunne slettes.
Er der tekniske vanskeligheder forbundet med anbringelsen, kan  

 der dispenseres herfor i de for den pågældende instrumenttype udstedte  

 bestemmelser, eller sådan dispensation kan indrømmes efter aftale med  

 medlemsstaternes måletekniske tjenester.
4. Deponering af instrumentmodel I de i bestemmelserne for de pågældende instrumenttyper nævnte  

 tilfælde kan Den Danske Akkrediterings- og Metrologifond, når det anses for  

 påkrævet, bestemme, at der deponeres en model af den godkendte  

 måleinstrumentkonstruktion.
I stedet for denne instrumentmodel kan Den Danske  

 akkrediterings- og Metrologifond også bestemme, at der deponeres dele af  

 måleinstrumentet, prototyper, eller tegninger, hvilket i så fald angives på  

 EØF-godkendelsesattesten.
5. Godkendelsens bekendtgørelse 5.1. EØF-typegodkendelserne og EØF-typegodkendelserne med  

 begrænset virkning bekendtgøres i et særtillæg til De Europæiske  

 Fællesskabers  

 Tidende.
Det samme gælder for godkendelsen af supplerende anordninger til  

 instrumenter.
 5.2. På tidspunktet for meddelelsen til den interesserede  

 tilsendes der Kommissionen og de andre medlemsstater genparter af  

 godkendelsesattesterne; efter ønske kan disse også få genparter af  

 prøvningsrapporterne.
 5.3. Tilbagekaldelse af en EØF-typegodkendelse samt andre  

 meddelelser om EØF-typegodkendelsens omfang og gyldighed sker ligeledes i  

 overensstemmelse med fremgangsmåden i henhold til nr. 5.1. og 5.2.
 5.4. En medlemsstat, der afviser en EØF-typegodkendelse,  

 underretter de øvrige medlemsstater og Kommissionen herom.
6. Mærker med relation til EØF-typegodkendelser 6.1. Mærke for EØF-typegodkendelse:
 Eksempel:
 EØF-typegodkendelse, udstedt af Physikalisch-technische  

 Bundesanstalt (PTB) i Forbundsrepublikken Tyskland i 1971 (jf. nr. 3.1.,  

 første  

 led). EØF-typegodkendelsens kendingsnummer (jf. nr. 3.1., andet led).
 6.2. Mærke for EØF-typegodkendelse med begrænset virkning (jf. nr.  

 3.2.):
 Eksempel:
 EØF-typegodkendelse med begrænset virkning, udstedt af  

 Physikalisch-technische Bundesanstalt i Forbundsrepublikken Tyskland i 1971.  

 Kendingsnummeret for EØF-typegodkendelsen med begrænset virkning.
 6.3. Mærke for fritagelse for EØF-typegodkendelse (jf. nr. 3.3.):
 Eksempel:
 6.4. Mærke for typegodkendelse i tilfælde af, at  

 instrumentet er fritaget for førstegangsverifikation (jf. nr. 3.4.):
 Eksempel:
 EØF-typegodkendelse, udstedt af Physikalisch-technische  

 Bundesanstalt i Forbundsrepublikken Tyskland i 1971. EØF-typegodkendelsens  

 kendingsnummer.
Bilag 2 EØF-førstegangsverifikation 1. Almindeligt 1.1. EØF-førstegangsverifikation kan gennemføres i et eller flere  

 afsnit (i almindelighed to afsnit).
1.2. Under forbehold af de for den pågældende instrumenttype  

 fastsatte bestemmelser; 1.2.1. gennemføres EØF-førstegangsverifikation i et afsnit ved  

 instrumenter, der når de forlader fabrikken, udgør en enhed, dvs. som  

 principielt kan overføres til anvendelsesstedet uden forinden at skilles ad; 1.2.2. gennemføres EØF-førstegangsverifikation i to eller flere  

 afsnit ved instrumenter, hvis korrekte funktion afhænger af installations-  

 eller anvendelsesbetingelserne; 1.2.3. skal det første afsnit af verifikationen navnlig tjene til  

 at sikre instrumentets overensstemmelse med den godkendte konstruktion eller  

 -  

 for instrumenter, der ikke kræver typegodkendelse - med de pågældende  

 forskrifter.
2. Stedet for EØF-førstegangsverifikation 2.1. Er verifikationsstedet ikke fastlagt i bestemmelserne for den  

 pågældende instrumenttype, udføres verifikationen for sådanne instrumenter,  

 som  

 afprøves i et afsnit, på det af det bemyndigede laboratorium hertil bestemte  

 sted.
 2.2. For de instrumenters vedkommende, der afprøves i to eller  

 flere afsnit, udføres verifikationen af det bemyndigede laboratorium eller  

 dettes lokale repræsentant.
 2.2.1. Det sidste verifikationsafsnit finder sted på  

 installationsstedet.
 2.2.2. For de øvrige verifikationsafsnit gælder forskrifterne i  

 nr. 2.1.
2.3. Specielt i sådanne tilfælde, hvor verifikationen foretages på  

 andet sted end ved det bemyndigede laboratorium, kan dette kræve, at  

 ansøgeren   

 	  

    

 stiller de  

 normalinstrumenter samt det prøvningsudstyr og det kvalificerede personale,  

 der  

 kræves til verifikationen, til dets rådighed,   

 	  

    

 forelægger et  

 eksemplar af EØF-godkendelsesattesten.
3. Verifikationsstemplet for  

 EØF-førstegangsverifikation 3.1. Beskrivelse af stemplet for EØF-førstegangsverifikation.
 3.1.1. Under forbehold af bestemmelserne udstedt for den  

 pågældende instrumenttype benyttes til EØF-førstegangsverifikation følgende  

 stempler i henhold til nr. 3.3.:
 3.1.1.1. Det endelige EØF-verifikationsstempel, der består af to  

 mærker:
a.  

 	  

    

 Det første mærke,  

 udført i form af et lille »e«, der   

 	  

    

 i den øverste halvdel  

 bærer kendingsbogstavet for den stat, i hvilken den første verifikation er  

 foretaget (A for Østrig, B for Belgien, DK for Danmark, D for Tyskland, F for  

 Frankrig, FI for Finland, EL for Grækenland, I for Italien, IRL for Irland,  

 IS for  

 Island, L for Luxembourg, N for Norge, NL for Nederlandene, E for Spanien, P  

 for Portugal, S for Sverige, UK for Det forenede Kongerige Storbritannien og  

 Nordirland) samt om nødvendigt et eller to cifre, der angiver en opdeling  

 efter  

 området;   

 	  

    

 i den nederste  

 halvdel bærer kendingsnummeret for den person eller det bemyndigede  

 laboratorium, der har foretaget verifikationen.
 b.  

 	  

    

 Det andet mærke, der  

 består af de to sidste cifre i verifikationsåret i en sekskantet ramme.
3.1.1.2. Stemplet for den delvis gennemførte  

 EØF-førstegangsverifikation, der kun består af det første mærke.
Det tjener  

 også som plomberingsmærke.
 3.2. Stemplernes form og dimensioner.
3.2.1. Form, dimensioner og konturer af bogstaver og tal til  

 stemplerne for EØF-førstegangsverifikation i henhold til nr. 3.1. er bestemt  

 i  

 de bilagte tegninger; de to første tegninger specificerer stemplets  

 enkeltdele,  

 medens den tredje viser et eksempel på stemplets hele udførelse.
De på  

 tegningerne angivne dimensioner er normaliseret i relation til diameteren i  

 den  

 cirkel, der omskriver det lille bogstav »e« og det sekskantede felt.
De  

 faktiske diametre i den omskrevne cirkel i stemplerne er 1,6 mm, 3,2 mm, 6,3  

 mm  

 og 12,5 mm.
 3.2.2. Medlemsstaternes måletekniske tjenester udveksler gensidigt  

 originaltegninger til deres stempler for EØF-førstegangsverifikation udført  

 efter de vedlagte modeltegninger.
 3.3. Stemplernes anbringelse.
 3.3.1. Det endelige EØF-verifikationsstempel anbringes på det  

 hertil bestemte sted på instrumentet, når det er fuldstændigt afprøvet og  

 godkendt som værende i overensstemmelse med EØF-forskrifterne.
3.3.2. EØF-stemplet for del-verifikationen anbringes 3.3.2.1. ved verifikation i flere afsnit på det instrument eller  

 den instrumentdel, der opfylder betingelserne for de afsnit, der ikke er  

 foreskrevet gennemført på anvendelsesstedet, nærmere bestemt hvor  

 stempelskiltets skruer fastgøres eller på et vilkårligt andet sted, der er  

 foreskrevet i bestemmelserne for den pågældende instrumenttype; 3.3.2.2. som plomberingsmærke i alle tilfælde, nærmere bestemt på  

 de i bestemmelserne for den pågældende instrumenttype fastsatte steder 1)  

 Denne bekendtgørelse indeholder bestemmelser, der gennemfører rådsdirektiv  

 71/316/EØF af 26. juli 1971 om tilnærmelse af medlemsstaternes lovgivning med  

 hensyn til fælles bestemmelser om måleinstrumenter samt om måletekniske  

 kontrolmetoder (EF-Tidende 1971, nr.
L 202, s. 1), som ændret ved  

 rådsdirektiverne 72/427/EØF af 19. december 1972 om ændring af Rådets  

 direktiv  

 af 26. juli 1971 om tilnærmelse af medlemsstaternes lovgivning med hensyn til  

 fælles bestemmelser om måleinstrumenter samt om måletekniske kontrolmetoder  

 (EF-Tidende 1972, nr.
L 291, s. 156), 83/575/EØF af 26. oktober 1983 om  

 ændring  

 af direktiv 71/316/EØF om tilnærmelse af medlemsstaternes lovgivning med  

 hensyn  

 til fælles bestemmelser om måleinstrumenter samt om måletekniske  

 kontrolmetoder  

 (EF-Tidende 1983, nr.
L 332, s. 43), 87/354/EØF af 25. juni 1987 om ændring  

 af  

 visse direktiver om tilnærmelse af medlemsstaternes lovgivning om  

 industriprodukter for så vidt angår medlemsstaternes kendingsbogstaver  

 (EF-Tidende 1987, nr.
L 192, s. 43) og 87/355/EØF af 25. juni 1987 om ændring  

 af direktiv 71/316/EØF om tilnærmelse af medlemsstaternes lovgivning med  

 hensyn  

 til fælles bestemmelser om måleinstrumenter samt om måletekniske  

 kontrolmetoder  

 (EF-Tidende 1987, nr.
L 192, s. 46), herefter rådsdirektiverne.
