FORBUNDSREPUBLIKKEN Tysklands ambassade København, den 18. december 1964.
Hr.
Minister, Jeg har den ære under henvisning til de mellem Afdelingen for  

 International Udveksling af officielle publikationer ved  

 »Staatsbibliothek der Stiftung Preussischer Kulturbesitz« i Berlin-  

 Dahlem og Danmarks Institut for International Udveksling af Videnskabelige  

 Publikationer, I.D.E., København, stedfundne forhandlinger om udveksling af  

 stats- og andre offentlige publikationer at foreslå, at regeringen i  

 Forbundsrepublikken Tyskland og regeringen i Kongeriget Danmark afslutter en  

 overenskomst af følgende indhold:
1. Afdelingen for International Udveksling af  

 officielle Publikationer ved »Staatsbibliothek der Stiftung Preussischer  

 Kulturbesitz« i Berlin-Dahlem og Danmarks Institut for International  

 Udveksling af Videnskabelige Publikationer, I.D.E., København, (i det  

 følgende benævnt de to institutioner) vil regelmæssigt levere hinanden et  

 eksemplar af de officielle publikationer, der udgives i de to lande og er til  

 rådighed for udveksling.
Udvekslingen sker på grundlag af desideratalister,  

 de to institutioner tilstiller hinanden.
Disse desideratalister kan fra tid  

 til anden udvides således, at publikationer, man ikke tidligere har ønsket at  

 modtage, eller nye tilkommende publikationer, således f.eks. publikationer  

 fra nyoprettede institutioner, kan inddrages i udvekslingen.
 2. Udvekslingen og forsendelsen foregår direkte gennem  

 de to institutioner.
 3. De to institutioner afholder samtlige omkostninger  

 ved transporten af materiale til det andet land, for så vidt det er muligt at  

 erlægge disse omkostninger ved forsendelsen.
 4. Denne overenskomst griber ikke ind i andre allerede  

 bestående overenskomster mellem enkelte statslige institutioner i de to  

 pågældende lande.
 5. Begge parter kan opsige denne overenskomst med en  

 opsigelsesfrist på 1 år.
 6. Denne overenskomst finder også anvendelse på Landet  

 Berlin, såfremt Forbundsrepublikken Tysklands regering ikke inden 3 måneder  

 efter overenskomstens ikrafttræden afgiver anden erklæring over for  

 Kongeriget Danmarks regering.
 Hvis ovenstående forslag kan godkendes af den danske regering, har jeg den  

 ære at foreslå, at denne note sammen med Deres Excellences bekræftende svar  

 betragtes som udgørende en overenskomst mellem de to regeringer på  

 ovenanførte vilkår.
 Modtag, hr. minister, forsikringen om min mest udmærkede højagtelse.
F.
Buch.
Hans Excellence Udenrigsminister Per Hækkerup København.
UDENRIGSMINISTERIET København, den 6. januar 1965.
Hr. ambassadør, Jeg har den ære at anerkende modtagelsen af Deres sålydende note af 18.  

 december 1964 vedrørende udveksling af officielle publikationer mellem  

 Danmarks Institut for International Udveksling af Videnskabelige  

 Publikationer, I.D.E., København, og Afdelingen for International Udveksling  

 af officielle Publikationer ved »Staatsbibliothek der Stiftung  

 Preussischer Kulturbesitz« i Berlin-Dahlem:
(Her følger ordlyden af den tyske note) I besvarelse heraf har jeg den ære at bekræfte, at de i Deres note  

 fremsatte forslag kan godkendes af den danske regering, og at den danske  

 regering samtykker i, at Deres note og dette svar udgør en overenskomst  

 mellem de to regeringer med gyldighed fra dags dato.
Modtag, Hr. ambassadør, forsikringen om min mest udmærkede højagtelse.
 Per Hækkerup.
Hans Excellence Forbundsrepublikken Tysklands ambassadør dr.
Friedrich Buch, København.
 Udenrigsministeriet, den 27. februar  

 1965.
 Per Hækkerup.
