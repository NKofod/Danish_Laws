Skriftlig fremsættelse (25. januar 2006) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om  

 ændring af lov om Ørestaden m.v. (Opløsning af Østamagerbaneselskabet I/S) (Lovforslag nr.
L 126).
Lovforslaget indebærer for det første, at  

 Østamagerbaneselskabet I/S opløses pr. 1. januar 2007. Østamagerbaneselskabet  

 ejes af Københavns Amtskommune (45 pct.) og Ørestadsselskabet I/S (55 pct.)  

 og  

 har til opgave at anlægge Metroens 3. etape, Østamagerbanen.
Opløsningen af  

 Østamagerbaneselskabet I/S sker som en følge af, at amtskommunerne nedlægges  

 pr. 1. januar 2007.
 For det andet indebærer lovforslaget, at Ørestadsselskabet  

 I/S overtager Østamagerbaneselskabet I/S´ aktiver og passiver, rettigheder og  

 pligter pr. 1. januar 2007.
 For det tredje præciseres det i lovforslaget, at Københavns  

 Amtskommunes rettigheder og pligter over for Østamagerbaneselskabet I/S  

 overtages af Ørestadsselskabet I/S forud for overførslen af Københavns  

 Amtskommunes øvrige aktiver og passiver samt rettigheder og pligter til andre  

 myndigheder end Ørestadsselskabet I/S efter lov om visse proceduremæssige  

 spørgsmål i forbindelse med kommunalreformen.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Tingets hurtige og  

 velvillige behandling.
