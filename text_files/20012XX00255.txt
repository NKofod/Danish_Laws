Skriftlig fremsættelse (4. april  

 2002) Indenrigs- og sundhedsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 apoteksvirksomhed. (Beliggenhed af apotek og apoteksfilial samt  

 servicemål for apoteker).
(Lovforslag nr.
L 186).
 Lovforslaget gennemfører de elementer i aftalen af  

 1. november 2000 mellem Socialdemokratiet, Det Radikale Venstre, Socialistisk  

 Folkeparti, Centrumdemokraterne, Det Konservative Folkeparti og Venstre om  

 modernisering og liberalisering af apotekervæsenet, som kræver  

 lovgivning, og som er uafhængig af uafsluttede udvalgsarbejder.  

 Lovforslaget fremsættes efter 1. april 2002 som følge af, at der  

 i forbindelse med lovforslagets udarbejdelse har været behov for at  

 afklare en række forhold vedrørende gennemførelse af  

 resterende elementer med partierne bag aftalen af 1. november 2000.
Med lovforslaget indføres der adgang til, at  

 apotekere selv uden indenrigs- og sundhedsministerens forudgående  

 godkendelse kan beslutte, hvor apoteket skal placeres inden for det i  

 bevillingen fastsatte beliggenhedsområde.
Når ganske  

 særlige forhold taler for det, vil Lægemiddelstyrelsen dog efter  

 forudgående samtykke fra ministeren ved opslag af en ledig  

 apotekerbevilling kunne bestemme, at apoteket eller apoteksfilialen kun kan  

 flyttes med ministerens godkendelse.
Med lovforslaget pålægges apotekeren pligt til  

 at fastsætte servicemål for centrale og relevante aktiviteter  

 inden for områderne distribution af lægemidler og faglig  

 rådgivning om lægemidler.
Lægemiddelstyrelsen får  

 hjemmel til at fastsætte regler herom.
Efter den kommende  

 bekendtgørelse vil apotekerne blive pålagt at fastsætte  

 mål for det enkelte apotek, bl.a. for hvor lang tid, der må  

 gå, inden kunden får kontakt med en af apotekets medarbejdere,  

 ekspeditionstiden for recepter for ventekunder, for det højst  

 accepterede antal fejludleveringer i forhold til det samlede antal  

 ekspeditioner og for apotekets servicegrad, forstået som den procentdel  

 af anmodninger om udlevering af et bestemt lægemiddel, apoteket  

 umiddelbart skal være i stand til at efterkomme.
 I forbindelse med Lægemiddelstyrelsens inspektion af  

 landets apoteker vil styrelsen også skulle påse, om det enkelte  

 apotek lever op til de servicemål, apotekeren har angivet for apoteket.
