 I medfør af §§ 3, 4 og 15 i lov om valutaforhold m.v., jf.
lovbekendtgørelse nr. 279 af 11. april 1988 og Industriministeriets bekendtgørelse nr. 280 af 18. april 1989 om henlæggelse af visse beføjelser til Industri- og Handelsstyrelsen, fastsættes herved følgende:
 § 1.  Overgang til fri omsætning inden for  

 Fællesskabet af jern- og stålvarer henhørende under EKSF-Traktaten, som er  

 anført i bilaget, med oprindelse i lande, der ikke er medlem af De Europæiske  

 Fællesskaber, kan betinges af fremlæggelse af et indførselscertifikat for  

 toldvæsenet.
 Stk. 2.  Indførselscertifikat udstedes inden for en  

 frist på højst 10 arbejdsdage af Industri- og Handelsstyrelsen efter indsendt  

 ansøgning bilagt 2 kopier af købekontrakt og ordrebekræftelse.
 Stk. 3.  Udstedelse af indførselscertifikat kan betinges  

 af et eksportdokument udstedt af en af eksportørlandet udpeget myndighed.
 § 2.  Industri- og Handelsstyrelsen fastsætter nærmere  

 bestemmelser om benyttelse, form og indhold af de i § 1 omhandlede  

 indførselscertifikater.
 Stk. 2.  Industri- og Handelsstyrelsen kan kræve sådanne  

 oplysninger, som findes fornødne i forbindelse med administrationen af denne  

 bekendtgørelse.
 § 3.  Ansvaret for, at en vareindførsel finder sted i  

 overensstemmelse med reglerne i denne bekendtgørelse og de bestemmelser, der  

 er fastsat i medfør heraf, påhviler såvel den person eller virksomhed, for  

 hvis regning indførslen sker, som den, der forestår fortoldningen.
 § 4.  Overtrædelse af § 1 straffes med bøde.
 § 5.  Bekendtgørelsen træder i kraft den 1. juni 1990.
 Stk. 2.  Industriministeriets bekendtgørelse nr. 43 af  

 7. februar 1986 om indførselscertifikater for visse jern- og stålvarer med  

 oprindelse i lande, der ikke er tilsluttet De Europæiske Fællesskaber  

 ophæves.
