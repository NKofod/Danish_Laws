Landsskatteretskendelse Told/Moms - indrejsende i Danmark - værdi af guldsmykker A klager over at der er opkrævet told og moms af  

 smykker med 4.991 kr.
Det er oplyst, at klageren indrejste den 28. marts 2000  

 via Cairo over Københavns Lufthavn.
Ved en gennemgang af klagerens  

 bagage blev det konstateret, at han medbragte følgende guldsmykker, i  

 alt 335,2 gram:
8 guldarmbånd 1 guldarmlænke 4 guldhalskæder 4 guldringe 6 guldvedhæng 7 par guldøreringe Klageren fik udleveret 2 guldvedhæng på i alt  

 17,2 gram guld i overensstemmelse med rejsegodsbestemmelserne.
I alt 318 gram  

 guldsmykker blev taget i bevaring efter toldlovens § 83.
Klageren har fremlagt faktura for 200,03 gram af disse  

 smykker omhandlende 8 guldarmringe, 3 guldhalskæder og 1 guldring.  

 Fakturaværdien er lig med 4.000 SR.
For de øvrige smykker,  

 herunder de smykker, der er udleveret, er der ikke fremlagt faktura eller  

 anden dokumentation for smykkernes værdi.
Klageren har oplyst, at de  

 118 gram guld er medbragt fra Danmark til ombytning i Saudi Arabien.
Der er  

 ikke fremlagt nogen form for dokumentation herfor.
Regionen har ved den påklagede afgørelse  

 opkrævet klageren told- og momsbeløb på 4.991 kr.
Regionen  

 har opgjort kravet således:
 Omregningskurs for SR for marts 2000= 207,70.
200 gram = 4.000 x 2,0770 8.308,00 kr.
118 gram = 118 x 80* 9.440,00 kr.
Toldværdi i alt 17.748,00 kr.
Told 2,5 % af 17.748 443,70 kr.
 Moms 25 % af 18.191,70 kr.
 4.547,92 kr.
Told og moms i alt 4.991,00 kr.
 * For de øvrige smykker er toldværdien sat  

 efter fast praksis ud fra guldnoteringen på Londons Guldbørs.  

 Toldværdien udgør 80 kr. pr. gram guld.
Regionen har herved henvist til toldlovens § 23, stk. 2,  

 hvorefter personer, der indrejser til Danmark fra tredjelande, har pligt til  

 at angive samtlige medbragte varer i overensstemmelse med de af EU og i  

 henhold til § 10, stk. 3 fastsatte regler herom.
Der er videre henvist til at  

 efter § 98, stk. 1 og § 99, stk. 1 i skatteministeriets bekendtgørelse  

 om toldbehandling kan rejsende, der indrejser i det danske toldområde  

 fra tredjelande, told- og afgiftsfrit medføre andre varer til en  

 værdi, der ikke overstiger 1.350 kr.
Efter toldlovens § 10, stk. 1,  

 opkræver de statslige told- og skattemyndigheder told og afgifter af  

 varer, som ikke er i fri omsætning i EU´s toldområde og som  

 indføres i det danske toldområde.
Told opkræves efter  

 toldlovens § 2, jf.
EU´s retsakter.
Moms opkræves efter momslovens §  

 12. I henhold til Rådets forordning nr. 2913/92 af 12. oktober 1992,  

 artikel 29 er toldværdien af indførte varer, den pris som  

 faktisk er betalt eller skal betales for varerne.
Kan der ikke  

 fremlægges dokumentation for denne værdi, beregnes  

 toldværdien ud fra alternative metoder, jf. artikel 30-31. Regionen har  

 hertil anført, at det i denne forbindelse er uden betydning om  

 betaling sker i kontanter eller på anden måde.
Det har derfor  

 ingen indflydelse på fastsættelsen af toldværdien, at en  

 del af smykkerne er betalt med gammelt guld, som er medbragt fra Danmark.
 Klagerens advokat har over for Landsskatteretten nedlagt  

 påstand om, at det alene er 200 gram guld til en værdi af 8.303  

 kr., der skal opkræves told og moms af.
Hun har til støtte herfor bl.a. gjort  

 gældende, at de 118 gram ud af de 318 gram er guld medbragt fra Danmark  

 til ombytning i Saudi Arabien.
Dette skete ikke, hvorfor guldet medbragtes  

 tilbage til Danmark igen.
Det er videre anført, at guldet medbragt fra  

 Danmark ikke aldersmæssigt er gammelt, og at det derfor har  

 fremtrådt som nyt.
Klageren har ikke fremsendt dokumentation for, hvor  

 gammelt guldet var.
 Landsskatteretten udtaler:
I henhold til toldlovens § 2 behandles varer, der  

 indføres i, transiterer eller føres ud af det danske  

 toldområde efter EF´s retsakter, herunder EF´s toldkodeks.
Der svares  

 told i henhold til disse retsakter.
 I henhold til Rådets forordning (EØF) nr.  

 2913/92 af 12. oktober 1992 om indførsel af en EF-toldkodeks med  

 senere ændringer (toldkodeks) art.  201 fremgår  

 følgende:
"1. Toldskyld ved indførsel opstår, når  

 en importafgiftspligtig vare a) overgår til fri omsætning b) henføres under proceduren for midlertidig  

 indførsel med delvis fritagelse for importafgifter 2. Toldskylden opstår på tidspunktet for  

 antagelsen af den pågældende toldangivelse.
3. Debitor er klarereren.
Ved indirekte  

 repræsentation er debitor også den person, for hvis regning  

 toldangivelsen er afgivet......." Toldværdien af de indførte varer  

 følger af bestemmelserne i toldkodeksens kapitel 3.
Retten finder, at artikel 29 om varernes  

 transaktionsværdi kan anvendes som toldværdi for så vidt  

 angår de 200 gram guld, der foreligger faktura for, mens artikel 31  

 skal anvendes for så vidt angår de smykker, der ikke foreligger  

 faktura for.
I henhold til artikel 31 skal toldværdien bl.a.  

 fastsættes på grundlag af de foreliggende data i  

 Fællesskabet og ifølge rimelige fremgangsmåder.
Retten  

 bemærker herved, at det ikke er tilstrækkeligt godtgjort, at de  

 118 gram guld oprindeligt var medbragt fra Danmark.
 Retten finder videre ikke, at der for så vidt  

 angår de 118 gram guldsmykker er  grundlag for at tilsidesætte  

 den foretagne vurdering på baggrund af guldnoteringen på Londons  

 Guldbørs, der findes at være en rimelig fremgangsmåde og i  

 øvrigt i overensstemmelse med art. 31 i toldkodeks, hvorefter denne  

 kan lægges til grund som toldværdi.
 I henhold til momslovens § 12 skal der betales moms af  

 varer, der indføres her til landet fra steder uden for EU.  

 Afgiftsgrundlaget er efter momslovens § 34, stk. 1, toldværdien tillagt  

 eventuel told og andre afgifter, der er foranlediget af indførslen.
Efter toldlovens § 39, stk. 1, nr. 1, hæfter den,  

 der i det danske toldområde indfører eller lader indføre  

 varer, som ikke er i fri omsætning i EU´s toldområde for de  

 på varerne hvilende told- og afgiftsbeløb.
For  

 momsbeløbet henvises i øvrigt til momslovens § 61, der henviser  

 til toldlovens kapitel 4.
 Retten stadfæster i overensstemmelse hermed den af  

 toldcentret foretagne afgørelse, hvorefter klageren er opkrævet  

 told og moms med 4.991 kr.
