(Handelsskolerne) Blandt de hidtidige kursus til handelsskolernes statskontrollerede  

 enkeltfagsprøver har været gennemført nogle fag, der ikke genfindes i  

 heltidsuddannelserne.
Ordningen har haft hjemmel i bekendtgørelse om  

 handelsskolernes statskontrollerede enkeltfagsprøver, som pr. 1. januar 1990  

 er ophævet ved bekendtgørelse om åben uddannelse.
 Der er tale om følgende fag:
Dekoration II Dekoration III Dekoration IV Lynskrift med notatteknik I Lynskrift med notatteknik II Maskinskrivning med etb I Maskinskrivning med etb III Regnskab Speditionslære Stenografi II Stenografi III Stenografi IV Stenografi med medicinske fagudtryk II Stenografi med medicinske fagudtryk III Søret Udvidet erhvervsret Det er hensigten, at sådanne fag, der ikke genfindes i eksisterende  

 heltidsuddannelser, skal ophøre som enkeltfag, og det er i direktoratet  

 opfattelsen, at afviklingen mest hensigtsmæssigt kan foregå i en vis  

 sammenhæng med ikrafttrædelsen af Lov om erhvervsuddannelser og Lov om  

 erhvervsgymnasiale uddannelser, der samtidig indebærer en fornyelse af disse  

 heltidsuddannelser.
 På den baggrund fastsættes det hermed, at undervisning og eksamen i de  

 ovenfor anførte enkeltfag ophører med udgangen af skoleåret 1990/91, og at  

 læreplanerne for de nævnte enkeltfag ophæves pr. juli 1991.
 I forbindelse med faget Regnskab bemærkes, at det ikke herved udelukkes,  

 at enkeltfagskursus fremover kan tilrettelægges med særligt henblik på  

 voksne.
 Følgende cirkulæreskrivelser ophæves pr. dato: II-498 af 25. august 1978,  

 II-484 af 19. september 1977 og II-476 af 17. august 1977.
 P.m.v.
 e.b.
Erik Nexelmann underv.insp.
