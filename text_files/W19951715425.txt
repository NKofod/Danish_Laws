Afskrivning, Driftsmidler Reference:  AL § 2, stk. 8 og § 3, stk. 7, LV 1994 E.C.1.1.1,  

 E.C.1.1.7 Ligningsrådet anså stilladser og stilladsdele for aktiver  

 erhvervet med henblik på udlejning og derfor omfattet af  

 Afskrivningslovens § 2, stk. 8 og § 3, stk. 7.
 Arbejde som virksomheden udfører ved hejseværk kunne efter  

 Ligningsrådets opfattelse anses som levering af en samlet service-  

 eller tjenesteydelse, der ikke er omfattet af Afskrivningslovens § 2, stk. 8  

 og § 3, stk. 7.
 Vederlaget for ydelsen anses skattemæssigt som en helhed.
 Udlejning af enkeltdele f.eks. motorer og hejseværk uden  

 opsætning, anså Ligningsrådet som omfattet af reglerne i  

 Afskrivningslovens § 2, stk. 8 og § 3, stk. 7.
 Se også TfS 1994.630, om indkomst fra stilladsvirksomhed i forhold  

 til underskudsbegrænsningsreglen i Ligningslovens § 15, stk. 5.
 Ligningsrådet blev spurgt om følgende:
 Spørgsmål:
 Sagens omstændigheder er følgende:
 Virksomhedens altovervejende aktivitet er stilladsopstilling, men der  

 foretages også udlejning af enkeltkomponenter uden opstilling samt  

 motorer, hejseværk o.lign.
 Selskabet udfører desuden i mindre omfang arbejde med f.eks.  

 hejseværk.
 Montage og demontage af stilladser udgør ca. 70 pct. af  

 omsætningen, hvortil kommer et beløb for at have stilladserne  

 til rådighed (leje). Revisonsfirmaet har oplyst, at selv ved  

 langtidsopstillinger udgør montage og demontage langt den overvejende  

 del af entreprisesummerne.
 Stilladser opstilles og nedtages af selskabets egne folk.
 Revisionsfirmaet er af den opfattelse, at virksomhed i form af  

 udførelse af opgaver med kraner og hejseværk kan ligestilles med  

 vognmandsforretningens kørsel af f.eks. grus, hvorfor der er tale om  

 salg af tjenesteydelser.
 Efter revisionsfirmaets opfattelse ændrer det ikke ydelsens  

 karakter, at betalingen relaterer sig helt eller delvist til periodens  

 længde, hvilket er det normale, fra betalingen i møntvaskeriet  

 til vogn mandsforretningens ydelser.
 Efter Ligningsrådets opfattelse er stilladser og stilladsdele  

 aktiver, erhvervet med henblik på udlejning og derfor omfattet af  

 Afskrivningslovens § 2, stk. 8 og § 3, stk. 7. Det gælder uanset hvor  

 stor en del af lejen, der efter de foreliggende oplysninger beregnes som leje  

 pr. dag for stilladset, udgør af den samlede betaling for montage og  

 demontage af stillads mv. § 2, stk. 8 har virkning for aktiver, der er  

 anskaffet d. 19. maj 1993 eller senere. § 3, stk. 7 har virkning for aktiver  

 omfattet af Afskrivningslovens § 3, stk. 1, 1. pkt., og stk. 2, der er  

 anskaffet d. 18. juni 1993 eller senere.
 Arbejde som virksomheden udfører ved hejseværk kan efter  

 Ligningsrådets opfattelse anses som levering af en samlet service-  

 eller tjenesteydelse, der ikke er omfattet af Afskrivningslovens § 2, stk. 8  

 og § 3, stk. 7.
 Vederlaget for ydelsen anses skattemæssigt som en helhed.
 Udlejning af enkeltdele f.eks. motorer og hejseværk uden  

 opsætning, anser Ligningsrådet derimod som omfattet af de  

 nævnte regler i Afskrivningslovens § 2, stk. 8 og § 3, stk. 7.
 Kommentar:
 Ved skattereformen i 1993 blev der ved lov nr. 425 af 25. juni 1993 givet  

 nogle regler om beskatning af indkomst fra udlejningsaktiver i  

 Afskrivningslovens § 2, stk. 8 og § 3, stk. 7 (selskabstømning),  

 Ligningslovens § 15, stk. 5 (underskudsbegrænsning) og  

 Personskattelovens § 4, stk. 1, nr. 13 (anpartsreglerne).
 I bemærkningerne til Afskrivningslovens § 2, stk. 8 om selskabers  

 adgang til at afskrive på udlejningsaktiver er anført, at  

 udlejningsreglen omfatter f.eks. bareboatbefragtningsaftaler men ikke  

 befragtningsaftaler på timecharterbasis.
 En bareboataffale kan således opfattes som udlejning af et skib, og  

 en timecharteraftale som en aftale om transport af gods (levering af en  

 samlet ydelse).
 Ligningsrådet har tidligere taget stilling til en sådan  

 afgrænsning imellem udlejning af driftsmidler og køb af en  

 samlet service- eller tjenesteydelse i Personskattelovens § 4, stk. 1, nr.  

 13, jf. bindende forhåndsbesked af den 19. april 1994, 99-93-4286-530,  

 TfS 1994.429, vedr. udlejning af en fregat til vandrerhjem.
 Ligningsrådet fandt, at driften af vandrerhjemmet i fregatten ikke  

 kunne anses som udlejning af et driftsmiddel som omhandlet i  

 Personskattelovens § 4, stk. 1, nr. 13. Benyttelse af værelserne og  

 tilhørende servicefaciliteter i vandrerhjemmet måtte efter  

 Ligningsrådets opfattelse anses som køb af en samlet service-  

 eller tjenesteydelse, der ikke er omfattet af Personskattelovens § 4, stk. 1,  

 nr. 13.
I en anden sag, bindende forhåndsbesked af 12. juli 1994,  

 41-94-4286-20, TfS 1994.630, vedtog Ligningsrådet, at et selskabs  

 indkomst fra udlejning af stilladser var omfattet af  

 underskudsbegrænsningsreglen i Ligningslovens § 15, stk. 5. Udlejning  

 af stilladser ansås således for udlejning af  

 afskrivningsberettigede driftsmidler.
Lejeindtægten blev derved  

 skattemæssigt adskilt fra selskabets indkomst ved opsætning og  

 nedtagning af stilladser.
 Efter de foreliggende oplysninger i nærværende sag faktureres  

 leje og optagning/nedtagning af stilladser som poster, opgjort hver for sig  

 som betaling for forskellige ydelser, der kan adskilles økonomisk.
 Ligningsrådet har herefter afgjort sagen i overensstemmelse med den  

 tidligere afgørelse vedr. stilladser, TfS 1994.630.
 Om spørgsmålet udlejning/levering af tjenesteydelse se  

 også LV 1994 E.F.1.2 og artiklen "Anpartsreglerne og praksis" TfS  

 1994.623, pkt. 2 og 4.1, hvori der også omtales muligheden for, at  

 reglerne kan få virkning for erhvervsvirksomhed, der ikke er  

 tilrettelagt og drevet ud fra skattemæssige motiver.
