 Herved bekendtgøres lov om tilskud til produktudvikling af  

 jordbrugs- og fiskeriprodukter, jf. lov nr. 340 af 14. maj 1992, med de  

 ændringer, der følger af § 12 i lov nr. 284 af 27. april 1994, lov nr. 291 af  

 27. april 1994 og lov nr. 210 af 29. marts 1995.
Almindelige bestemmelser § 1.  Der kan inden for beløbsrammer fastsat på  

 finansloven efter ansøgning gives tilsagn om tilskud til at gennemføre  

 projekter til produktudvikling af jordbrugs-, fiskeri-, træ- og træbaserede  

 produkter samt aktiviteter, som er nødvendige forudsætninger for en  

 erhvervsmæssig udnyttelse af resultaterne af udviklingsarbejdet.
Produktudvikling i det primære jordbrug og  

 skovbrug § 2.  Der kan gives tilsagn om tilskud til at  

 gennemføre projekter i det primære jordbrug og skovbrug, hvis formål er § 3.  Tilskud kan ydes til ejere eller forpagtere af  

 jordbrugsbedrifter og skovbrugsejendomme samt til grupper eller  

 sammenslutninger af sådanne ejere eller forpagtere.
 Stk. 2.  Tilskud kan endvidere ydes til virksomheder,  

 institutioner eller personer til udviklingsarbejde med formål som nævnt i §  

 2, hvis det sandsynliggøres, at resultatet af det pågældende projekt vil  

 blive umiddelbart anvendeligt i jordbruget og skovbruget.
 Stk. 3.  Tilskud efter dette kapitel kan ikke ydes til  

 stat og kommuner.
§ 4.  Det er en betingelse for ydelse af tilskud, § 5.  Tilskud ydes med indtil 50 pct. af  

 meromkostningerne i forbindelse med udviklingsarbejdet.
De  

 tilskudsberettigede omkostninger opgøres med fradrag af merværdiafgift.
Stk. 2.  Tilskuddet kan højst udgøre 400.000 kr. til  

 hvert projekt.
Denne beløbsgrænse kan dog fraviges ved projekter, der  

 gennemføres i samarbejde mellem mindst 5 tilskudsberettigede.
 Stk. 3.  Der kan ikke ydes tilskud til projekter, hvor  

 de tilskudsberettigede omkostninger udgør mindre end 40.000 kr.
 Stk. 4.  Procentgrænsen i stk. 1 og beløbsgrænsen i stk.  

 2 kan fraviges, når særlige omstændigheder taler derfor.
§ 6.  Til bistand ved behandling af  

 tilskudsansøgninger til at gennemføre projekter i jordbruget nedsættes et  

 rådgivende udvalg.
Udvalget består af syv medlemmer, der beskikkes af  

 landbrugs- og fiskeriministeren.
Et medlem beskikkes som repræsentant for  

 Landbrugs- og Fiskeriministeriet og et medlem for Landbrugs- og  

 Fiskeriministeriets Forskningssekretariat.
Fem medlemmer beskikkes efter  

 indhentet udtalelse fra henholdsvis De Danske Landboforeninger, Dansk  

 Familielandbrug, Dansk Erhvervsjordbrug, Dansk Erhvervsgartnerforening og  

 Arbejderbevægelsens Erhvervsråd.
Landbrugs- og Fiskeriministeriets  

 repræsentant er formand for udvalget.
 Stk. 2.  Landbrugs- og fiskeriministeren fastsætter det  

 rådgivende udvalgs forretningsorden og de nærmere regler for udvalgets  

 arbejde, herunder om sekretariatsbetjening af udvalget.
 § 6 a.  Til bistand ved behandling af  

 tilskudsansøgninger til at gennemføre projekter i skovbruget nedsættes et  

 Bevillingsudvalg for Skovbruget og Træindustrien.
Stk. 2.  Bevillingsudvalget består af 12 medlemmer, der  

 beskikkes af miljø- og energiministeren.
Et medlem beskikkes som repræsentant  

 for Landbrugs- og Fiskeriministeriet, et medlem for Miljø- og  

 Energiministeriet og et medlem for Erhvervsministeriet.
Tre medlemmer  

 beskikkes efter indhentet udtalelse fra henholdsvis Dansk Industri, Dansk  

 Skovforening og Arbejderbevægelsens Erhvervsråd.
 Stk. 3.  Miljø- og energiministeren udpeger  

 Bevillingsudvalgets formand.
 Stk. 4.  For medlemmerne beskikkes en suppleant efter  

 reglerne i stk. 2 og 3.
 Stk. 5.  Miljø- og energiministeren fastsætter  

 Bevillingsudvalgets forretningsorden og de nærmere regler for udvalgets  

 arbejde, herunder om sekretariatsbetjening for udvalget.
 § 7.  Landbrugs- og fiskeriministeren træffer  

 afgørelse efter dette kapitel, for så vidt angår projekter i jordbruget.
 Stk. 2.  Miljø- og energiministeren træffer afgørelse  

 efter dette kapitel, for så vidt angår projekter i skovbruget.
 Stk. 3.  Det rådgivende udvalg træffer dog afgørelse om  

 tildeling af tilskud til de i § 5, stk. 2, nævnte projekter i jordbruget, der  

 gennemføres i samarbejde mellem mindst 5 tilskudsberettigede, når tilskuddet  

 udgør mindst 400.000 kr.
 Stk. 4.  Bevillingsudvalget for Skovbruget og  

 Træindustrien træffer afgørelse om tildeling af tilskud til de i § 5, stk. 2,  

 nævnte projekter i skovbruget, der gennemføres i samarbejde mellem mindst 5  

 tilskudsberettigede, når tilskuddet udgør mindst 400.000 kr.
 Stk. 5.  Landbrugs- og fiskeriministeren og miljø- og  

 energiministeren kan fastsætte regler om, at henholdsvis det rådgivende  

 udvalg og Bevillingsudvalget for Skovbruget og Træindustrien i visse sager  

 kan bemyndige formanden til at træffe afgørelser efter stk. 3 og 4.
Produktudvikling i forarbejdning og  

 forædling af jordbrugs-, § 8.  Der kan gives tilsagn om tilskud til at  

 gennemføre projekter til produktudvikling i forarbejdning og forædling af  

 jordbrugs- og fiskeriprodukter samt aktiviteter, som er nødvendige  

 forudsætninger for en erhvervsmæssig udnyttelse af resultaterne af  

 udviklingsarbejdet.
 Stk. 2.  Der kan gives tilsagn om tilskud til at  

 gennemføre projekter til produktudvikling i forarbejdning og forædling af  

 træ- og træbaserede produkter samt aktiviteter, som er nødvendige  

 forudsætninger for en erhvervsmæssig udnyttelse af resultaterne af  

 udviklingsarbejdet.
 § 9.  Tilskud kan ydes til private  

 erhvervsvirksomheder, grupper af private erhvervsvirksomheder m.v. og  

 forsknings- og forsøgsinstitutioner.
§ 10.  Det er en betingelse for ydelse af tilskud, § 11.  Tilskud kan, hvor private virksomheder indgår i  

 projektet, udgøre indtil 50 pct. af meromkostningerne i forbindelse med  

 produktudviklingen.
 Stk. 2.  Tilskud kan, når udviklingsarbejdet gennemføres  

 af forsknings- og forsøgsinstitutioner, udgøre mere end 50 pct. af  

 meromkostningerne.
 Stk. 3.  De tilskudsberettigede omkostninger opgøres med  

 fradrag af merværdiafgift.
 Stk. 4.  Der kan ikke ydes tilskud til projekter, hvor  

 de tilskudsberettigede omkostninger udgør mindre end 100.000 kr.
 § 12.  Landbrugs- og fiskeriministeren nedsætter et  

 Bevillingsnævn for Jordbrugs- og Fiskeriprodukter, der træffer afgørelse om  

 tildeling af tilskud efter § 8, stk. 1.
Stk. 2.  Bevillingsnævnet består af 15 medlemmer, der  

 beskikkes af landbrugs- og fiskeriministeren.
To medlemmer beskikkes som  

 repræsentanter for Landbrugs- og Fiskeriministeriet, et medlem for  

 Erhvervsministeriet og et medlem for Forskningsministeriet.
Tre medlemmer  

 beskikkes efter indhentet udtalelse fra henholdsvis Landbrugsraadet, Dansk  

 Industri og Arbejderbevægelsens Erhvervsråd.
Tre medlemmer beskikkes efter  

 indhentet fælles udtalelse fra de berørte brancheorganisationer inden for  

 jordbrugssektoren.
Et medlem beskikkes efter indhentet udtalelse fra Danmarks  

 Fiskeindustri- og Eksportforening.
 Stk. 3.  Landbrugs- og fiskeriministeren udpeger nævnets  

 formand.
 Stk. 4.  Landbrugs- og fiskeriministeren afgør i  

 tvivlstilfælde, hvilke brancheorganisationer der skal afgive fælles udtalelse  

 efter stk. 2.
 Stk. 5.  For medlemmerne beskikkes en suppleant efter  

 reglerne i stk. 2-4.
 § 13.  Landbrugs- og fiskeriministeren fastsætter  

 bevillingsnævnets forretningsorden og de nærmere regler for nævnets arbejde,  

 herunder om sekretariatsbetjening for nævnet.
 Stk. 2.  Landbrugs- og fiskeriministeren kan fastsætte  

 regler om, at nævnet i visse sager kan bemyndige formanden til at træffe  

 afgørelser.
 § 13 a.  Bevillingsudvalget for Skovbruget og  

 Træindustrien træffer afgørelse om tildeling af tilskud efter § 8, stk. 2.
 Stk. 2.  Miljø- og energiministeren kan fastsætte regler  

 om, at Bevillingsudvalget i visse sager kan bemyndige formanden til at træffe  

 afgørelser.
Fælles bestemmelser § 14.  Landbrugs- og fiskeriministeren fastsætter  

 nærmere regler om, hvilke projekter der kan opnå tilskud efter denne lov.
 For så vidt angår projekter i skovbruget og projekter efter § 8, stk. 2,  

 fastsættes reglerne dog af miljø- og energiministeren.
 § 15.  Projekter skal gennemføres på de vilkår og  

 inden for de tidsfrister, som fastsættes i en tilskudsaftale.
Stk. 2.  Tilskud ydes kun, hvis virkningerne af  

 projektet kan påregnes inden for en periode på 5 år fra projektets  

 påbegyndelse.
Landbrugs- og fiskeriministeren kan fravige denne tidsfrist,  

 når særlige omstændigheder taler derfor.
 For så vidt angår projekter i skovbruget og projekter efter § 8, stk. 2,  

 kan miljø- og energiministeren fravige tidsfristen når særlige omstændigheder  

 taler derfor.
 Stk. 3.  Tilskud ydes ikke til omkostninger, som  

 ansøgeren har afholdt eller påtaget sig at afholde, inden tilsagn om tilskud  

 er givet.
 Stk. 4.  Landbrugs- og fiskeriministeren fastsætter  

 regler om udbetaling af tilskudsbeløb, herunder forskudsbeløb.
 For så vidt angår projekter i skovbruget og projekter efter § 8, stk. 2,  

 kan miljø- og energiministeren fastsætte regler om udbetaling af  

 tilskudsbeløb, herunder forskudsbeløb.
 Stk. 5.  Op til 20 pct. af tilskuddet kan tilbageholdes  

 og anvendes til modregning med virksomhedens eventuelle restancer til det  

 offentlige.
Stk. 6.  Landbrugs- og fiskeriministeren kan fastsætte  

 regler om, at der kan ydes tilskud til ansøgers eget arbejde.
For så vidt  

 angår projekter i skovbruget og projekter efter § 8, stk. 2, kan sådanne  

 regler fastsættes af miljø- og energiministeren.
§ 16.  Landbrugs- og fiskeriministeren kan bestemme,  

 at tilsagn om tilskud bortfalder helt eller delvis, og at udbetalte tilskud  

 skal tilbagebetales, hvis Stk. 2.  For så vidt angår projekter i skovbruget og  

 projekter efter § 8, stk. 2, træffes afgørelsen efter stk. 1, af miljø- og  

 energiministeren.
 § 16 a.  Kongeriget Danmarks Hypotekbank og  

 Finansforvaltning (Hypotekbanken) kan med tillæg af omkostninger inddrive  

 tilskud efter denne lov, som kræves tilbagebetalt efter § 16, ved  

 indeholdelse i løn m.v. hos den pågældende efter reglerne om inddrivelse af  

 personlige skatter i kildeskatteloven.
 Stk. 2.  Landbrugs- og fiskeriministeren kan fastsætte  

 nærmere regler om fremgangsmåden i forbindelse med lønindeholdelsen, herunder  

 om straf af bøde for overtrædelse af bestemmelserne i reglerne.
 For så vidt angår projekter i skovbruget og projekter efter § 8, stk. 2,  

 kan miljø- og energiministeren fastsætte tilsvarende regler.
Stk. 3.  For overtrædelser af bestemmelser fastsat efter  

 stk. 2, der begås af aktieselskab, anpartsselskab, andelsselskab eller  

 lignende, kan der pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
 Stk. 4.  Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
Stk. 5.  Hypotekbankens afgørelser efter stk. 1-4 kan  

 indbringes for finansministeren.
Landbrugs- og fiskeriministeren kan  

 fastsætte nærmere regler om klageadgangen, herunder regler om klagefrist.
 For så vidt angår projekter i skovbruget og projekter efter § 8, stk. 2,  

 kan miljø- og energiministeren fastsætte tilsvarende regler.
 § 17.  Afgørelser truffet af Bevillingsnævnet for  

 Jordbrugs- og Fiskeriprodukter eller Bevillingsudvalget for Skovbruget og  

 Træindustrien i henhold til kapitel 3 samt afgørelser truffet af det  

 rådgivende udvalg eller Bevillingsudvalget for Skovbruget og Træindustrien i  

 henhold til § 7, stk. 3 og 4, kan ikke indbringes for anden administrativ  

 myndighed.
 § 18.  Landbrugs- og fiskeriministeren kan fastsætte  

 regler om, hvilken betydning det har for ydelse af støtte efter denne lov, at  

 ansøgeren tidligere har modtaget støtte efter denne eller anden lov eller har  

 mulighed for at modtage støtte efter anden lov.
 For så vidt angår projekter i skovbruget og projekter efter § 8, stk. 2,  

 kan miljø- og energiministeren fastsætte tilsvarende regler.
§ 19.  Ansøgeren har efter anmodning pligt til at give  

 nærmere oplysning om, hvorvidt de vilkår, der er fastsat i tilskudsaftalen,  

 opfyldes.
Landbrugs- og fiskeriministeren eller den, ministeren bemyndiger  

 hertil har, hvis det skønnes nødvendigt, til enhver tid uden retskendelse og  

 mod behørig legitimation adgang til de bedrifter og virksomheder m.v.,  

 hvortil der er ydet tilskud, for at foretage eftersyn af bedriften m.m. samt  

 regnskaber, forretningsbøger m.m.
 Samme beføjelse har miljø- og energiministeren eller den, ministeren  

 bemyndiger hertil, for så vidt angår projekter i skovbruget og projekter  

 efter § 8, stk. 2.
 § 20.  Landbrugs- og fiskeriministeren fastsætter  

 regler om, at tilskud ydet i henhold til kapitel 2 og 3 skal tilbagebetales  

 og forrentes på markedslignende vilkår, hvis projektet udnyttes kommercielt.
 For så vidt angår projekter i skovbruget og projekter efter § 8, stk. 2,  

 fastsætter miljø- og energiministeren tilsvarende regler.
 Stk. 2.  For tilskud ydet i henhold til kapitel 2  

 bortfalder kravet om tilbagebetaling, hvis tilskudsmodtageren afstår fra at  

 søge beskyttelse af enerettigheder til de nye produkter og  

 produktionsmetoder.
 § 21.  Inden for de i § 1 nævnte rammebeløb afholdes  

 udgifter til oplysnings-, vejlednings- og undersøgelsesvirksomhed i  

 forbindelse med denne lov.
 § 22.  Overlader landbrugs- og fiskeriministeren sine  

 beføjelser til at træffe afgørelse efter loven eller bestemmelser fastsat i  

 medfør af loven til et under ministeriet oprettet direktorat eller  

 institution, kan ministeren fastsætte regler om adgang til at klage over  

 afgørelser, herunder om, at afgørelserne ikke kan indbringes for højere  

 administrativ myndighed.
 For så vidt angår projekter i skovbruget og projekter efter § 8 stk. 2 kan  

 miljø- og energiministeren fastsætte tilsvarende regler.
§ 23.  Den, der til brug for afgørelser, der træffes i  

 henhold til denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse, eller som forsøger herpå.
 Stk. 2.  Er overtrædelsen begået af et aktieselskab,  

 anpartsselskab, andelsselskab, interessentskab, forening eller lignende, kan  

 der pålægges selskabet eller foreningen som sådant bødeansvar.
 § 24.  Landbrugs- og fiskeriministeren fastsætter  

 nærmere regler om lovens administration.
 For så vidt angår projekter i skovbruget og projekter efter § 8, stk. 2,  

 fastsætter miljø- og energiministeren tilsvarende regler.
 § 25.  Loven tages op til revision i folketingsåret  

 1996-97.
 § 26.  Landbrugs- og fiskeriministeren fastsætter  

 tidspunktet for lovens ikrafttræden.
 Stk. 2.  Landbrugs- og fiskeriministeren kan bestemme,  

 at ansøgninger om tilskud, der er fremsendt i henhold til lov om tilskud til  

 produktudvikling i jordbruget, jf. lovbekendtgørelse nr. 130 af 27. februar  

 1990, eller lov nr. 365 af 10. juni 1987 om tilskud til produktudvikling i  

 forarbejdning m.v. af jordbrugsprodukter, kan indgå i ansøgningerne i medfør  

 af denne lov.
§ 27.  Loven gælder ikke for Færøerne og Grønland.
Lov  

 nr. 284 af 27. april 1994 § 20 fastslår:
 Stk. 1.  Loven træder i kraft den 1. juli 1994.
 Stk. 2.  Reglerne om modregning efter §§ 2-3, 4, 12, nr.  

 1, 13, 14, nr. 1, 15, 16 og 17 har virkning for tilskudsbeløb m.v. i henhold  

 til støttetilsagn, som meddeles efter lovens ikrafttræden.
Stk. 3.  Reglerne om lønindeholdelse efter §§ 1, 5-11,  

 12, nr. 2, 14, nr. 2, 18 og 19 finder også anvendelse på fordringer, der er  

 forfaldne før lovens ikrafttræden.
Lov nr. 291 af 27. april 1994 § 2  

 fastslår:
Landbrugsministeren fastsætter tidspunktet for lovens ikrafttræden.
I  

 henhold til bekendtgørelse nr. 742 af 16. august 1994 træder lov nr. 291 af  

 27. april 1994 i kraft den 23. august 1994. Lov nr. 210 af 29. marts 1995 § 2  

 fastslår:
Landbrugs- og fiskeriministeren fastsætter efter aftale med miljø- og  

 energiministeren tidspunktet for lovens ikrafttræden.
I henhold til  

 bekendtgørelse nr. 617 af 18. juli 1995 træder lov nr. 210 af 29. marts 1995  

 i kraft den 28. juli 1995.
