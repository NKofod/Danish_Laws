(Til alle amtsråd og  

 kommunalbestyrelser) § 1 I Undervisningsministeriets cirkulære af 19. april 1974 om forhold i  

 forbindelse med sygdom for folkeskolens tjenestemænd affattes § 5 og  

 overskriften hertil således:
»Nedsat tjenestetid af helbredsgrunde § 5.  En tjenestemand, der af helbredsmæssige grunde  

 midlertidigt er ude af stand til at udføre fuld tjeneste, kan opnå tilladelse  

 til nedsættelse af tjenestetiden med indtil halvdelen i indtil 3 måneder med  

 bibeholdelse af fuld løn.
 Stk. 2.  Tilladelse til nedsættelse af tjenestetiden i  

 medfør af stk. 1 meddeles af ansættelsesmyndigheden efter indhentet udtalelse  

 fra Nævnet for Helbredsbedømmelser i Tjenestemandssager.
 Stk. 3.  Nedsættelse af tjenestetiden ud over 3 måneder  

 kan ske efter indhentet udtalelse fra Finansministeriet, der samtidig tager  

 stilling til tjenestemandens lønmæssige stilling under den fortsatte  

 tjenestetidsnedsættelse.
 Stk. 4.  En tjenestemand, der er delvis utjenstdygtig  

 som følge af tilskadekomst under udførelse af tjenesten, kan efter indhentet  

 udtalelse fra Finansministeriet opnå tilladelse til nedsættelse af  

 tjenestetiden for en nærmere fastsat periode eller indtil videre med  

 bibeholdelse af fuld løn.
Stk. 5.  Ansøgning om tilladelse til nedsættelse af  

 tjenestetiden i medfør af stk. 3 eller 4 indsendes med  

 ansættelsesmyndighedens indstilling til Finansministeriet, Administrations-  

 og Personaledepartementet.« § 2 Cirkulæret træder i kraft den 1. marts 1991.
Undervisnings- og Forskningsministeriet,  

 den 19. februar 1991 P. m. v.
 e. b.
Jens Kroman fm.
