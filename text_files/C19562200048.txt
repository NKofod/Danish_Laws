 Fastsat af Lærlingerådet i henhold til § 19, stk. 5, i lov nr. 120 af 7.  

 maj 1937 om lærlingeforholdet.
I § 19, stk. 5, i lov nr. 120 af 7. maj 1937 er det bestemt, at for så  

 vidt et fagligt udvalg skønner det formålstjenligt, at der inden for faget  

 fastsættes regler for, hvori uddannelsen skal bestå, kan udvalget, når 2/3 af  

 medlemmerne er enige herom, gøre indstilling i så henseende til  

 Lærlingerådet.
For så vidt rådet herefter fastsætter sådanne regler, er disse  

 bindende for fagets læremestre.
 Efter at Lærlingerådet fra Metalindustriens Lærlingeudvalg har modtaget  

 indstilling om ændring af de af rådet under 14. juni 1948 fastsatte regler  

 for lærlingeuddannelse inden for smede- og maskinarbejderfaget, fastsætter  

 rådet herved i henhold til den rådet tillagte bemyndigelse nedenstående  

 uddannelsesregler, som angiver mindstemålet for uddannelsen i  

 grovsmedebranchen inden for smede- og maskinarbejderfaget.
 Arbejdsområde.
 Fremstilling af maskindele, beslag og lignende ved smedning og svejsning.
 Pleje og vedligeholdelse af værktøj og værktøjsmaskiner.
 I løbet af læretiden skal lærlingen opnå kendskab til og færdigheder i  

 nedennævnte arbejder.
 Obligatorisk grunduddannelse.
 Inden for det første læreår (dog fortrinsvis inden for de første 6  

 måneder) skal lærlingen i ca. 3 måneder ved udførelse af de i nedennævnte  

 vejledning (* 1) anførte opgaver eller ved udførelse af tilsvarende arbejder  

 oplæres ved følgende: Måling, opmærkning, filing, mejsling, savning, boring,  

 gevindskæring med snittap og skærebakke, bukning, retning, nitning, klipning  

 samt slibning af håndværktøj.
 Obligatorisk videreuddannelse.
Oplæring ved: Håndsmedning, herunder sænksmedning.
Svejsning ved esse.  

 El-svejsning, autogensvejsning og flammeskæring.
 Videreuddannelse i de under grunduddannelsen nævnte discipliner i det for  

 branchen fornødne omfang.
 Pleje og vedligeholdelse af værktøj og værktøjsmaskiner.
 Ønskelig videreuddannelse.
Smedning ved damp-, luft- eller fjederhammer.
Varmsmedning på presse.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
 Teoretisk uddannelse.
 Den teoretiske undervisning skal omfatte tegningslæsning, fagtegning,  

 værkstedsteknik, materiallære, fysik, faglig regning, dansk og  

 medborgerkundskab.
 Lærlingerådet, den 4. juli 1956.
J A C O B I /Chr, Lund (* 1) Metalindustriens Lærlingeudvalg har udarbejdet en vejledning, der  

 indeholder tegninger og arbejdsinstruktion til en række forskellige  

 øvelsesarbejder.
Vejledningen kan af læremesteren købes ved henvendelse til  

 Metalindustriens Lærlingeudvalg, Nørrevoldgade 34, 3. sal, København K.
