 (Til kriminalforsorgens anstalter og arrestinspektørerne).
 Direktoratet fastsætter herved følgende regler for fremgangsmåden med  

 hensyn til konfiskation af euforiserende midler, der findes i  

 kriminalforsorgens anstalter og arresthusene for eksempel i forbindelse med  

 visitationer.
 De afgørelser, der træffes efter nedenstående regler foretages af  

 anstaltslederen/arrestinspektøren, eller den han bemyndiger hertil.
 1. Afgørelse om konfiskation af euforiserende midler hos personer,  

 der udstår frihedsstraf eller som er varetægtsfængslede foretages i  

 overensstemmelse med reglerne i henholdsvis § 37 i Justitsministeriets  

 bekendtgørelse af 21. juni 1973 om fuldbyrdelse af frihedsstraf og § 931,  

 stk. 5 i Lov om Rettens Pleje samt Justitsministeriets bekendtgørelse af 27.  

 oktober 1993 om udenretlig vedtagelse af konfiskation.
2. I anstalterne/arresthusene føres af hensyn til rigsrevisionens  

 mulighed for revision på stedet en løbende oversigt over de i finansåret  

 foretagne konfiskationer.
Oversigten skal indeholde oplysninger om datoen for  

 konfiskationen og såvidt muligt navnet på den, hos hvem konfiskationen er  

 foretaget.
Oversigten skal endvidere såvidt muligt indeholde oplysninger om  

 betegnelsen på det euforiserende middel og mængden.
 3. Konfiskerede euforiserende midler skal opbevares under  

 betryggende forhold efter anstaltslederens/arrestinspektørens nærmere  

 bestemmelse herom.
 4. I det omfang besiddelsen af det euforiserende middel ikke  

 anmeldes til politiet, forholdes således:
eller 5. I det omfang besiddelsen af det euforiserende middel anmeldes  

 til politiet, forholdes således:
 6. Såfremt besøgende i anstalterne/arresthusene findes i  

 besiddelse af euforiserende midler, rettes der henvendelse herom til det  

 stedlige politi, og den besøgende skal herefter snarest muligt overgives til  

 politiet.
 7. Ordningen træder i kraft straks.
 Direktoratets cirkulæreskrivelse af 18. marts 1994 ophæves samtidig.
 Cirkulæreskrivelsen vil snarest blive optaget i Kriminalforsorgens  

 cirkulæresamling.
 E.B.
