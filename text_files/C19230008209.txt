Med Hensyn til Behandlingen af Sager angaaende Personer, hvem der ved kgl.  

 Resolution er meddelt betinget Eftergivelse eller Formildelse af en dem idømt  

 Straf, er det - dog kun forsaavidt det ikke drejer sig om de fra  

 Straffeanstalterne betingelsesvis løsladte Fanger - ved allerhøjeste  

 Resolution af den 27. December 1922 fastsat, at der for de inden den 27.  

 December 1922 meddelte betingede Benaadninger tillægges vedkommende  

 Statsadvokat eller - forsaavidt Straffen er paalagt ved en af Højesteret  

 afsagt Dom - Rigsadvokaten, Bemyndigelse til at udøve det Justitsministeriet  

 ved vedkommende kgl.
Resolution tillagte Skøn over, om Betingelserne for  

 Benaadningen er overholdt, og til i bekræftende Fald at udfærdige Erklæring  

 om endeligt Bortfald af Straffen eller den resterende Del af denne.
 Ved fremtidige Indstillinger om betinget Eftergivelse eller Formildelse af  

 Straf, idømt Personer, som ikke hensidder i Straffeanstalterne, agter  

 Justitsministeriet at søge Benaadningen knyttet til det Vilkaar, at den  

 paagældende Person i et Tidsrum af 5 Aar fører en straffri Vandel, saaledes  

 at han, hvis dette Vilkaar ikke overholdes, maa forvente, at Straffen eller  

 den resterende Del af denne fuldbyrdes efter Anklagemyndighedens nærmere  

 Bestemmelse, medens den i modsat Fald anses som endelig bortfalden efter  

 Tidsrummets Forløb.
 For de ved Benaadning betingelsesvis fra Strafanstalterne løsladte Fanger  

 træffes Bestemmelsen om, hvorvidt den betinget løsladte Straffefange naar  

 Vilkaarene for Benaadning ikke overholdes, skal genindsættes i Strafanstalten  

 til Udstaaelse af den eftergivne Del af Straffen, derimod fremdeles af  

 Justitsministeriet (Direktøren for Fængselsvæsenet).
 Ved Udøvelsen af den Anklagemyndigheden saaledes tillagte Myndighed skal  

 jeg anmode D'Herr. om herefter at iagttage følgende:
 I.
Med Hensyn til den Beføjelse, der er tillagt Anklagemyndigheden til at  

 træffe Bestemmelse om, hvorvidt en betingelsesvis eftergivet Straf skal  

 fuldbyrdes, bemærkes, at Fuldbyrdelse af en betinget eftergivet eller  

 formildet Straf ikke altid skal finde Sted, fordi den paagældende Person  

 forinden Udløbet af den ved Benaadningen fastsatte Frist paany forser sig,  

 men at det bør bero paa et Skøn i hvert enkelt Tilfælde.
Til nærmere  

 Vejledning i denne Henseende bemærkes:
1. Fuldbyrdelsesordre med Hensyn til en ved kgl.  

 Resolution betingelsesvis eftergiven eller formildet Straf bør i  

 Almindelighed meddeles, naar den benaadede for en inden Udløbet af den  

 fastsatte Frist begaaet FORSÆTLIG Forbrydelse idømmes højere Straf end Bøder  

 eller simpelt Fængsel eller Tvangsarbejde i 18 Dage.
Hvis Sagen maatte give  

 Anledning til Tvivl, vil den være at forelægge Rigsadvokaten.
Er den sidst idømte Straf kun Bøde, vil Benaadningen i Almindelighed være  

 at opretholde af Statsadvokaten, medmindre Bødens betydelige Størrelse eller  

 Forseelsens særlige Beskaffenhed giver Anledning til Tvivl.
I saa Tilfælde,  

 ligesom ogsaa naar den sidst idømte Straf er simpelt Fængsel eller er  

 Tvangsarbejde i indtil 18 Dage vil Sagen være at forelægge Rigsadvokaten.
 2. Er den senere begaaede Forbrydelse UAGTSOM, vil  

 Sagen være at forelægge Rigsadvokaten, naar den idømte Straf er højere end  

 Bøde, elller naar Sagen maatte give Anledning til Tvivl.
 3. Naar den betingelsesvis eftergivne eller formildede  

 Straf er IDØMT VED HØJESTERET, bør Forelæggelse for Rigsadvokaten altid ske.  

 Dette vil endvidere være at iagttage, naar der til Benaadninger efter 27.  

 December 1922 maatte være knyttet ANDRE VILKAAR end ovennævnt, og der er  

 Spørgsmaal om Fuldbyrdelse paa Grund af Overtrædelse af saadanne særlige  

 Vilkaar.
 II.
 Med Hensyn til betingede Benaadninger, der er meddelt forinden kgl.  

 Resolution af 27. December 1922 vil derhos være at iagttage:
1. Tilsynet med saaledes benaadede Personer vedbliver  

 som hidtil og udøves af Statsadvokaten, jfr.
Cirkulære Nr. 268 af 12.  

 November 1919, dog at de foreskrevne Indberetninger til Justitsministeriet  

 bortfalder.
 2. I Stedet for den hidtil gennem Justitsministeriet  

 udfærdigede Ordre angaaende Straffens endelige Bortfald træder en Erklæring,  

 der vil være at udfærdige af Statsadvokaten - forsaavidt Straffen er paalagt  

 af Højesteret, dog først efter at Sagen har været forelagt Rigsadvokaten.
 3. Samtidig med Udstedelsen af denne Erklæring vil der  

 være at afgive Indberetning herom til Statistisk Departement.
 III.
 Med Hensyn til betingede Benaadninger, der meddeles efter 27. December  

 1922, bemærkes:
 1. Der vil intet særligt Tilsyn være at føre fra  

 Anklagemyndighedens Side med de saaledes benaadede Personer.
 2. Erklæring om Straffens endelige Bortfald vil være  

 at meddele af Statsadvokaten, naar Begæring derom fremsættes fra en saaledes  

 benaadet.
3. Statistisk Departement har indtil videre frafaldet  

 sit Ønske om den i Justitsministeriets Skrivelse af 3. Januar 1923 i  

 Slutningen ommeldte Indberetning angaaende Forbrydelse af Benaadningen, men  

 kun under Forudsætning af, at de i Cirk.
Nr. 370 af 30. December 1910, jfr.  

 Cirk.
Nr. 99 af 1. Maj 1905 indeholdte Paabud om Udfærdigelse af  

 Kontinuationsstraffekort i de her omhandlede Tilfælde nøje overholdes, jfr.  

 ogsaa Cirk.
Nr. 98 af 16. Juni 1916. Jeg skal derfor anmode D'Hrr. om overfor  

 Politiet at indskærpe Overholdelsen af disse Bestemmelser.
 Rigsadvokaten, den 26. Marts 1923.
V.
Topsøe-Jensen.
