 Til de kontrollerende dyrlæger ved kreaturslagterierne.
 På enkelte kreaturslagterier har der været divergerende opfattelser af  

 fremgangsmåden ved afslagtning af for- og bagben på kreaturer og problemer  

 med slagtehygiejnen.
 For fremover at undgå disse problemer har man i samarbejde med Andels- og  

 Privatslagteriernes Arbejdsgiverforeninger udarbejdet nedenstående  

 arbejdsbeskrivelser for de pågældende arbejdsprocesser.
 Arbejdsbeskrivelse:
 1 Forpart.
 Opridsningen begyndes på forsiden af forskanken, hvorefter kniven føres  

 over forknæet og ind på indersiden af mellemskanken.
 Der opridses i første omgang kun til albuehulningens dybeste punkt  

 (billede nr. 1).
 Herefter slagtes fri omkring forknæet, og benet skæres af (billede nr. 2).
 Når begge ben således er fjernede, fortsættes opridsningen til  

 spidsbrystets højeste punkt, hvorefter afhudningen af kroppen kan påbegyndes.
 2 Bagpart.
 Opridsningen foretages på bagsiden af bagskanken, og snittet føres midt  

 over hasesenen ned på underlåret.
 Herefter frislagtes omkring hasen, og benet afskæres.
 Opmærksomheden henledes på, at opridsningen i første omgang skal begrænses  

 til den udstrækning, som fremgår af billede nr. 3.
 P.V.V.
