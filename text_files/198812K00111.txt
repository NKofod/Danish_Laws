Nr LSF 111 Forslag til Lov om ændring af lov om folkeskolen (Klassestørrelser,  

 skolenedlæggelser og samlæsning m.v.) Fremsat af undervisnings- og forskningsministeren (Bertel Haarder) den 17. november 1988 Vedtaget ved tredjebehandling den 16. december 1988 Lov nr. 826 af 21/12/1988 § 1 I lov om folkeskolen, jf. lovbekendtgørelse nr. 541 af 21. august 1986,  

 som ændret ved lov nr. 231 af 22. april 1987, foretages følgende ændringer:
 1. § 4, stk. 1, nr. 5, affattes således:
»5) håndarbejde, sløjd og hjemkundskab på et eller flere klassetrin  

 inden for 4.-7. klassetrin.« 2. § 15 affattes således:
 » § 15. Elevtallet i børnehaveklassen og i grundskolens  

 klasser må normalt ikke ved skoleårets begyndelse overstige 28.  

 Kommunalbestyrelsen kan dog i særlige tilfælde tillade et højere elevtal, dog  

 ikke over 30.
Stk. 2. Undervisnings- og forskningsministeren kan fastsætte bestemmelser,  

 der regulerer kommunernes forbrug af lærerløntimer pr. elev.« 3. I § 22, stk. 1, udgår »herunder fastsætte regler om, at det  

 distrikt, der er nævnt i stk. 5, for den enkelte skole kan omfatte en nærmere  

 angivet del af skoledistriktet«.
 4. § 22, stk. 5-7, ophæves, og i stedet indsættes:
»Stk. 5. Ændringer i kommunens skolestruktur som følge af  

 skolenedlæggelse behandles efter bestemmelserne om procedure for vedtagelse  

 af lokalplaner i henhold til lov om kommuneplanlægning.« 5. § 23, stk. 2, affattes således:
» Stk. 2. Skolerne deles i klasser efter antallet af elever,  

 jf. § 15, stk. 1. En klasse kan om nødvendigt omfatte flere klassetrin inden  

 for 1.-7. klassetrin.
Desuden kan undervisningen på alle skoler i henhold til  

 § 4, stk. 4, og § 9 samt i idræt være fælles for elever fra flere klassetrin  

 eller for elever fra flere klasser på samme klassetrin.
Herudover kan også  

 anden undervisning være fælles for elever fra flere klasser og klassetrin,  

 dog højst i 25 pct. af de pågældende klassers timetal.« 6. I § 23, stk. 5, udgår »og stk. 2, 2. pkt.« § 2 Stk. 1. Loven træder i kraft dagen efter bekendtgørelsen i Lovtidende.  

 Skolenedlæggelser i henhold til den under § 1, nr. 4, foreslåede procedure  

 kan dog tidligst finde sted 1. august 1990, og nedlæggelsesplanerne skal være  

 fremlagt senest 1. december 1989.
 Stk. 2. Nedlæggelse pr. 1. august 1989 af skoler, der ligger mindre end  

 1,5 km fra den skole eller de skoler, hvortil den overvejende del af eleverne  

 overflyttes, kan finde sted efter reglerne om vedtagelse af skoleplaner.
 Stk. 3. Skolenedlæggelser, hvor der har været afholdt afstemning i medfør  

 af den hidtil gældende § 22, stk. 5, 5. pkt., kan gennemføres efter udløbet  

 af den kommunale valgperiode 1. januar 1986-31. december 1989.
Oprindeligt fremsat forslag § 1 I lov om folkeskolen, jf. lovbekendtgørelse nr. 541 af 21. august 1986,  

 som ændret ved lov nr. 231 af 22. april 1987, foretages følgende ændringer:
 1. § 4, stk. 1, nr. 5, affattes således:
»5) håndarbejde, sløjd og hjemkundskab på et eller flere klassetrin  

 inden for 4.-7. klassetrin.« 2. § 15 affattes således:
 » § 15. Elevtallet i børnehaveklassen og i grundskolens  

 klasser må normalt ikke ved skoleårets begyndelse overstige 28.  

 Kommunalbestyrelsen kan dog i særlige tilfælde tillade et højere elevtal, dog  

 ikke over 30.
Stk. 2. Undervisningsministeren kan fastsætte bestemmelser, der regulerer  

 kommunernes forbrug af lærerløntimer pr. elev.« 3. I § 22, stk. 1, udgår: »herunder fastsætte regler om, at  

 det distrikt, der er nævnt i stk. 5, for den enkelte skole kan omfatte en  

 nærmere angivet del af skoledistriktet.« 4. § 22, stk. 5-7, ophæves, og i stedet indsættes:
»Stk. 5. Ændringer i kommunens skolestruktur som følge af  

 skolenedlæggelse behandles efter bestemmelserne om procedure for vedtagelse  

 af lokalplaner i henhold til lov om kommuneplanlægning.« 5. § 23, stk. 2 affattes således:
» Stk. 2. Skolerne deles i klasser efter antallet af elever,  

 jf. § 15, stk. 1. En klasse kan om nødvendigt omfatte flere klassetrin inden  

 for 1.-7. klassetrin.
Desuden kan undervisningen på alle skoler i henhold til  

 § 4, stk. 4 og § 9 samt i idræt være fælles for elever fra flere klassetrin  

 eller for elever fra flere klasser på samme klassetrin.
Herudover kan også  

 anden undervisning være fælles for elever fra flere klasser og klassetrin,  

 dog højst i 25 pct. af de pågældende klassers timetal.« 6. I § 23, stk. 5, udgår: »og stk. 2, 2. pkt.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Skolenedlæggelser, hvor der har været afholdt afstemning i medfør  

 af den hidtil gældende § 22, stk. 5, 5. pkt., kan allerede gennemføres efter  

 udløbet af den kommunale valgperiode 1. januar 1986-31. december 1989.
Bemærkninger til lovforslaget + + jhs stat lovf - side 1. Almindelige bemærkninger Som et resultat af de forhandlinger, der har været ført mellem regeringen  

 og Kommunernes Landsforening med henblik på tilrettelæggelse af en langsigtet  

 omstillingsproces i hele den offentlige sektor, er der den 29. juni 1988  

 truffet aftale om kommunernes økonomi for 1989 og de efterfølgende år.
 I aftalen indgår en langsigtet udgifts- og skattepolitik, som bl.a.  

 forudsætter, at lærerløntimeforbruget pr. elev i folkeskolen ikke stiger.
 Sideløbende hermed har udvalgene vedrørende udgiftspres og  

 styringsmuligheder på det kommunale og amtskommunale område - Lotz-udvalg I  

 og II - foreslået en række ændringer i folkeskoleloven og  

 skolestyrelsesloven, som skal sikre kommunerne større frihed til en fleksibel  

 udgiftsstyring i overensstemmelse med lokale forhold.
Ministeriet har igennem 80'erne udsendt en række cirkulæreskrivelser om  

 begrænsning af udgifterne til folkeskolen, senest cirkulære af 3. oktober  

 1985 om begrænsning af udgifterne i folkeskolen.
I 1987 udsendte  

 undervisningsministeren et hyrdebrev direkte til kommunerne.
Ministeren opfordrede bl.a. til stærkere styring af klassekvotienterne,  

 konvertering af deletimer til fællestimer, større hold i valgfagene og  

 samlæsning på tværs af klassetrinene.
Disse anbefalinger blev gentaget i  

 august 1987 i Hvidbog om Folkeskolen udarbejdet i et samarbejde mellem  

 Undervisningsministeriet og Finansministeriets Budgetdepartement.
Baggrunden  

 herfor var igen de betydelige standardforbedringer i folkeskolen, der har  

 fundet sted igennem de seneste 10 år med stadigt stigende ressourceforbrug  

 pr. elev.
De kommende år bliver en kraftig udfordring til folkeskolens  

 ressourcetilpasning.
Mange kommuner er allerede i gang med den nødvendige  

 omstillingsproces.
Der har været ført forhandlinger mellem  

 Undervisningsministeriet, Danmarks Lærerforening, Kommunernes Landsforening  

 og Skole og Samfund.
Ved disse forhandlinger er der opnået enighed om en  

 række ændringer af folkeskoleloven, der kan sikre en hensigtsmæssig  

 planlægning af folkeskolens udvikling i den enkelte kommune på en sådan måde,  

 at elevernes timetal ikke forringes.
 1. Klassestørrelser og undervisningsministerens bemyndigelse til at  

 fastsætte rammer for kommunernes ressourceforbrug pr. elev.
Det foreslås, at de særlige regler om elevtallet i børnehaveklassen  

 ophæves.
Den hidtidige brug af deletimer eller pædagogisk medhjælp ved et  

 elevtal på over 22 skal dog bevares.
Samtidig fastholdes det, at et elevtal  

 på 28 i børnehaveklassen og grundskolens klasser også fremover skal være  

 maksimum.
Reglen gælder alene klassedannelser.
I visse tilfælde vil dette  

 maksimum for klasser dog kunne virke uheldigt, og kommunalbestyrelsen skal  

 derfor efter forslaget have mulighed for i disse situationer at kunne danne  

 klasser med op til 30 elever.
Der er ikke regnet med besparelser i forbindelse med ophævelsen af de  

 særlige bestemmelser om elevtallet i børnehaveklassen.
Formålet med ophævelse  

 af dennne bestemmelse er alene at sikre mulighed for, at klassedannelsen fra  

 starten er optimal.
Undervisningsministeren foreslår endvidere som følge af det stadigt  

 voksende ressourceforbrug i folkeskolen den nuværende bestemmelse om  

 ministeriets adgang til at fastsætte rammer for kommunernes forbrug af  

 lærerskematimer pr. elev ændret således, at ministeren i stedet for  

 bemyndiges til at fastsætte bestemmelser, der regulerer kommunernes  

 lærerløntimeforbrug pr. elev.
Bestemmelserne skal kunne udformes således, at  

 der er mulighed for at sikre elevernes timetal.
2. Skolenedlæggelser På samme måde som ved lokalplaner skal forslag til en ændret  

 skolestruktur, som indeholder skolenedlæggelser, udsendes til offentlig  

 debat.
Kommunens skolestruktur beskriver antallet og placering af skoler i  

 kommunen samt de enkelte skolers omfang med hensyn til klassetrin,  

 børnehaveklasser, specialundervisning, skolefritidsordning m.v.
 Debatperioden kan eventuelt fastlægges således, at ændring i  

 skolestrukturen, som indeholder skolenedlæggelser, fremlægges til debat om  

 efteråret, hvis nedlæggelserne skal have konsekvenser for det efterfølgende  

 skoleår.
De foreslåede regler om skolenedlæggelsesprocedure er mere vidtrækkende  

 end aftalen af 29. juni 1988 mellem regeringen og Kommunernes Landsforening,  

 på den anden side sikrer de, at alle skoler fremover er omfattet af  

 proceduren.
Regeringen, Kommunernes Landsforening, Danmarks Lærerforeningen  

 og Skole og Samfund er enige om det nu fremsatte forslag.
 3. Samlæsning m.v.
Der stilles forslag om, at de nuværende muligheder for samlæsning udvides.  

 Udover den eksisterende adgang til samlæsning i de praktisk-musiske fag, i  

 valgfagene og i idræt skal der kunne samlæses i alle fag på tværs af  

 klassetrin og mellem parallelklasser, men dog højst i 25 pct. af klassernes  

 timetal.
Denne mulighed skal gælde i hele skoleforløbet og for alle skoler  

 uanset størrelse.
 En tilpasning af ressourcerne til det faldende elevtal vil herefter kunne  

 foretages gennem øget samlæsning fremfor nedsættelse af elevernes timetal.
 I forbindelse med den udvidede adgang til samlæsning foreslås det, at der  

 åbnes adgang for en skole til at etablere ikke-årgangsdeling til og med 7.  

 klassetrin, uden at der, som nu, skal søges dispensation.
4. Senere ændringer I det foreliggende lovforslag er alene medtaget de ændringer til  

 folkeskoleloven, som er nødvendige for, at kommunerne allerede i forbindelse  

 med budgetlægningen for skoleåret 1989/90 kan gennemføre de nødvendige  

 udgiftsbegrænsninger.
Der vil senere bl.a . på grundlag af Lotz-udvalgenes  

 betænkninger og de drøftelser, der er en fortsættelse heraf mellem  

 Undervisningsministeriet, Danmarks Lærerforening, Kommunernes Landsforening  

 og Skole og Samfund blive fremsat forslag til en række yderligere ændringer i  

 folkeskoleloven og af bestemmelserne vedrørende styrelsen af folkeskolen,  

 herunder ændringer, der gør det muligt at undlade oprettelse af  

 skolekommission.
 Ændringerne i det foreliggende lovforslag skal træde i kraft med  

 øjeblikkelig virkning.
II. Økonomiske og administrative konsekvenser Siden begyndelsen af 1980'erne er der til trods for flere henstillinger  

 sket en ikke ubetydelig stigning i lærerløntimeforbruget pr. elev.  

 Lærerløntimeforbruget pr. elev har således siden skoleåret 1981/82 udviklet  

 sig som følger:
1981-82 2,25 1982-83 2,27 1983-84 2,26 1984-85 2,33 1985-86 2,40 1986-87 2,45 Der er altså sket en stigning på knap 9 pct., mens elevtallet i samme  

 periode er reduceret fra 716.600 til 629.300, hvilket er et fald på ca. 12  

 pct.
 Klassekvotienten udtrykker det gennemsnitlige antal elever pr. klasse.  

 Klassekvotienten for samtlige klassetrin under eet er i perioden 1981/82 til  

 1986/87 faldet fra 18,5 til 18,1. Faldet varierer fra klassetrin til  

 klassetrin.
Klassekvotient for normalklasser 1981/82-1986/87 Med ændringerne af § 15, stk. 1 og 3, får kommunerne større mulighed for  

 selv at vælge, hvordan tilpasningen af ressourceforbruget til det faldende  

 elevtal skal ske.
De økonomiske konsekvenser ved en mere hensigtsmæssig klassedannelse fra  

 1. klasse er skønnet ud fra følgende: på 1 og 2 sporede skoler - ingenting,  

 på 3 sporede skoler - i gennemsnit et halvt spor og på de 4 og 5 sporede  

 skoler - et spor.
Besparelsen vil først slå gradvist igennem på de øvrige  

 klassetrin og vil efter 9 år nå det endelige niveau på ca. 182 mio. kr.  

 årligt.
 De skønnede besparelsesmuligheder i mio. kr. ved de anførte regelændringer  

 opgjort på skoleår og finansår er:
De økonomiske konsekvenser af ændringen af § 22 om skolenedlæggelser er  

 usikre.
Der er opnået enighed mellem Undervisningsministeriet, Kommunernes  

 Landforening, Danmarks Lærerforening og Skole og Samfund om forslaget, som er  

 mere vidtgående end det forslag der indgik i aftalen af 29. juni 1988 mellem  

 Kommunernes Landsforening og regeringen.
III.
Bemærkninger til forslagets enkelte bestemmelser Til § 1 Til nr. 1 Muligheden for at fravige § 4, stk. 1, nr. 5, om placering af håndarbejde,  

 sløjd og hjemkundskab på henholdsvis 4., 5. og 6. klassetrin foreslås  

 overført fra § 23, stk. 2, 5. pkt., til § 4, stk. 1, nr. 5, hvor den mere  

 naturligt hører hjemme.
Den hidtidige adgang til at flytte disse fag til  

 andre klassetrin end de i loven nævnte, udstrækkes samtidig til at omfatte  

 også andre skoler end de enkeltsporede, desuden medtages 7. klasse i  

 bestemmelsen.
Forslaget er et led i decentraliseringsbestræbelserne, der skal  

 give øget pædagogisk frihed til den enkelte skole.
Til nr. 2 I forslaget til den ny § 15, stk. 1, er det fastholdt, at elevtallet ved  

 skoleårets begyndelse normalt ikke kan overstige 28 elever.
I enkelte  

 tilfælde forekommer det dog uheldigt, at der skal ske en klassedeling, hvis  

 elevtallet overstiger 28. Der tænkes specielt på følgende situationer:
På 1-sporede skoler vil blot 29 elever i en enkelt årgang betyde, at skal  

 dannes 2 klasser.
Konsekvensen af 2 relativt små klasser vil ofte være, at  

 elevtimetallet bliver forholdsvis lavt.
 Endvidere forekommer det meget uheldigt, at en enkelt eller nogle få  

 tilflyttere til et skoledistrikt kan betyde, at eksisterende klasser skal  

 deles.
 Af hensyn til eleverne anses det for vigtigere, at undervisningstiden kan  

 fastholdes på et højt niveau, frem for at der dannes for små klasser med et  

 mindre timetal til følge.
 Formålet med den ændrede formulering af § 15, stk. 1, har alene været at  

 tilvejebringe en vis fleksibilitet, så kommunerne i særlige tilfælde kan  

 danne klasser med lidt over 28. Der er derfor foreslået et maksimum på 30.
 Undervisningsministeren har endvidere foreslået en ændring af § 15, stk.  

 2, der gør det muligt at fastlægge bestemmelser, der både påvirker  

 lærerskematimeforbruget pr. elev og det samlede forbrug af lærerløntimer.  

 Eventuelle bestemmelser vil efter forslaget kunne udformes således, at det  

 bliver muligt at beskytte elevernes timetal i en situation, hvor det viser  

 sig nødvendigt at fastsætte rammer for standardudviklingen.
 Det vil ligeledes være muligt at udforme evt. bestemmelser således, at der  

 fastsættes rammer for standardudviklingen i de enkelte kommuner på de enkelte  

 klassetrin.
Ophævelse af de hidtidige bestemmelser i § 15, stk. 3, om elevtal i  

 børnehaveklassen vil kunne få en udgiftsbegrænsende virkning, fordi  

 klassedannelsen her får stedse større betydning for klassekvotienten i de  

 efterfølgende klasser.
Den adgang, der i dag eksisterer for kommunerne til at  

 foretage klasseombrydning ved elevernes overgang fra børnehaveklasse til 1.  

 klasse benyttes i stadig mindre grad, efterhånden som børnehaveklassen er  

 blevet den almindelige start på skolen.
Da elevtallet i klasserne falder på  

 de højere klassetrin, er det yderligere af afgørende betydning for  

 lærerløntimeforbruget pr. elev, at klassedannelsen fra starten er optimal.
Til nr. 3 og 4 Bestemmelserne i § 22, stk. 5, 6 og 7, om skolenedlæggelser foreslås  

 ophævet, således at spørgsmålet om nedlæggelse af en skole nu i alle tilfælde  

 kan gennemføres af den kommunalbestyrelse, der har truffet afgørelsen.
Ved den foreslåede ændring skal en vedtagelse om skolenedlæggelse følge  

 den procedure, der svarer til den, der gælder i forbindelse med vedtagelse af  

 lokalplaner i kommuneplanlægningsloven, herunder reglerne om  

 mindretalsbeskyttelse og om retten til at få stillet de nødvendige  

 oplysninger til rådighed.
Det skal understreges, at kommunens planer for  

 nedlæggelse af en skole skal fremlægges senest efteråret inden nedlæggelsen  

 pr. 1. august.
De nye bestemmelser indebærer altså en sikring af borgernes  

 medindflydelse ved alle beslutninger om nedlæggelse af skoler og tilsigter  

 hermed, at beslutninger om skolenedlæggelser træffes i forbindelse med en  

 mere overordnet planlægning af skolestrukturen i kommunen.
Til nr. 5 § 23, stk. 2, indeholder regler om klassedannelse, undladelse af  

 årgangsdeling samt muligheder for samlæsning på alle skoler, herunder særlige  

 regler for samlæsning på mindre skoler, d.v.s. årgangsdelte enkeltsporede  

 skoler.
 Adgangen til at etablere ikke-årgangsdelte klasser i henhold til § 23,  

 stk. 2, 2. pkt. foreslås udvidet til også at omfatte 7. klassetrin.  

 Begrundelsen er, at disse klassetrin i flere henseender kan betragtes under  

 eet, f.eks. gives der ikke karakterer efter 13-skalaen på disse klassetrin,  

 ligesom der heller ikke er mulighed for prøveaflæggelse. Ændringen vil kunne  

 forbedre mulighederne for at opretholde små skoler på et økonomisk  

 forsvarligt grundlag.
Ifølge gældende regler i § 23, stk. 2, 3. og 4. pkt., kan undervisningen i  

 de praktisk-musiske fag, i valgfag i øvrigt og i idræt være fælles for elever  

 fra flere klassetrin.
Ved mindre skoler kan også anden undervisning på 1.-7.  

 klassetrin være fælles for elever fra flere klassetrin, men højst i 15 pct.  

 af de pågældende klassers timetal.
 Denne bestemmelse foreslås ændret, således at samlæsningsmuligheden  

 udvides til at omfatte alle fag, alle klassetrin og samtlige skoler uanset  

 størrelse, men med en begrænsning af 25 pct. af klasserne timetal.
Ændringen indebærer som en vigtig nydannelse adgang til samlæsning mellem  

 parallelklasser.
Således vil f.eks. 2 parallelklasser kunne have samlæsning i  

 en del af timerne, herunder evt. en del af timerne i dansk, samtidig med at  

 man af hensyn til blandt andet klassens sociale enhed kan fastholde et lavere  

 elevtal i de enkelte klasser.
Ændringen giver også mulighed for samlæsning på undervisningshold på tværs  

 af de øverste klassetrin.
Kursusdelte hold på forskellige klassetrin vil  

 herefter også kunne samlæse.
Til § 2 Til stk. 2 Trufne beslutninger, der i henhold til den tidligere bestemmelse i § 22,  

 stk. 5, 5. pkt., først kunne tages op i kommunalbestyrelsesperioden 1994-98  

 som følge af udfaldet af en afholdt beboerafstemning, vil efter bestemmelsen  

 kunne tages op allerede i perioden 1990-94.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 4, stk. 1, nr. 5, affattes således:
»5) håndarbejde, sløjd og hjemkundskab på et eller flere klassetrin  

 inden for 4.-7. klassetrin.« § 4. Undervisningen i den 9-årige grundskole omfatter for alle elever:
1) dansk, regning/matematik og idræt på alle klassetrin, 2) kristendomskundskab på alle klassetrin undtagen 7. eller 8. klassetrin, 3) formning og musik på 1.-5. klassetrin, 4) historie på 3.-9. klassetrin, geografi og biologi på 3.-7. klassetrin  

 og samtidsorientering på 8. og 9. klassetrin, 5) håndarbejde, sløjd og hjemkundskab på henholdsvis 4., 5. og 6.  

 klassetrin, 6) engelsk på 5.-9. klassetrin og 7) fysik/kemi på 7.-9. klassetrin.
 2. § 15 affattes således:
 » § 15. Elevtallet i børnehaveklassen og i grundskolens klasser må  

 normalt ikke ved skoleårets begyndelse overstige 28. Kommunalbestyrelsen kan  

 dog i særlige tilfælde tillade et højere elevtal, dog ikke over 30.
»Stk. 2. Undervisningsministeren kan fastsætte bestemmelser, der  

 regulerer kommunernes forbrug af lærerløntimer pr. elev.« § 15. Elevtallet i grundskolens klasser må ikke ved skoleårets begyndelse  

 overstige 28.
Stk. 2. Undervisningsministeren kan fastsætte rammer for kommunernes  

 forbrug af lærerskematimer pr. elev på de enkelte klassetrin i grundskolen og  

 i 10. klasse.
Rammerne baseres på et gennemsnitligt elevtal i grundskolens  

 klasser på højst 22.
 Stk. 3. Børnetallet i en børnehaveklasse må ikke ved skoleårets begyndelse  

 overstige 22, medmindre klassen deles i to grupper med hver højst 14 børn.
3. I § 22, stk. 1, udgår: »herunder fastsættes regler om, at  

 det distrikt, der er nævnt i stk. 5, for den enkelte skole kan omfatte en  

 nærmere angivet del af skoledistriktet.« 4. § 22, stk. 5-7, ophæves, og i stedet indsættes:
»Stk. 5. Ændringer i kommunernes skolestruktur som følge af  

 skolenedlæggelse behandles efter bestemmelserne om procedure for vedtagelse  

 af lokalplaner i henhold til lov om kommuneplanlægning.« § 22. Til hver skole hører et skoledistrikt, der kan være større for  

 skolens ældre end for dens yngre klassetrin, jf. dog § 23, stk. 1.  

 Undervisningsministeren kan fastsætte regler om, at kommunen kan danne  

 skoledistrikter, der er fælles for flere skoler, herunder fastsætte regler  

 om, at det distrikt, der er nævnt i stk. 5, for den enkelte skole kan omfatte  

 en nærmere angiven del af skoledistriktet.
Stk. 2. Undervisning i henhold til § 7, stk. 1, § 8 og § 9 kan være fælles  

 for elever fra flere skoler.
Amtsrådet, i København kommunalbestyrelsen, kan  

 i særlige tilfælde tillade, at der i en skoles børnehaveklasser optages børn  

 fra flere skoledistrikter.
Stk. 3. Undervisning i henhold til § 7, stk. 1, og § 9 kan tilrettelægges  

 i samarbejde med den kommunale ungdomsskole, således at eleverne om  

 nødvendigt henvises hertil.
Eleverne skal dog, hvis de ønsker det, kunne  

 modtage undervisning inden for folkeskolen i hele det ugentlige timetal, der  

 er fastsat i undervisningsplanen, jf. § 16, stk. 1, nr. 3.
Stk. 4. Omlægning af distriktsgrænser mellem bestående skoler skal så vidt  

 muligt være uden virkning for børn, der allerede er optaget i skolen, og hvis  

 forældre ønsker, at de skal forblive i samme skole.
Dette gælder dog ikke,  

 hvis klassen kan overflyttes samlet.
Stk. 5. Har en kommunalbestyrelse besluttet at nedlægge en skole, skal  

 dette bekendtgøres i et eller flere af de lokale blade.
Fremsætter mindst 50  

 pct. af de beboere i det pågældende skoledistrikt, der har valgret til  

 kommunalbestyrelsen, inden 4 uger efter bekendtgørelsen skriftlig begæring  

 derom, skal kommunalbestyrelsen afholde en afstemning om skolens nedlæggelse.  

 Stemmeberettigede ved afstemningen er de beboere i skoledistriktet, der har  

 valgret til kommunalbestyrelsen.
De nærmere regler om sådanne afstemninger  

 fastsættes af undervisningsministeren.
Bliver resultatet af afstemningen, at  

 mindst 60 pct. af de stemmeberettigede ønsker skolen opretholdt, kan den  

 først nedlægges efter udløbet af den følgende valgperiode og da kun, hvis  

 kommunalbestyrelsen på ny træffer beslutning herom.
Der kan ikke over for  

 denne beslutning begæres afstemning blandt beboerne.
 Stk. 6. Bestemmelserne i stk. 5 gælder ikke ved nedlæggelse af skoler, der  

 ligger mindre end 1,5 km fra den eller de skoler, hvortil den overvejende del  

 af eleverne overflyttes.
Stk. 7. Hvor resultatet af en afstemning efter stk. 5 er til hinder for  

 nedlæggelsen af en skole, kan undervisningsministeren efter indstilling fra  

 kommunalbestyrelsen i ganske særlige tilfælde godkende, at der på ny afholdes  

 en afstemning efter stk. 5 om skolens nedlæggelse.
Bliver resultatet af den  

 fornyede afstemning, at skolen fortsat ønskes opretholdt, er det den første  

 afstemning, der er afgørende for, hvornår skolen kan nedlægges.
 5. § 23, stk. 2 affattes således:
»Stk. 2. Skolerne deles i klasser efter antallet af elever, jf. § 15,  

 stk. 1. En klasse kan om nødvendigt omfatte flere klassetrin inden for 1.-7.  

 klassetrin.
Desuden kan undervisningen på alle skoler i henhold til § 4, stk.  

 4 og § 9 samt i idræt være fælles for elever fra flere klassetrin eller for  

 elever fra flere klasser på samme klassetrin.
Herudover kan også anden  

 undervisning være fælles for elever fra flere klasser og klassetrin, dog  

 højst i 25 pct. af de pågældende klassers timetal.« 6. I § 23, stk. 5, udgår: »og stk. 2, 2. pkt.« § 23. Hver skole skal omfatte mindst 3 sammenhængende klassetrin med samme  

 skoledistrikt.
Børnehaveklasser betragtes herved som yngste klassetrin.  

 Skoler for de 3 eller 4 yngste klassetrin kan henlægges under en anden skoles  

 ledelse, medmindre børnetallet overstiger 100.
Stk. 2. Skolerne deles i klasser efter antallet af elever, jf. § 15, stk.  

 1. En klasse kan om nødvendigt omfatte flere klassetrin inden for 1.-6.  

 klassetrin.
Desuden kan undervisning i henhold til § 4, stk. 4 og § 9 samt i  

 idræt være fælles for elever fra flere klassetrin.
Ved mindre skoler gælder  

 dette på 1.-7. klassetrin også anden undervisning i højst 15 pct. af de  

 pågældende klassers timetal.
I forbindelse hermed kan § 4, stk. 1, nr. 5,  

 fraviges.
Stk. 3. En klasse kan uanset stk. 2 omfatte børnehaveklasse og 1. og 2.  

 klassetrin, eller der kan på anden måde ske en samordning af undervisningen  

 for børn fra disse klassetrin.
Dog kan samtlige undervisningstimer i fagene  

 dansk og regning/matematik kun ved små skoler være fælles for elever fra  

 flere klassetrin.
I særlige tilfælde kan undervisningsministeren tillade, at  

 en klasse foruden børnehaveklasse og 1. og 2. klassetrin også omfatter ældre  

 klassetrin.
Stk. 4. Ved fordelingen af børn i 1. klasser i kommunens skoler skal det  

 tilstræbes, at den enkelte klasse kan bevares samlet på de følgende  

 klassetrin i grundskolen.
Der kan ikke foretages ny klassedeling på grundlag  

 af valget af kurser og fag efter § 11, stk. 3.
 Stk. 5. Amtsrådet, i Københavns kommunalbestyrelsen, kan i særlige  

 tilfælde fravige reglerne i stk. 1 og stk. 2, 2. pkt.
Efter 2. behandling den 13. december 1988 § 1 I lov om folkeskolen, jf. lovbekendtgørelse nr. 541 af 21. august 1986,  

 som ændret ved lov nr. 231 af 22. april 1987, foretages følgende ændringer:
 1. § 4, stk. 1, nr. 5, affattes således:
»5) håndarbejde, sløjd og hjemkundskab på et eller flere klassetrin  

 inden for 4.-7. klassetrin.« 2. § 15 affattes således:
 » § 15. Elevtallet i børnehaveklassen og i grundskolens  

 klasser må normalt ikke ved skoleårets begyndelse overstige 28.  

 Kommunalbestyrelsen kan dog i særlige tilfælde tillade et højere elevtal, dog  

 ikke over 30.
Stk. 2. Undervisnings- og forskningsministeren kan fastsætte bestemmelser,  

 der regulerer kommunernes forbrug af lærerløntimer pr. elev.« 3. I § 22, stk. 1, udgår »herunder fastsætte regler om, at det  

 distrikt, der er nævnt i stk. 5, for den enkelte skole kan omfatte en nærmere  

 angivet del af skoledistriktet«.
 4. § 22, stk. 5-7, ophæves, og i stedet indsættes:
»Stk. 5. Ændringer i kommunens skolestruktur som følge af  

 skolenedlæggelse behandles efter bestemmelserne om procedure for vedtagelse  

 af lokalplaner i henhold til lov om kommuneplanlægning.« 5. § 23, stk. 2, affattes således:
» Stk. 2. Skolerne deles i klasser efter antallet af elever,  

 jf. § 15, stk. 1. En klasse kan om nødvendigt omfatte flere klassetrin inden  

 for 1.-7. klassetrin.
Desuden kan undervisningen på alle skoler i henhold til  

 § 4, stk. 4, og § 9 samt i idræt være fælles for elever fra flere klassetrin  

 eller for elever fra flere klasser på samme klassetrin.
Herudover kan også  

 anden undervisning være fælles for elever fra flere klasser og klassetrin,  

 dog højst i 25 pct. af de pågældende klassers timetal.« 6. I § 23, stk. 5, udgår »og stk. 2, 2. pkt.« § 2 Stk. 1. Loven træder i kraft dagen efter bekendtgørelsen i Lovtidende.  

 Skolenedlæggelser i henhold til den under § 1, nr. 4, foreslåede procedure  

 kan dog tidligst finde sted 1. august 1990, og nedlæggelsesplanerne skal være  

 fremlagt senest 1. december 1989.
 Stk. 2. Nedlæggelse pr. 1. august 1989 af skoler, der ligger mindre end  

 1,5 km fra den skole eller de skoler, hvortil den overvejende del af eleverne  

 overflyttes, kan finde sted efter reglerne om vedtagelse af skoleplaner.
 Stk. 3. Skolenedlæggelser, hvor der har været afholdt afstemning i medfør  

 af den hidtil gældende § 22, stk. 5, 5. pkt., kan gennemføres efter udløbet  

 af den kommunale valgperiode 1. januar 1986-31. december 1989.
