Bekendtgørelse  

 om proceduren for kommunal overtagelse  

  

 af regionale kommunikationscentre I medfør af § 6 h, stk. 6, og § 7 d, stk. 2, i lov om  

 specialundervisning for voksne, jf. lovbekendtgørelse nr. 658 af 3. juli  

 2000,  

 som ændret ved § 62 i lov nr. 145 af 25. marts 2002 og § 2 i lov nr. 592 af  

 24.  

 juni 2005, fastsættes:
 § 1.  

  

 Bekendtgørelsen omfatter regionale undervisningsinstitutioner med  

 specialundervisning og specialpædagogisk bistand for personer med tale-,  

 høre-  

 eller synsvanskeligheder (kommunikationscentre), der overtages efter den 1.  

 januar 2007 af beliggenhedskommunen i henhold til § 7 d i lov om  

 specialundervisning for voksne.
§ 2.  

  

 Kontaktudvalget drøfter mindst én gang i hver valgperiode, om der i regionen  

 er  

 kommunikationscentre, som mest hensigtsmæssigt bør drives af  

 beliggenhedskommunen.
I drøftelsen skal det inddrages, hvorvidt  

 beliggenhedskommunen vil kunne drive kommunikationscentret på økonomisk og  

 fagligt forsvarlig vis.
Det er frivilligt for kommunalbestyrelsen, om den vil  

 overtage et kommunikationscenter.
 Stk. 2.  

  

 Hvis et  

 kommunikationscenter bør overgå til kommunal drift, udarbejder regionsrådet  

 et  

 udkast til aftale mellem regionsrådet og kommunalbestyrelsen i  

 beliggenhedskommunen,  

 jf. dog stk. 3. Aftaleudkastet skal indeholde fordelingen af aktiver og  

 passiver, rettigheder og pligter samt ansatte.
 Stk. 3.  

  

 For  

 kommunalbestyrelsen, som overtager et kommunikationscenter efter stk. 2,  

 fastsættes  

 følgende vilkår:
1)  

 	  

 Kommunalbestyrelsen  

 overtager kommunikationscentrets samlede tilbud.
Hvis centret giver tilbud  

 efter anden lovgivning end lov om specialundervisning for voksne, skal  

 kommunen  

 også overtage disse tilbud, herunder personale, bygninger, indbo mv., der  

 knytter  

 sig til det samlede tilbud.
 2)  

 	  

 Kommunalbestyrelsen  

 stiller i det hidtidige omfang kommunikationscentrets samlede tilbud til  

 rådighed  

 for de kommuner, der hidtil har benyttet centret.
 3)  

 	  

 Kommunalbestyrelsen  

 forestår den løbende udvikling af kommunikationscentrets samlede tilbud,  

 herunder den faglige udvikling af indholdet af undervisningstilbuddet.
 4)  

 	  

 Kommunalbestyrelsen  

 afholder alle udgifter i forbindelse med overtagelse af  

 kommunikationscentret.
 Stk. 4.  

  

 Kommunalbestyrelser, der kan benytte kommunikationscentrets tilbud efter stk.  

 3, nr. 2, kan helt eller delvist give afkald på denne ret.
 Stk. 5.  

  

 Omfanget af  

 kommunalbestyrelsens forpligtelse til at stille undervisningstilbud, der er  

 overtaget i henhold til § 7 d i lov om specialundervisning for voksne, til  

 rådighed for andre kommuner i regionen og vilkårene herfor, jf. stk. 3, nr.  

 2,  

 skal indgå i den årlige rammeaftale mellem regionsrådet og  

 kommunalbestyrelserne i regionen.
 § 3.  

  

 Bekendtgørelsen træder i kraft den 1. januar 2007.
