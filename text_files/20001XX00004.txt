Skriftlig fremsættelse (5. oktober  

 2000) Miljø- og Energiministeren (Svend Auken) :
 Herved tillader jeg mig for Folketinget at  

 fremsætte:
 Forslag til lov ændring af lov om vandforsyning  

 m.v. (Gennemførelse af drikkevandsdirektivet m.v.).
(Lovforslag nr.
L 8).
Formålet med lovforslaget er først og  

 fremmest at sikre den nødvendige lovhjemmel til administrativt at  

 kunne gennemføre Rådets direktiv 98/83/EF om kvaliteten af  

 drikkevand.
Direktivet blev vedtaget i november 1998, og skal  

 gennemføres i national ret senest den 25. december 2000.
Forslaget tilvejebringer lovhjemmel for ministeren til at  

 kunne udarbejde regler på de områder, hvor vandforsyningsloven  

 ikke allerede indeholder hjemlerne.
Det drejer sig bl.a. om bemyndigelse til  

 at kunne fastsætte regler om, at vandværkerne informerer  

 forbrugeren om vandets kvalitet.
Forslaget indeholder desuden bemyndigelser  

 til at kunne fastsætte regler om myndighedernes indberetning af  

 oplysninger herunder form og tidsfrister bl.a. til brug for  

 Miljøstyrelsens indberetning til EU.
Endelig foreslås en  

 præcisering af lovens påbudsbestemmelse, herunder at kommunen  

 ved udhed m.v.   skal drage omsorg for, at forbrugerne modtager information  

 om vandets kvalitet og forholdsregler, som forbrugeren bør  

 iagttage.
Desuden indeholder lovforslaget regler, der ikke kan  

 henføres til drikkevandsdirektivet.
Det drejer sig om en ændring  

 af reglerne om, at kommunalbestyrelserne kan overføre deres kompetence  

 efter loven til kommunale fællesskaber, f.eks. fælleskommunale  

 miljøcentre eller lignende.
Herved bringes vandforsyningsloven  

 på linie med reglerne i miljøbeskyttelsesloven.
 Idet der i øvrigt henvises til lovforslaget med  

 bemærkninger anbefaler jeg det til Folketingets velvillige  

 behandling.
