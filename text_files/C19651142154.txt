 1. marts 1965.
 Justitsministeriet har i dag skrevet følgende til Landboorganisationernes  

 maskinudvalg, Axelborg, København V.:
 »I en hertil indsendt skrivelse har udvalget forespurgt, om en  

 ikke-registreret traktor med påmonteret aggregat til nedfældning af ammoniak  

 i jorden under kørsel på vej til og fra arbejdssted må benyttes som trækkraft  

 for en påhængsvogn, belæsset med en lagertank, indeholdende ammoniak til  

 nedfældning gennem det på den trækkende traktor monterede  

 nedfældningsaggregat.
Det fremgår af sagen, at påhængsvognen med lagertank under nedfældningen  

 frakobles traktoren.
Nedfældning sker fra en på traktoren anbragt  

 arbejdstank, der med mellemrum fyldes op fra lagertanken.
Opfyldning af  

 lagertanken sker fra lastmotorvogne med transporttanke.
I anledning heraf skal man meddele, at den omhandlede kørsel med traktor  

 med påhængsvogn efter justitsministeriets opfattelse omfattes af  

 bestemmelserne i færdselslovens § 12, stk. 1, litra b, og at traktoren  

 således ikke er registreringspligtig.« P.M.V.
 E.B.
 Politimesteren i Skælskør.
 Statens biltilsyn.
