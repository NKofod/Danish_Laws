 Paa derom af Ministeriet for offentlige Arbejder nedlagt allerunderdanigst  

 Forestilling har det under 12te Marts 1915 allernaadigst behaget Hans  

 Majestæt Kongen at meddele Aktieselskabet Helsingør-Hornbæk Banen følgende  

 Eneretsbevilling til Anlæg og Drift af en Forlængelse af Jernbanen fra  

 Helsingør til Hornbæk til Gilleleje:
Vi Christian den Tiende, af Guds Naade Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: At Vi efter derom indgivet Andragende i  

 Overensstemmelse med Lov Nr. 156 af 27de Maj 1908, jfr.
Lov Nr. 91 af 21  

 April 1914 og Lov Nr. 43 af 23de Februar 1915, allernaadigst vil have forundt  

 og bevilget Aktieselskabet Helsingør-Hornbæk Banen Eneret til at anlægge en  

 Forlængelse af Jernbanen fra Helsingør til Hornbæk til Gilleleje samt til  

 indtil 1ste Januar 2008 at benytte den saaledes forlængede Jernbane fra  

 Helsingør over Hornbæk til Gilleleje til Befordring af Personer og Gods ved  

 Hjælp af Lokomotiver, idet Vi dog vil have Staten forbeholdt Eneret til  

 Jernbanetransporten mellem de Punkter paa Statsbanerne, med hvilke nævnte  

 Bane direkte eller ved Forbindelse med andre Jernbaner maatte komme i  

 Berøring.
 Bevillingen meddeles derhos paa følgende Betingelser:
 I.
§ 1 Banen kan bygges som let Lokomotivbane.
Indhegning af Banen og Anbringelse  

 af Led ved Vejoverkørsler vil i Reglen kunne bortfalde undtagen paa enkelte  

 stærkt befærdede Punkter.
 Angaaende Banens Retningslinie og Bygningsmaade er Bevillingshaverne i  

 øvrigt underkastede Ministerens Bestemmelser paa Grundlag af de af  

 Bevillingshaverne forlagte fuldstændige Planer til Anlæget.
 Endvidere skal Bevillingshaverne være underkastede Ministerens Bestemmelse  

 om Banens Forsyning med alt Tilbehør, derunder de til dens første Anlæg  

 fornødne Lokaler m.v. for Told-, Post-, og Telegrafvæsen.
 Vilkaarene for Banens Tilslutning til Gribskovbanens Station i Gilleleje  

 eller for en Medafbenyttelse af denne saavel som Vilkaarne for den forlængede  

 Banes Drift fastsættes af Ministeren.
§ 2 Bevillingshaverne er pligtige at meddele Ministeren alle af denne begærte  

 Oplysninger angaaende Tilvejebringelsen af den udover Statskassens Bidrag,  

 jfr. § 14, fornødne Anlægskapital.
§ 3 Ekspropriationen af de til Baneanlæget fornødne Grunde m. m. foretages i  

 Henhold til Reglerne i Forordningen af 5te Marts 1845. For saa vidt der til  

 Anlæget maatte blive indtaget Grunde, der tilhører Staten, gives fuldt  

 Vederlag for disse.
Udbetaling af Erstatninger til de skadelidende, af Diæter og  

 Befordringsudgifter til Medlemmerne af Besigtigelses-, Ekspropriations- og  

 Taksationskommissioner m. v. sker efter nærmere Bestemmelse af Ministeren.  

 Hvis det af denne forlanges, at Udbetalingen skal ske gennem Statskassen,  

 skal Bevillingshaverne være pligtige at stille et Beløb af indtil 4,000  

 Kroner pr.
Kilometer af Banens Længde til Ministerens Raadighed samt desuden  

 paa Forlangende efterhaanden at udrede det Beløb, som Ministeren anser  

 fornødent til disse Udgifters Dækning, saaledes at Statskassen ingen Sinde  

 kommer til at staa i Forskud hertil for Bevillingshaverne.
Skulde disse ikke  

 udrede de saaledes forlangte Beløb inden Udløbet af de Tidsfrister, som  

 Ministeren i saa Henseende maatte fastsætte, skal Vor Regering være  

 berettiget til herfor at holde sig til den af Bevillingshaverne stillede  

 Sikkerhed, jfr. § 11, og til at standse Jernbaneanlæget.
§ 4 Alle Arbejder ved Bygningen af Banen med Tilbehør skal, for saa vidt ikke  

 anderledes af Ministeren bestemmes, udbydes i Licitation i Henhold til  

 Betingelser, der med tilhørende Overslag approberes af Regeringens tekniske  

 Kontrol, jfr. § 7, ligesom Valget mellem de ved Licitationen fremkomne Tilbud  

 skal approberes af samme.
Det bliver ved Gennemførelsen af disse Bestemmelser  

 at paase, at det foreløbige Overslag, som er lagt til Grund ved Tegningen af  

 Bidrag til Anlæget, ikke uden afgørende Grunde overskrides.
I Tilfælde af  

 Uoverensstemmelse herom mellem Bevillingshaverne og Kontrollen bliver  

 Spørgsmaalet at indstille til Ministerens Afgørelse.
Bevillingshaverne er pligtige at drage Omsorg for, at der til Udførelse af  

 de ommeldte Arbejder ikkun anvendes indenlandsk Arbejdskraft.
Undtagelse  

 herfra kan kun finde Sted under særlige Forhold og med udtrykkeligt Samtykke  

 af fornævnte Kontrol.
 Bevillingshavernes Antagelse af ledende Ingeniør ved Anlæget er ikke  

 gyldig, førend Ministerens Godkendelse af Antagelsen er erhvervet.
 Uden tvingende Nødvendighed maa der ikke arbejdes ved Anlæget paa Søn- og  

 Helligdage.
 Bevillingshaverne skal paase, at alle Arbejderne ved Anlæget af  

 vedkommende Entreprenør holdes forsikrede mod Ulykkestilfælde under Arbejdet  

 i et i Medfør af Lov af 7de Januar 1898 anerkendt Forsikringsselskab.
 Bevillingshaverne er pligtige at underkaste sig samt er ansvarlige for  

 Overholdelsen af de Bestemmelser, som af Ministeren maatte blive trufne til  

 Sikkerhed for Udbetaling af tilgodehavende Løn til Arbejderne ved Banens  

 Anlæg.
 Ved Anlægets Udførelse bliver at iagttage:
at ingen af de Fortidsminder, Stendysser, Høje eller Borgpladser, som  

 ligger i den afstukne Jernbanelinie, sløjfes eller afgraves, uden at der  

 forinden i betimelig Tid er givet Direktionen for Nationalmuseet Lejlighed  

 til at foranstalte en planmæssig Undersøgelse af vedkommende Oldtidsminde, at der saa vidt muligt drages Omsorg for at ingen Materialier af Jord,  

 Sten eller Grus tages fra Fortidsminder af ovennævnte Art, som ligger i  

 større eller mindre Afstand fra Banelinien, uden at ovennævnte Direktion  

 forinden har afgivet Erklæring om hvorvidt Mindesmærket fortjener at  

 fredlyses, samt at alle de Oldsager, der under Arbejdernes Udførelse maatte findes i  

 Jorden, enkeltvis eller samlede, afleveres til den tekniske Kontrol for af  

 denne at indsendes til Nationalmuseet, fra hvilket der, saafremt Sagerne  

 beholdes, vil blive udbetalt Finderen en passende Dusør.
 Overtrædelse af ovennævnte Forpligtelser vil medføre Bødestraf efter  

 nærmere Bestemmelse af Ministeren.
§ 5 Til Overholdelse af Orden og Sikkerhed under Banens Bygning vil, saavidt  

 saadant af Regeringen maatte anses fornødent, blive anordnet et eget  

 Politiopsyn, hvis Indretning nærmere fastsættes af Regeringen, efter at der  

 er givet Bevillingshaverne Lejlighed til at ytre sig herover.
 Dette Politis Anordninger inden for Grænserne af dets Omraade og Myndighed  

 skal Bevillingshaverne være pligtige at underkaste sig.
 Alle med dette Politi forbundne Udgifter udredes af Anlægskapitalen.
§ 6 Den almindelige Kontrol fra Regeringens Side med Hensyn til det hele Anlæg  

 og Overholdelsen af de derom gældende Bestemmelser vil blive ført af den af  

 Os beskikkede Kommissarius.
Alle Forhandlinger mellem Regeringen og Bevillingshaverne sker gennem  

 denne Embedsmand.
Til ham indsendes saaledes alle Skrivelser og Andragender  

 fra Bevillingshaverne til Regeringen.
Kommissarius og de under ham fungerende  

 Medhjælpere skal til enhver Tid have fri Adgang til alle Dele af Anlæget, og  

 der skal af Bevillingshaverne meddeles Kommissarius alle de Oplysninger, som  

 han maatte fordre.
Han skal have Myndighed til at paatale og standse ethvert  

 Foretagende fra Bevillingshavernes Side, som han anser stridende mod de  

 fastsatte Bestemmelser og gældende Love og Anordninger eller uforeneligt med  

 den offentlige Sikkerhed.
Hans Paatale i saa Henseende skal uvægerligen tages  

 til Følge, indtil Sagen i fornødent Fald efter Bevillingshavernes Forlangende  

 er afgjort ved Ministerens Resolution.
§ 7 Udøvelsen af den specielle tekniske Kontrol med Anlæget vil af Ministeren  

 blive overdragen til en Ingeniør.
Til denne har Bevillingshaverne at indsende  

 alle Planer, Tegninger m.v. til Approbation, ligesom i Almindelighed alt,  

 hvad der angaar Arbejdernes Udførelse, vil blive paaset af denne tekniske  

 Kontrol paa Regeringens Vegne i Overensstemmelse med den Instruktion, som af  

 Ministeren gives samme.
Alle Planer, Kort og Tegninger skal indsendes in  

 duplo, hvorefter det ene Eksemplar sendes tilbage til Bevillingshaverne med  

 Kontrollens Paategning.
Den kontrollerende Ingeniør og dennes Medhjælpere skal til enhver Tid have  

 fri Adgang til alle Dele af Anlæget og til de Steder, hvor der arbejdes, og  

 der skal af Bevillingshaverne gives dem alle de Oplysninger, som mundtlig  

 eller skriftlig maatte fordres med Hensyn til Anlæget og Arbejderne paa samme  

 m. v.
Kontrollen skal have Myndighed til at foretage alle de efter dens Skøn  

 nødvendige Undersøgelser og Prøver med de leverede Materialier, de udførte  

 Arbejder m. m. samt til i dette Øjemed at kræve den fornødne Bistand af  

 Bevillingshaverne.
Den kontrollerende Ingeniør er berettiget til at forkaste  

 de ved en Licitation fremkomne Tilbud og fordre ny Licitation afholdt paa  

 ændrede Betingelser; han kan forkaste de af Bevillingshaverne foreslaaede  

 Konstruktioner eller leverede Materialier, som han anser for uskikkede til  

 Øjemedet, ligesom han kan fordre enhver Del af Arbejdet, som han anser for  

 ufyldestgørende, omgjort.
 Bevillingshaverne kan indanke de af den tekniske Kontrol givne Paalæg for  

 Ministeren, men er pligtige til, naar saadant forlanges af Kontrollen,  

 foreløbig at rette sig efter dennes paalæg uden at kunne fordre nogen  

 Erstatning for det herved mulig paaførte Tab.
§ 8 Anlæget af Banen skal fremmes saaledes, at den i alt væsentligt er færdig  

 og under Iagttagelee af de nedenfor i § 9 givne Forskrifter i sin hele  

 Udstrækning kan aabnes for Drit som Forlængelse af Jernbanen fra Helsingør  

 til Hornbæk efter en fuldstændig Driftsplan senest 4 Aar efter denne  

 Bevillings Dato.
Saafremt denne Termin ikke iagttages, skal Bevillingen være  

 forbrudt, medmindre det godtgøres, at Terminens Overholdelse er bleven  

 umuliggjort ved Bevillingshaverne utilregnelige Omstændigheder, saasom  

 Naturbegivenheder, Arbejdsstandsninger eller andet deslige.
§ 9 Banen maa ikke aabnes for nævnte Drift, forinden Tilladelse dertil er  

 meddelt af Ministeren, samt forinden der ved anstillede Prøver og  

 Undersøgelser er opnaaet Vished for, at Anlæget med Tilbehør samt det  

 fornødne Driftsmateriel er af god Beskaffenhed og det fornødne  

 Tjenestepersonale tilstrækkeligt indøvet.
§ 10 De ved Førelsen af Regeringens Tilsyn med Banens Anlæg foranledigede  

 Udgifter afholdes af Anlægskapitalen.
§ 11 Førend nogen Del af Anlæget paabegyndes, skal Bevillingshaverne supplere  

 det inden Bevillingens Udfærdigelse stillede Depositum af 5,000 Kr. til  

 20,000 Kr. i saadanne Effekter, som Ministeren vil tage for gode.
Det  

 saaledes stillede Depositum skal tjene Regeringen til Sikkerhed for de  

 ovenanførte Betingelsers Opfyldelse, og skulde Regeringen være nødsaget til  

 at gøre sig betalt i samme, skal Bevillingshaverne være forpligtede til under  

 Bevillingens Fortabelse uden Ophold at supplere Sikkerheden til det nævnte  

 Beløb.
Den stillede Sikkerhed bliver, for saa vidt den ikke benyttes til  

 Dækning af Statskassens Krav paa Bevillingshaverne, at tilbagebetale, naar  

 hele Anlæget er fuldført og aabnet for Driten overensstemmende med de  

 foranførte Bestemmelser.
§ 12 Forbrydes Bevillingen, hjemfalder de af Bevillingshaverne deponerede  

 Beløb, jfr. § 11, til Statskassen.
 II.
§ 13 Senest 1 Aar efter Banens Aabning for Drift bliver der af  

 Bevillingshaverne at forelægge Ministeren et fuldstændigt Regnskab over den  

 hele til Anlæget anvendte Anlægskapital, beregnet paa den i fornævnte Lov Nr.  

 156 af 27de Maj 1908 § 9 ommeldte Maade og saaledes, at det Beløb, der i  

 Følge nærværende Eneretsbevillings § 15 skal indbetales til Helsingør-Hornbæk  

 Banens Reservefond, medregnes til Anlægskapitalen.
For saa vidt Udbetaling af  

 Erstatningsbeløb m.v. i Anledning af de til Baneanlæget fornødne Grunde har  

 fundet Sted gennem Statskassen, jfr. ovenfor § 3, 2det Stykke, bliver dog  

 Regnskab herover at aflægge ved Kommissarius; imod dette Regnskab, i hvilket  

 der ikke bliver at beregne Bevillingshaverne nogen Rente af de af dem  

 indbetalte Summer, skal de ikke med Retsvirkning kunne fremsætte nogen  

 Indsigelse.
 Bevillingshaverne er forpligtede til at give den, der paa Ministerens  

 Vegne reviderer det af Bevillingshaverne aflagte Anlægsregnskab, Adgang til  

 at gennemgaa de ved Anlæget førte Bøger, ligesom de uvægerlig har at meddele  

 alle af Ministeren eller Revisor i øvrigt begørte Oplysninger vedkommende  

 Regnskabet.
§ 14 Af Statskassen ydes til Baneanlæget et Bidrag, udgørende Halvdelen af den  

 hele til Anlæget i Følge aflagt Regnskab bevislig anvendte Anlægskapital,  

 jfr. § 13.
Forskud paa Statskassens Bidrag kan efter Ministerens nærmere Bestemmelse  

 ydes Bevillingshaverne paa disses Begæring, efterhaanden som Anlæget skrider  

 frem, og i Forhold til Størrelsen af de af Bevillingshaverne alt anvendte  

 Bekostninger paa Anlæget.
Endelig Afregning med Hensyn til Bidraget finder  

 Sted snarest mulig, efter at Anlægsregnskabet ved Ministerens Foranstaltning  

 er revideret.
§ 15 For samtlige Bidrag til Anlæget udstedes der Aktier i Helsingør-Hornbæk  

 Jernbaneselskab, der fremtidig benævnes Aktieselskabet  

 Helsingør-Hornbæk-Gilleleje Banen, imod at der, jfr. § 13, - med forventet  

 finansiel Lovhjemmel for Statsbidragets Vedkommende - af Anlægskapitalen  

 indbetales et saa stort Beløb til Helsingør-Hornbæk Banens Reservefond, at  

 denne derved kommer til at udgøre en lige saa stor Del af den udvidede  

 Aktiekapital, som den androg af Aktiekapitalen før Udvidelsen. - Det bliver  

 at iagttage, at de Statskassen tilkommende Aktier vedblivende udgør Halvdelen  

 af det samlede Aktiebeløb. - De ny Aktier deltager første Gang i  

 Udbyttefordelingen for det Driftsaar, som følger nærmest efter, at Banen er  

 aabnet for Driften.
 III.
§ 16 Naar Banen aabnes for Drift, indgaar den som Led i en samlet  

 Helsingør-Hornbæk Jernbane saaledes, at samtlige for den nuværende  

 Helsingør-Hornbæk Jernbane i Henhold til den udfærdigede Eneretsbevilling  

 m.m. gældende Bestemmelser uden videre finder Anvendelse ogsaa for den i  

 nærværende Eneretsbevilling omhandlede Forlængelse af Banen, i hvilken  

 Henseende udtrykkelig bemærkes, at den i nærværende Eneretsbevilling  

 omhandlede Jernbane skal være indbefattet under den Staten i Eneretsbevilling  

 af 23de Marts 1903 forbeholdte Ret til at overtage Jernbanen fra Helsingør  

 til Hornbæk.
 IV.
§ 17 Der tilstaas Bevillingshaverne følgende Rettigheder og Begunstigelser med  

 Hensyn til det heromhandlede Anlæg:
a.
De til Baneanlæget anvendte Grunde fritages, saa længe de benyttes i  

 det paagældende Øjemed, for alle paa samme hvilende Afgifter og Byrder, og de  

 paa Grundene opførte, til Anlæget henhørende Bygninger saavel i Købstæderne  

 som paa Landet fritages indtil videre for alle ellers paa Bygninger hvilende  

 kongelige Skatter og Afgifter.
b.
Afslutning af Overenskomster i Anledning af Banens første Anlæg som og  

 Udstedelse og Overdragelse af Aktiebreve og Forskrivninger til Statskassen og  

 til Kommuner eller private, som har ydet Bidrag til Anlæget, jfr. § 15, kan  

 foregaa uden Brug af stemplet Papir.
c.
Der indrømmes Bevillingshaverne Godtgørelse for Indførselstold af de  

 Genstande, som anvendes til Anlæget af Banen og dennes første Forsyning med  

 Driftstilbehør, dog at Bevillingshaverne i Henseende til Bevislighederne for  

 det indførtes Værdi og Anvendelse efter Bestemmelsen saavel som til  

 Kontrollen hermed vil have at underkaste sig de Forskrifter, som herom gives  

 af Ministeren.
§ 18 Af den Værdistigning, som ved Anlæget af den i nærværende Eneretsbevilling  

 omhandlede Jernbaneforlængelse tilføres bebyggede eller ubebyggede Ejendomme  

 eller Dele af saadanne, bliver der at svare Jernbaneskyld i Overensstemmelse  

 med de i Lov Nr. 105 af 18de April 1910 herom indeholdte Regler.
Som en Følge heraf maa de i nærværende Eneretsbevillings § 15 omhandlede  

 Aktier ikke udstedes til eller transporteres til Ihændehaveren, men skal lyde  

 paa Navn og noteres i Selskabets Bøger.
De af disse Aktier, der tilhører  

 private, kan naar som helst indkaldes af Selskabet til Indløsning med deres  

 Paalydende, saa længe Stat eller Kommune ogsaa er Aktiehaver i Selskabet.
Er  

 hverken Stat eller Kommune længere Aktiehaver i Selskabet, skal  

 Indløsningsretten tilkomme Staten i Forening med de Kommuner, der oprindelig  

 har haft de heromhandlede Aktier i Selskabet.
§ 19 Under Anlæget skal Bevillingshaverne underkaste sig Ministerens Fordringer  

 med Hensyn til, hvad der skal iagttages i Henseende til Undersøgelse og  

 Transport af toldpligtigt Gods samt med Hensyn til Indretning af Vogne for  

 Brev- og Pakkeposten.
Bevillingshaverne skal, hvis saadant af Ministeren forlanges, til  

 Jernbanetelegraf anvende Stænger, præparerede efter en af Ministeren angiven  

 Metode og af saadanne Dimensioner, at Statstelegrafens Linier derpaa, om  

 ønskes, kan anbringes.
Hvis Stængerne saaledes af Statstelegrafen benyttes,  

 overtager denne Stængernes Vedligeholdelse for saa lang Tid, som den benytter  

 dem.
Telegrafapparaterne, der anvendes, skal hvis det af Ministeren  

 forlanges, være af den Konstruktion, som benyttes ved Statstelegrafen, og de  

 dermed forsynede Jernbanestationer skal paa Forlangende af Ministeren kunne  

 benyttes til offentlig Korrespondance paa Betingelser, der nærmere fastsættes  

 af ham.
Saafremt der til Banens Tjeneste med Ministerens Samtykke maatte  

 blive benyttet Telefonanlæg, skal Bevillingshaverne herved være underkastede  

 lignende Bestemmelser som foran fastsat med Hensyn til Telegrafanlæg.
§ 20 Med Hensyn til nærværende Bevillings Fortolkning skal Bevillingshaverne  

 være underkastede Ministerens Kendelse.
 Hvorefter alle vedkommende sig allerunderdanigst har at rette.
 Givet paa Amalienborg, den 12te Marts  

 1915.
 Under Vor Kongelige Haand og Segl.
 Christian R.
(L.S.) Hassing Jørgensen.
 Hvilket herved bringes til almindelig Kundskab.
 Ministeriet for offentlige Arbejder, den  

 16de Marts 1915.
 Hassing Jørgensen.
/T.F.
Krarup.
