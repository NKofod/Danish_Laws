Refusion  

 for dagpenge udbetalt i en periode, hvor medlemmet ikke var tilmeldt AF.
Den  

 manglende tilmelding skyldtes en fejl fra AFs side.
Medlemmet havde  

 kvittering  

 for sin elektroniske tilmelding Vedrørende Ankenævnet har behandlet a-kassens klage på møde den 18.  

 november 2004.
Nævnet traf denne A F G Ø R E L S E Dagpenge udbetalt i perioden 26. maj 2003 til 30. juni  

 2003 er udbetalt med rette.
 Dagpenge udbetalt i perioden 1. juli 2003 til 19. oktober 2003 er  

 udbetalt med urette.
 A-kassen har ikke ret til refusion for dagpenge udbetalt i denne  

 periode.
B E G R U N D  

 E L S E Der kan kun udbetales dagpenge til et medlem for en  

 periode med ledighed, hvis medlemmet er tilmeldt AF som arbejdssøgende i  

 perioden,  

 jf. § 57, stk. 4, i lov om arbejdsløshedsforsikring m.v.
Vedrørende dagpenge udbetalt i perioden 26. maj 2003  

 til 30. juni 2003 Det følger af § 4 i dagældende bekendtgørelse af 20.  

 december 2000 om rådighed, at et ledigt medlem skal være tilmeldt og have  

 kontakt til AF for at kunne få udbetalt dagpenge.
 Efter § 57, stk. 5 i lov om arbejdsløshedsforsikring er der  

 hjemmel for Direktøren for Arbejdsdirektoratet til at fastsætte nærmere  

 regler  

 om de dagpengemæssige konsekvenser af manglende kontakt til AF, samt i hvilke  

 tilfælde manglende tilmelding ikke skal have dagpengemæssige konsekvenser.  

 Først med direktoratets bekendtgørelse nr. 516 af 17. juni 2003 om rådighed  

 blev der indsat en bestemmelse, hvorefter et medlem er tilmeldt, når  

 medlemmet  

 er registreret i AFs edb-system som arbejdssøgende, jf. bekendtgørelsens § 6.
 Da der således indtil 1. juli 2003 ikke var fastsat regler i  

 henhold til lovens § 57, stk. 5, om at et medlem først kan anses for  

 tilmeldt,  

 når tilmeldingen er registreret i AF´s edb-system, må dagpenge udbetalt på  

 grundlag af medlemmets kvittering for elektronisk tilmelding, anses for  

 udbetalt  

 med rette.
Vedrørende dagpenge udbetalt i perioden 1. juli 2003  

 til 19. oktober 2003 Et medlem anses først for tilmeldt AF, når medlemmet er  

 registreret i AFs edb-system som arbejdssøgende, jf. § 6 i  

 Arbejdsdirektoratets  

 bekendtgørelse af 17. juni 2003 om rådighed.
 Udbetales der dagpenge til et medlem for en periode med manglende  

 tilmelding til AF, vil dagpengene være udbetalt med urette.
 Det følger af lov om arbejdsløshedsforsikring m.v. § 86, stk. 4, at  

 a-kassen, hvis dagpenge er udbetalt med urette, som udgangspunkt ikke har ret  

 til refusion.
Efter § 6 i bekendtgørelse om a-kassernes ret til refusion for  

 udbetalte ydelser har en a-kasse ret til refusion, hvis AF er skyld i, at en  

 ydelse er udbetalt med urette.
A-kassen har dog ikke ret til refusion, hvis  

 den  

 vidste eller burde vide, at ydelsen var godkendt på et urigtigt grundlag.
 Ankenævnet har lagt til grund, at den elektroniske procedure for  

 kommunikation mellem AF og a-kasserne, herunder de kvalitetssikrede  

 systemspecifikationer for AF´s edb-system, AMANDA, er oplyst med  

 Arbejdsdirektoratets  

 Rundskrivelse nr. 9/03 af 24. februar 2003.
 Det fremgår af systemspecifikation for afsendelse af data til  

 a-kasser, at systemspecifikationen beskriver, hvordan a-kasse data  

 viderebehandles i AMANDA, hvordan handlinger der er sket i AMANDA medfører,  

 at  

 der skal sendes hændelses-typer til a-kasser, og hvordan information om både  

 modtagne og afsendte hændelsestyper opdaterer a-kasse kommunikationsbilledet.  

 Data afsendes til en dataleverandør.
 Endvidere fremgår det, at der sker ajourføring af  

 A-kassekommunikationsbilledet med dagens afsendte transaktioner til a-kasser.
 Endelig fremgår det, at kommunikationen med dataleverandørerne  

 foregår ved hjælp af elektronisk datatransmission.
 Ankenævnet har lagt til grund, at a-kasserne således løbende  

 dagligt modtager lister fra AF med T-hændelser, hvoraf det fremgår hvilke  

 medlemmer, der er blevet tilmeldt AF som ledige.
 Ankenævnet har lagt vægt på, at medlemmet ved en fejl fra AFs  

 side, ikke blev registreret i AFs edb-system AMANDA, hvorfor dagpenge i  

 ovennævnte periode er udbetalt med urette.
 Da medlemmet ikke var blevet registreret i AFs edb-system modtog  

 a-kassen ingen T-hændelse om, at medlemmet var blevet tilmeldt.
 Ankenævnet har lagt vægt på, at a-kassen udbetalte dagpenge alene  

 på grundlag af medlemmets kvittering fra AF om, at hun var tilmeldt.
 Ankenævnet har endvidere lagt vægt på, at a-kassen ikke  

 kontrollerede, om der fra AF var modtaget en T-hændelse således, at det til  

 a-kassen fra AF var meddelt, at medlemmet var registreret i AMANDA som  

 arbejdssøgende.
 Ankenævnet finder således, at a-kassen ikke har udvist  

 tilstrækkelig agtpågivenhed ved udbetalingen af dagpenge i ovennævnte  

 periode.
 Ankenævnet henviser til lov om arbejdsløshedsforsikring m.v., jf.  

 lovbekendtgørelser nr. 799 af 24. september 2002 og nr. 708 af 13. august  

 2003  

 §§ 57, stk. 4 og 5, 62 og 86, stk. 4.
 Endvidere henvises til Arbejdsdirektoratets bekendtgørelse nr.  

 1353 af 20. december 2000 om rådighed § 4, Arbejdsdirektoratets  

 bekendtgørelse  

 nr. 516 af 17. juni 2003 om rådighed § 6, Direktoratet for  

 Arbejdsløshedsforsikringens bekendtgørelse nr. 980 af 14. december 1993 om  

 arbejdsløshedskassernes ret til refusion fra statskassen for fejludbetalte  

 ydelser § 1, samt Arbejdsdirektoratets bekendtgørelse nr. 587 af 26. juni  

 2003  

 om a-kassernes ret til refusion for udbetalte ydelser §§ 3, 6 og 8.
 Ankenævnet tiltræder således direktoratets afgørelse af 14. maj  

 2004 for så vidt angår dagpenge udbetalt i perioden 1. juli 2003 til 19.  

 oktober 2003, men ændrer direktoratets afgørelse for så vidt angår dagpenge  

 udbetalt i perioden 26. maj 2003 til 30. juni 2003.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Medlemmet  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 Det fremgår af en elektronisk kvittering fra AF edb-system, at  

 medlemmet tilmeldte sig på AF den 5. maj 2003 som fuldt ledig.
Kvitteringen  

 var  

 stemplet modtaget i a-kassen den 6. maj 2003.
Det fremgår af samtalenotat af 14. november 2003, at a-kassen den  

 13. november 2003 havde talt med AF.
Det blev herved konstateret, at  

 medlemmet  

 ikke havde været tilmeldt siden den 5. maj 2003. AF havde bekræftet fejlen.  

 Medlemmet blev tilmeldt den 13. november 2003. Der er fejludbetalt dag-  

 penge,  

 kr. 62.580,00, for perioden 26. maj 2003 - 19. oktober 2003, A-kassen ville  

 selv dispensere for perioden 20. oktober 2003 - 12. november 2003, da der for  

 denne periode ikke er udbetalt dagpenge.
 AF har skriftligt beklaget fejlen, idet AF har oplyst, at  

 tilmeldingen den 5. maj 2003 af ukendte årsager ikke er slået igennem på  

 AMANDA.
I brev af 18. november 2003 har a-kassen skrevet til xxx og  

 vedlagt en debetnota på kr. 62.580,00. A-kassen oplyste, at den fandt, at xxx  

 var ansvarlig for fejludbetalingen, idet afdelingen kunne have forhindret  

 fejludbetaling ved at sikre sig, at medlemmet var tilmeldt AF.
A-kassen  

 oplyste, at afdelingen altid skal sikre sig, at den har modtaget en T-  

 hændelse  

 fra AF.
 I brev af 1. april 2004 skrev a-kassen til direktoratet og  

 anmodede om refusion for fejludbetalte dagpenge for perioden 26. maj 2003 -  

 19.  

 oktober 2003. A-kassen oplyste, at den manglende tilmelding blev opdaget i  

 forbindelse med bestandskørslen.
 Den 22. april 2004 oplyste a-kassen, at medlemmet havde afviklet  

 karantæne for perioden 5. maj - 25. maj 2003.
 Det fremgår af udskrift fra AMANDA, at medlemmet blev tilmeldt AF  

 den 13. november 2003.
2. Arbejdsdirektoratets  

 afgørelse Direktoratet traf den 14. maj 2004 denne afgørelse:
  Dagpengene, der er udbetalt for perioden 26. maj 2003 - 19.  

 oktober 2003, er udbetalt med urette.
 A-kassen har ikke ret til refusion herfor.
Begrundelse Der kan kun udbetales dagpenge til et medlem for en  

 periode med ledighed, hvis medlemmet er tilmeldt AF som arbejdssøgende i  

 perioden.
 Det fremgår af § 57, stk. 4, i lov om arbejdsløshedsforsikring  

 m.v., senest bekendtgjort ved lov nr. 708 af 13. august 2003.
Et medlem anses først for tilmeldt AF, når medlemmet er registreret  

 i AF´s edb-system som arbejdssøgende.
Det fremgår af § 16, stk. 1, i  

 bekendtgørelse  

 nr. 1224 af 20. december 2002 om en aktiv beskæftigelsesindsats og af § 6,  

 stk.  

 1, i bekendtgørelse nr. 516 af 17. juni 2003 om rådighed (bekendtgørelsen).
 A-kassen kan først udbetale dagpenge til et medlem, når medlemmet  

 er til- meldt AF, jf. § 6, stk. 4, i bekendtgørelsen.
Udbetales der dagpenge til et medlem for en periode med manglende  

 tilmelding til AF, vil dagpengene være udbetalt med urette.
Herefter finder §  

 86 i loven anvendelse.
 Direktoratet lægger vægt på, at det fremgår af udskrift fra  

 AMANDA, at medlemmet først blev tilmeldt AF den 13. november 2003. A-kassen  

 har  

 selv dispenseret for perioden 20. oktober - 12. november 2003.
Direktoratet har også lagt vægt på, at a-kassen udbetalte dagpenge  

 til med- lemmet for perioden 26. maj 2003 - 19. oktober 2003, uden at  

 a-kassen  

 sikrede sig, at medlemmet var registreret i AF´s edb-system som  

 arbejdssøgende.  

 A-kassen havde således ikke modtaget en elektronisk underretning fra AF om,  

 at  

 medlemmet var tilmeldt AF som ledig, inden den udbetalte dagpenge.
Dagpengene  

 er derfor udbetalt med urette.
 Direktoratet har noteret sig, at AF har tilkendegivet, at der er  

 tale om en fejl fra AFs side.
 Direktoratet finder, at denne udtalelse ikke har betydning for  

 sagen, da a- kassen uanset en sådan fejl skal sikre sig, at medlemmet er  

 registreret som ledig i AFs edb-system, før den udbetaler dagpenge.
A-kassen kan ikke få refusion for de dagpenge, der er udbetalt for  

 perioden 26. maj 2003 - 19. oktober 2003. A-kassen har opgjort beløbet til  

 kr. 62.580 brutto.
 Se § 86, stk. 4, i loven og § 1, stk. i, i bekendtgørelse nr. 980  

 af 14. december 1993 om arbejdsløshedskassernes ret til refusion fra  

 statskassen for fejl udbetalte ydelser og § 3, stk. i, i bekendtgørelse nr.  

 nr.  

 587 af 26. juni 2003 om a-kassernes ret til refusion af udbetalte ydelser.
*** Direktoratet finder, at medlemmet ikke skal  

 tilbagebetale de med urette ud-betalte dagpenge.
 Direktoratet har lagt til grund, at medlemmet hverken har givet  

 a-kassen urigtige oplysninger, fortiet omstændigheder eller i øvrigt mod  

 bedre  

 vidende uberettiget modtaget dagpenge, jf. § 86, stk. 1, i loven.
 Direktoratet har i den forbindelse lagt vægt på, at medlemmet har  

 en kvitte -ring på en elektronisk tilmelding den 5. maj 2003, og at medlemmet  

 ikke herudover har kunnet sikre sig, at hun blev tilmeldt AF.
3. Klagen til  

 ankenævnet I klagen har a-kassen bl.a anført, at det fremgår af § 6  

 i bekendtgørelse om a-kassens ret til refusion for udbetalte ydelser, at  

 a-kassen har ret til refusion, hvis AF er skyld i, at ydelsen er udbetalt med  

 urette.
 Medlemmet blev ikke tilmeldt AF til trods for, at hun elektronisk  

 tilmeldte sig den 5. maj 2003. Medlemmet havde en kvittering på tilmeldingen.
AF havde til sagen oplyst, at tilmeldingen af ukendte årsager ikke  

 slog igennem.
AF havde endvidere tilkendegivet, at der var tale om en fejl  

 fra  

 AF´s side.
 A-kassen har videre anført, at a-kassen ikke ud af de gældende  

 regler kan udlede, at a-kassen ikke kan udbetale ydelser, før der foreligger  

 en  

 bekræftelse fra AF på, at medlemmet er tilmeldt.
 Det fremgik således ikke af de gældende regler, at der ikke kunne  

 udbetales, før a-kassen havde sikret sig, at der var modtaget en T-hændelse  

 fra  

 AF.
 Det nærmeste var i rådighedsbekendtgørelsens § 6, stk. 1, hvor det  

 ved den gældende bekendtgørelses ikrafttræden den 1. juli 2003 blev  

 præciseret,  

 at medlemmet var tilmeldt, når medlemmet var registreret i Amanda.
 Det fremgik imidlertid ikke af bekendtgørelsen eller vejledningen  

 til denne, at a-kassen skulle sikre sig at have modtaget en T-hændelse fra  

 AF,  

 før udbetaling kunne foretages.
 Endelig henviste a-kassen til ankenævnets afgørelse af 18. marts  

 2004, hvor man i en tilsvarende sag havde truffet afgørelse om, at a-kassen  

 havde  

 ret til refusion.
4. Arbejdsdirektoratets  

 bemærkninger til klagen Arbejdsdirektoratet bemærkede, at ifølge § 57, stk. 4, i  

 lov om arbejdsløshedsforsikring kan der kun udbetales dagpenge til et medlem  

 for en periode med ledighed, hvis medlemmet er tilmeldt AF som arbejdssøgende  

 i  

 perioden.
Denne bestemmelse gjorde ikke selvstændigt op med, hvornår et  

 medlem anses for tilmeldt AF.
Den skulle derfor sammenholdes med § 16 i  

 bekendtgørelse  

 om en aktiv arbejdsmarkedsindsats og § 6 i rådighedsbekendtgørelsen.
 Af disse bestemmelser fremgår det, at et medlem først anses for  

 tilmeldt AF, når medlemmet er registreret i AMANDA som arbejdssøgende.
 Det var derfor direktoratets opfattelse, at a-kassen ikke havde  

 hjemmel til at udbetale dagpenge til medlemmet for perioden, da medlemmet  

 ikke  

 var registreret i AMANDA som arbejdssøgende.
 Dagpengene, der blev udbetalt for nævnte periode, blev derfor  

 udbetalt med urette, og a-kassen havde som udgangspunkt ikke ret til refusion  

 herfor, jf. § 86, stk. 4, i loven.
 A-kassen henviste til § 6 i den nugældende  

 refusionsbekendtgørelse, hvoraf det fremgår, at a-kassen har ret til  

 refusion,  

 hvis AF er skyld i, at ydelsen er blevet udbetalt med urette.
 A-kassen bemærkede, at AF havde erkendt, at den manglende  

 tilmelding skyldtes en fejl fra AF  s side.
 Direktoratet anførte, at det også fremgår af § 6 i den nugældende  

 refusionsbekendtgørelse, at a-kassen ikke har ret til refusion, hvis den  

 vidste  

 eller burde vide, at ydelsen var godkendt på et urigtigt grundlag.
 A-kassen gjorde endvidere gældende, at det ikke af de gældende  

 regler fremgår, at der ikke kan udbetales før a-kassen har sikret sig, at der  

 er modtaget en hændelse fra AF.
 Direktoratet bemærkede, at selvom det var forhold hos AF, der var  

 skyld i, at medlemmet ikke blev registreret i AMANDA, var det ikke AF´s  

 skyld,  

 at ydelsen er udbetalt med urette.
Direktoratet havde lagt vægt på, at a-kassen ikke inden  

 udbetalingen havde sikret sig, at medlemmet var registreret i AMANDA som  

 arbejdssøgende.
A-kassen havde ikke inden udbetalingen modtaget en  

 elektronisk  

 underretning fra AF om, at medlemmet var tilmeldt AF.
Direktoratet anførte, at a-kassen var bekendt med, at den ville  

 have modtaget en sådan underretning, hvis medlemmet var registreret i AMANDA  

 som arbejdssøgende.
A-kassen havde således ikke sikret sig, at  

 udbetalingsgrundlaget  

 var i orden, før a-kassen udbetalte dagpenge til medlemmet.
Det bemærkes i denne forbindelse, at a-kasserne igennem mange år  

 har kommunikeret elektronisk med AF om hændelser af betydning for  

 medlemmernes  

 ret til dagpenge, og der har længe eksisteret et omfattende kodesystem til  

 brug  

 herfor.
Der findes således også koder for af-og tilmelding af medlemmerne.  

 Det  

 er fx aftalt mellem AF og a-kasserne, at der skal sendes en såkaldt T  

 01 til  

 a-kassen, når et medlem bliver registreret som tilmeldt i AFs  

 edb-system, og  

 en A 01, når et medlem bliver afmeldt AF.
A-kasserne har således  

 en let  

 adgang til at sikre sig, at medlemmet er tilmeldt AF i overensstemmelse med §  

 16 i bekendtgørelse om en aktiv arbejdsmarkedsindsats og § 6 i  

 rådighedsbekendtgørelsen, inden der udbetales dagpenge til et medlem.
 Direktoratet traf derfor afgørelse om, at a-kassen ikke kan få  

 refusion for de dagpenge, der er udbetalt for perioden 26. maj 2003 - 19.  

 oktober 2003, jf. § 86, stk. 4, i loven og § 1, stk. 1, i den tidligere  

 gældende refusionsbekendtgørelse og § 3, stk. 1, i den nugældende  

 refusionsbekendtgørelse.
Direktoratet skal gøre opmærksom på, at formålet med tilmelding,  

 dvs. registrering i AF edb-system, er at sikre, at den ledige kan formidles  

 arbejde, indkaldes til og deltage i kontaktforløb, tilbud mv.
Dette kan kun  

 ske, hvis medlemmet er registreret i AMANDA.
En registrering i AMANDA som  

 arbejdssøgende er således en forudsætning for, at medlemmet kan stå til  

 rådighed.
 Det følger af § 62 i loven, at der kun kan udbetales dagpenge til  

 et medlem, hvis medlemmet står til rådighed.
 Hvis medlemmet ikke er registreret i AMANDA, står medlemmet ikke  

 til rådighed, jf. § 62 i loven, og a-kassen har således heller ikke hjemmel  

 efter denne bestemmelse til at udbetale dagpenge til medlemmet.
Direktoratet skal endvidere gøre opmærksom på, at i sager hvor der  

 er udbetalt dagpenge med urette på grund af manglende tilmelding på AF, ses  

 det  

 sjældent i praksis, at medlemmet pålægges at tilbagebetale dagpengene.
Hertil  

 kræves et selvstændigt ansvar for medlemmet, jf § 86, stk. 1, i loven.
Endelig skal direktoratet oplyse, at den i sagen nævnte  

 problemstilling er forskellig fra den situation, hvor der skal tages stilling  

 til, om der kan dispenseres for en periode med manglende tilmelding, hvor  

 a-kassen ikke har udbetalt dagpenge.
I en sådan situation kan der kun  

 dispenseres, hvis medlemmet ikke har kunnet hindre eller afhjælpe den  

 manglende  

 tilmelding, jf.
6, stk. 2 og 3, i rådighedsbekendtgørelsen.
Kun i den sammenhæng  

 har en kvittering for en digital tilmelding betydning, idet kvitteringen er  

 medlemmets dokumentation for medlemmets anmodning om at blive registreret i  

 AMANDA.
Klagen i nærværende sag vedrører således spørgsmålet, om a-kassen  

 har ret til refusion, og der er alene taget stilling til, hvad a-kassen  

 vidste  

 eller burde vide om medlemmets tilmelding.
Da a-kassen har udbetalt dagpenge,  

 mener direktoratet, at en kvittering for tilmeldingen ikke kan tillægges  

 betydning,  

 da kvitteringen ikke er en garanti for, at medlemmet rent faktisk er  

 registre-  

 ret som tilmeldt i AMANDA, hvilket a-kassen er vidende om.
5. Nyt efter  

 klagen Arbejdsmarkedsstyrelsen har den 29. oktober 2004  

 telefonisk på ankenævnets sekretariats foranledning oplyst følgende i  

 relation til  

 den elektroniske kommunikation mellem AF og a-kasserne.
 Arbejdsmarkedsstyrelsen har oplyst, at der om natten elektronisk  

 sendes besked til de relevante a-kasser om de medlemmer, der den forudgående  

 dag er tilmeldt i AFs edb-system.
 Den elektroniske meddelelse sendes til den elektroniske  

 postadresse, som den pågældende a-kasse har oplyst til AF som modtager  

 af  

 elektroniske tilbagemeldinger fra AF.
 Det modtagne elektroniske materiale ligger herefter klar til  

 indlæsning i a-kassen den efterfølgende hverdag.
Sekretariatet anmodede den 1. november 2004 om a-kassens bemærkninger  

 til Arbejdsmarkedsstyrelsens oplysninger.
På tidspunktet for sagens afgørelse  

 i  

 ankenævnet havde sekretariatet ikke modtaget bemærkninger fra a-kassen.
6. Regler Lov om  

 arbejdsløshedsforsikring m.v., jf. lovbekendtgørelse nr. 799 af 24. september  

 2002 § 57.  ..
Stk. 4. Udbetaling af  

 dagpenge kan kun finde sted, hvis den ledige er tilmeldt Arbejdsformidlingen  

 som arbejdssøgende.
Tilmelding skal ske, når ledigheden indtræder, og den  

 ledige  

 skal opretholde kontakten med Arbejdsformidlingen i hele ledighedsperioden.
 Stk. 5. Direktøren for  

 Arbejdsdirektoratet fastsætter efter forhandling med Landsarbejdsrådet  

 nærmere  

 regler om de dagpengemæssige konsekvenser af manglende kontakt til  

 Arbejdsformidlingen,  

 samt i hvilke tilfælde manglende tilmelding ikke skal have dagpengemæssige  

 konsekvenser.
§ 62.  

  

 Dagpenge må ikke  

 udbetales til et medlem, 1)  

 	  

 som er syg eller i  

 øvrigt er ude af stand til at påtage sig arbejde af normalt omfang, 2)  

 	  

 som aftjener  

 værnepligt eller unddrager sig denne, 3)  

 	  

 som ved domstols   

 eller administrativ afgørelse er berøvet sin frihed eller som unddrager sig  

 frihedsberøvelse, 4)  

 	  

 som forsørges på  

 institution, eller 5)  

 	  

 som af anden grund  

 ikke står til rådighed for arbejdsmarkedet.
 Stk. 2.  

  

 Direktøren for  

 Arbejdsdirektoratet fastsætter efter forhandling med Landsarbejdsrådet de  

 nærmere regler for anvendelsen af bestemmelserne i stk. 1.
§ 86.  

  

 Et  

 medlem, som uberettiget har modtaget dagpenge eller andre ydelser fra kassen,  

 skal betale ydelsesbeløbet tilbage, hvis medlemmet har givet kassen urigtige  

 oplysninger eller fortiet omstændigheder, der er af betydning for retten til  

 ydelserne, eller hvis medlemmet i øvrigt indså eller burde have indset, at  

 modtagelse af beløbet var uberettiget.
Godtgørelse efter lov om godtgørelse  

 ved  

 deltagelse i erhvervsrettet voksen- og efteruddannelse er ikke omfattet af  

 bestemmelsen.
 .
Stk. 4.  

  

 Hvis dagpenge  

 eller andre ydelser, jf. stk. 1 og 15, er udbetalt med urette, har kassen  

 ikke  

 krav på refusion fra statskassen og skal betale udbetalte refusionsbeløb  

 tilbage, medmindre den fejlagtige udbetaling skyldes medlemmets svigagtige  

 forhold Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 57.  

  

  .
Stk. 4. Udbetaling af  

 dagpenge kan kun finde sted, hvis den ledige er tilmeldt Arbejdsformidlingen  

 som arbejdssøgende.
Tilmelding skal ske, når ledigheden indtræder, og den  

 ledige skal opretholde kontakten med Arbejdsformidlingen i hele  

 ledighedsperioden.
 Stk. 5. Direktøren for  

 Arbejdsdirektoratet fastsætter efter forhandling med Beskæftigelsesrådet  

 nærmere regler om de dagpengemæssige konsekvenser af manglende kontakt til  

 Arbejdsformidlingen, samt i hvilke tilfælde manglende tilmelding ikke skal  

 have  

 dagpengemæssige konsekvenser.
 § 62 ..
Stk. 3.  

  

 Direktøren for  

 Arbejdsdirektoratet fastsætter efter forhandling med Beskæftigelsesrådet  

 nærmere regler for anvendelsen af bestemmelserne i stk. 1 og 2. Der kan  

 herunder fastsættes nærmere bestemmelser om 1)  

 	  

 de betingelser, et  

 medlem skal opfylde for at kunne anses at stå til rådighed for  

 arbejdsmarkedet, 2)  

 	  

 medlemmets kontakt  

 med arbejdsløshedskassen, arbejdsformidlingen og andre aktører i forbindelse  

 med den aktive beskæftigelsespolitik, samt 3)  

 	  

 tab af dagpengeret  

 som følge af manglende rådighed og generhvervelse af dagpengeret.
§ 86.  

  

 Et  

 medlem, som uberettiget har modtaget dagpenge eller andre ydelser fra kassen,  

 skal betale ydelsesbeløbet tilbage, hvis medlemmet har givet kassen urigtige  

 oplysninger eller fortiet omstændigheder, der er af betydning for retten til  

 ydelserne, eller hvis medlemmet i øvrigt indså eller burde have indset, at  

 modtagelse af beløbet var uberettiget.
Godtgørelse efter lov om godtgørelse  

 ved  

 deltagelse i erhvervsrettet voksen- og efteruddannelse er ikke omfattet af  

 bestemmelsen.
 ..
Stk. 4.  

  

 Hvis dagpenge  

 eller andre ydelser, jf. stk. 1 og 15, er udbetalt med urette, har kassen  

 ikke  

 krav på refusion fra statskassen og skal betale udbetalt refusionsbeløb for  

 den  

 fejludbetalte ydelse tilbage fuldt ud, medmindre den fejlagtige udbetaling  

 skyldes medlemmets svigagtige forhold.
Tilbagebetaling skal ske, uanset om  

 staten har lidt økonomisk tab.
Direktøren for Arbejdsdirektoratet kan dog i  

 ganske særlige tilfælde give tilladelse til, at kassen helt eller delvis får  

 ret til refusion, hvis staten ikke har lidt et økonomisk tab af samme  

 størrelse  

 som det fejludbetalte beløb.
Direktørens afgørelse herom kan ikke indbringes  

 for anden administrativ myndighed.
Lov om en aktiv  

 arbejdsmarkedspolitik, jf. lovbekendtgørelse nr. 207 af 17. marts 2003 § 3 a.  

  

 Arbejdssøgende kan blive tilmeldt  

 arbejdsformidlingen.
 Stk. 2.  

  

 Ledige medlemmer af en arbejdsløshedskasse,  

 som ønsker at modtage dagpenge eller er berettiget til dagpengegodtgørelse  

 for  

 1. og 2. ledighedsdag, skal på den første ledighedsdag tilmelde sig  

 arbejdsformidlingen.
 Stk. 3.  

  

 Kontanthjælpsmodtagere, der efter kommunens  

 vurdering modtager kontanthjælp alene på grund af ledighed, skal tilmelde sig  

 arbejdsformidlingen.
Stk. 4.  

  

 Beskæftigelsesministeren fastsætter nærmere  

 regler om tilmelding på og afmelding fra arbejdsformidlingen Arbejdsmarkedsstyrelsens  

 bekendtgørelse nr. 1224 af 20. december 2002 om en aktiv  

 arbejdsmarkedsindsats § 16.  

  

 Ledige  

 medlemmer af en arbejdsløshedskasse, som ønsker at modtage dagpenge eller er  

 berettiget til dagpengegodtgørelse for 1. og 2. ledighedsdag, skal på den  

 første ledighedsdag tilmelde sig Arbejdsformidlingen som dagpengemodtagere.  

 Den  

 ledige anses for tilmeldt, når tilmeldingen er registreret i  

 Arbejdsformidlingens edb-system.
Arbejdsmarkedsstyrelsens  

 bekendtgørelse nr. 577 af 19. juni 2003 om en aktiv beskæftigelsesindsats § 7.  

  

 Ledige  

 medlemmer af en arbejdsløshedskasse, som ønsker at modtage dagpenge eller er  

 berettiget til dagpengegodtgørelse for 1. og 2. ledighedsdag, skal på den  

 første ledighedsdag tilmelde sig Arbejdsformidlingen som dagpengemodtagere.  

 Den  

 ledig anses for tilmeldt, når tilmeldingen er registreret i  

 Arbejdsformidlingens edb-system.
Arbejdsdirektoratets  

 bekendtgørelse nr. 1353 af 20. december 2000 om rådighed § 4.  

  

 Et  

 ledigt medlem skal være tilmeldt og have kontakt til AF for at kunne få  

 udbetalt dagpenge.
Arbejdsdirektoratets  

 bekendtgørelse nr. 516 af 17. juni 2003 om rådighed § 6.  

  

 Et  

 medlem skal være tilmeldt og have kontakt til AF for at kunne få dagpenge.  

 Medlemmet  

 er tilmeldt, når medlemmet er registreret i AF´s edb- system som  

 arbejdssøgende.
Stk. 2. Har medlemmet  

 ikke fået dagpenge, kan a-kassen udbetale dagpenge for en periode med  

 manglende  

 tilmelding, jf. stk. 1, hvis 1)  

 	  

 medlemmet har et  

 datostemplet dagpengekort eller bekræftelse på digital tilmelding, som viser,  

 at medlemmet skulle have været tilmeldt i perioden, eller 2)  

 	  

 den manglende  

 tilmelding skyldes a-kassens forhold eller forhold hos AF, som AF eller  

 Arbejdsmarkedsstyrelsen har bekræftet.
 Stk. 3. Udbetaling efter  

 stk. 2 kan ske, hvis medlemmet ikke har kunnet hindre eller afhjælpe den  

 manglende tilmelding, og de øvrige betingelser for at udbetale dagpenge i  

 perioden er opfyldt.
 Stk. 4. Udbetaling af  

 dagpenge efter stk. 2 til et ledigt medlem kan dog først ske, når medlemmet  

 er  

 tilmeldt AF, jf. stk. 1.
Direktoratet for  

 Arbejdsløshedsforsikringens bekendtgørelse nr. 980 af 14. december 1993 om  

 arbejdsløshedskassernes ret til refusion fra statskassen for fejludbetalte  

 ydelser § 1.  

  

 Hvis  

 en kasse med urette har udbetalt 1)  

 	  

 ydelser efter lov om  

 arbejdsløshedsforsikring m.v., 2)  

 	  

 etableringsydelse  

 eller uddannelsesgodtgørelse efter lov om en aktiv arbejdsmarkedspolitik,  

 eller 3)  

 	  

 ydelser efter lov om  

 orlov, har kassen ikke ret til refusion fra statskassen og udbetalte  

 refusionsbeløb  

 skal tilbagebetales.
Arbejdsdirektoratets  

 bekendtgørelse nr. 587 af 26. juni 2003 om a-kassernes ret til refusion for  

 udbetalte ydelser § 3.  

  

 En  

 a-kasse har ikke ret til refusion, hvis den med urette har udbetalt ydelser.  

 Er  

 der udbetalt refusion, skal a-kassen betale den tilbage.
§ 6.  

  

 En  

 a-kasse har ret til refusion, hvis Arbejdsformidlingen er skyld i, at en  

 ydelse  

 er udbetalt med urette.
A-kassen har dog ikke ret til refusion, hvis den  

 vidste  

 eller burde vide, at ydelsen var godkendt på et urigtigt grundlag.
 § 8.  

  

 Bekendtgørelsen  

 træder i kraft den 1. juli 2003.
 Stk. 2. Bekendtgørelsen  

 har virkning for udbetalinger af ydelser, der udbetales for perioder efter  

 den  

 1. juli 2003.
