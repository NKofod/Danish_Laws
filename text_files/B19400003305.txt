Udfærdiget i Medfør af Lov af 22. Februar 1939 om  

 Udførsel, Indførsel og Forhandling af Fjerkræ. Min. for Landbrug og Fiskeri  

 Kr.
Bording. (Lov-Tid.
A. 1940 af 10/2).
§ 1.  1. Et autoriseret Fjerkræslagteri skal mindst  

 bestaa af: et Lokale til Opbevaring af levende Fjerkræ, et Lokale til  

 Slagtning og Plukning, en Svalehal, et Kølerum og et Lokale til Pakning og  

 Ekspedition.
Lokalerne skal være indbyrdes helt adskilt, men kan staa i  

 Forbindelse ved Døre.
 2. Lokalerne maa ikke ligge dybere end det omliggende  

 Terræn og skal være beliggende i en Afstand af mindst 10m fra Møddinger,  

 Aljebeholdere, Latrinbeholdere o.lign.
 3. Den nærmeste Indgangsdørene værende Del af Pladsen  

 skal i mindst 2m Længde og Bredde være forsynet med et for Fugtighed  

 uigennemtrængeligt Materiale.
4. Et Slagtelokale skal være mindst 20 kvadratmeter i  

 Flademaal, mindst 4m bredt og 3 1/2m højt.
De øvrige Lokaler skal have en  

 Højde af mindst 2 1/2m, og for alle Lokaler gælder i øvrigt, at de skal være  

 af en saadan Størrelse, at Virksomheden kan foregaa under forsvarlige Plads-  

 og Renlighedsforhold.
 5. For autoriserede Fjerkræeksportlagre,  

 Fjerkrækonservesfabrikker og Kontrolstationer for slagtet Fjerkræ fastsætter  

 Landbrugsministeriet i hvert enkelt Tilfælde Antal af Lokaler og disse  

 Indretninger.
§ 2.  1. Lokalerne skal være forsynet med Vinduer, der  

 i Antal og Størrelse er tilstrækkelige til at give det fornødne Lys og  

 saaledes indrettede, at de i Ventilationsøjemed kan aabnes.
Lokaler, der  

 anvendes til Slagtning og Plukning, skal yderligere være forsynet med  

 Luftventiler til Loftet i fornødent Antal og Størrelse.
Hvis der arbejdes  

 udenfor Dagtimerne skal der være tilvejebragt tilstrækkelig kunstig  

 Belysning.
De nævnte Lokaler skal daglig udluftes.
Undtagelser herfra kan  

 indrømmes for Rum, særlig Kølerum, i hvilke der er sørget for tilstrækkelig  

 kunstig Belysning, under Forudsætning af, at der tilvejebringes fornøden  

 Ventilation af kunstig Vej.
2. Gulvene skal være af et Materiale, der er  

 uigennemtrængeligt for Fugtighed, og skal være forsynet med betryggende Afløb  

 for Spildevand.
Gulvene i Ekspeditionslokaler kan dog være Bræder, men  

 Aabningerne mellem disse skal da være udfyldt med Kit, og Gulvet skal, hvis  

 det ikke er belagt med Linoleum eller lignende Materiale, ferniseres mindst 4  

 Gange aarlig.
 3. Loftet i Lokalerne skal være tæt og skal være  

 gipset eller cementeret.
4. Væggene i Slagtelokaler skal i en Højde af mindst  

 2,5m være glitpudsede med Cement eller være beklædt med glaserede Fliser,  

 Glasplader, Stenarter eller lignende for Fugtighed uigennemtrængeligt  

 Materiale.
Den øvrige Del af Væggene i Slagtelokaler samt Væggene i andre  

 forannævnte Lokaler skal, hvis de ikke er beklædt som anført, være oliemalet,  

 kalkmalet eller hvidtet.
Kalkede Lofter og Vægge skal kalkmales eller hvidtes  

 mindst 2 Gange aarlig og i øvrigt saa ofte, det er nødvendigt.
Træværket skal  

 oliemales.
 5. Lokaler, der anvendes til Slagtning og Plukning,  

 skal være forsynet med Vandledninger, og i de øvrige Lokaler skal der være  

 let Adgang til Vand.
 6. Lokalerne skal i øvrigt holdes i god Stand, Træ og  

 Jern skal holdes velmalet, og alle Mangler ved eller Beskadigelser af Gulve,  

 Afløb, Vægge og Lofter samt Inventar skal snarest muligt afhjælpes.
7. Lokalerne skal omhyggeligt renholdes.
Gulvene skal  

 daglig renses ved Udskylning eller fugtig Afgnidning.
Vægge og Lofter, der  

 kan taale Afvaskning, samt Vinduer, Døre og Paneler skal hyppigt afvaskes.
 § 3.  1. I lokaler, der er autoriserede til Slagtning,  

 Behandling eller Opbevaring af Fjerkræ, maa der kun forefindes de til  

 Slagtning og Behandling bestemte Redskaber samt nødvendigt Inventar.
 2. Bortset fra det Fjerkræ, der føres til omgaaende  

 Slagtning i Slagtelokalet, maa der ikke, selv midlertidig, i  

 Fjerkræslagteriets fornævnte Lokaler indsættes levende Fjerkræ.
 3. Færdigbehandlet Fjerkræ maa ikke henligge eller  

 opbevares i Slagtelokalet, men skal snarest muligt føres herfra til  

 Opbevaringslokalet.
 4. Hvis Gasmaskine eller andre Kraftmaskiner, der  

 forurener Luften, anvendes, skal de have Plads i særskilte, ventilerede Rum.
 5. Fjerkræ, der efter Slagtningen udviser sygelige  

 Tilstande, samt uanvendeligt Slagteaffald skal snarest muligt fjernes fra  

 Lokalerne, og fordærvede Varer maa ikke forefindes i disse.
 6. Ingen af de nævnte Lokaler maa staa i direkte  

 Forbindelse med Lokaler, hvor der forefindes ildelugtende eller stærkt  

 lugtende Stoffer, Stoffer i Støvform, der kan forurene Luften eller det i  

 Lokalerne værende Fjerkræ, eller overhovedet Varer eller Stoffer, der paa  

 nogen Maade ved direkte eller indirekte Berøring kan gøre dette uanvendeligt  

 eller blot mindre appetitligt til Menneskeføde.
7. Ingen af de nævnte Lokaler maa benyttes til  

 Beboelse eller Natteophold for Personer og maa ej heller staa i direkte  

 Forbindelse med Soverum, Køkkener, Vaskerum eller Staldrum af nogen Art.
Dog  

 kan Slagtelokalet staa i Forbindelse med et Opbevaringsrum for levende  

 Fjerkræ ved en Dør eller en Lem, der skal holdes lukket, naar den ikke  

 benyttes.
 8. Hunde og Katte maa ikke have Adgang til Lokalerne.
 § 4.  1. Omklædning af det ved Fjerkræets Slagtning og  

 Behandling beskæftigede Personale maa ikke ske i de nævnte Lokaler, og  

 Personalets Tøj maa ikke opbevares i disse.
2. Under Arbejdet skal Personalet bære en  

 Arbejdsdragt, der let kan vaskes, og som skal holdes tilbørligt ren.
Under  

 Arbejdet skal Personalet bære Forklæde af Gummi, Voksdug eller andet vandtæt  

 Materiale.
3. Der skal i eller i umiddelbar Nærhed af Lokalerne  

 forefindes Vaskeindretninger i tilstrækkeligt Antal til Personalet.
Det er  

 forbudt at spytte i Lokalerne.
 4. Inden Paabegyndelsen af Arbejdet med Fjerkræets  

 Behandling, Sortering og Pakning skal Personalet omhyggeligt rengøre Arme og  

 Hænder med Neglebørste, Sæbe og varmt Vand.
 § 5.  1. Alle i Lokalerne benyttede Kar og Redskaber,  

 herunder Fjerkræreoler, Borde o.lign., Rørledninger og Maskiner skal holdes  

 omhyggeligt rene og i god Stand.
2. Fjerkræreolerne skal bestaa af glathøvlede Bræder  

 eller andet godkendt Materiale, der let kan renses.
Hylderne skal være  

 saaledes anbragt, at de danner en spids Vinkel med Bagbeklædningen, uden at  

 de dog behøver at berøre denne.
Reolerne skal være let transportable.
Efter  

 hver Tømning skal Reolerne omhyggeligt renses og vaskes, forinden de paa ny  

 maa tages i Brug.
I øvrigt skal alt det i Virksomheden stedfindende Arbejde  

 foregaa under Iagttagelse af den største Renlighed.
3. Efter Arbejdets Slutning, og inden ny Slagtning  

 paabegyndes, skal der sørges for omhyggelig Rensning af de benyttede Lokaler  

 og af de til Arbejdet benyttede Redskaber og Maskiner.
Voksdugsforklæder og  

 Voksdugsovertræk skal afvaskes omhyggeligt, og efter endt Slagtning skal  

 vedkommende Person selv omhyggeligt rengøre sine Arme og Hænder med  

 Neglebørste, Sæbe og varmt Vand.
 4. Fjerkræet maa ikke ophænges eller henlægges  

 saaledes, at det berører Væggen.
 § 6.  1. Slagtet Fjerkræ skal forsendes nedlagt i ren  

 og solid Emballage, der udelukker, at Fjerkræet forurenes under Transporten,  

 og som er saaledes indrettet, at Fjerkræets Friskhedstilstand lider mindst  

 muligt under Forsendelsen.
 BILAG MANGLER HER side 59 syge vides at være smittefarlige Bærere af det  

 for Tyfus, Difteri eller smitsom Hjerne- og Rygmarvsbetændelse  

 karakteristiske Smitstof.
 3. Personer, der af nogen af de ovennævnte Grunde har  

 været udelukket fra Beskæftigelse i de nævnte Virksomheder, maa ikke  

 genoptage Arbejdet, forinden Embedslægen skriftlig har billiget dette.
 4. Enhver Arbejdsgiver i en af de ovenstaaende  

 Virksomheder er pligtig uopholdelig at gøre Anmeldelse til  

 Sundhedskommissionen eller vedkommende Embedslæge, naar det kommer til hans  

 Kundskab, at der i Virksomheden er forekommet Sygdomstilfælde af den  

 fornævnte Art eller saadanne Tilfælde, med Hensyn til hvilke han har  

 Formodning om, at de henhører til omhandlede Arter af Sygdomme.
 § 8.  Et Eksemplar af dette Regulativ skal, opklæbet  

 paa Karton, findes ophængt paa et iøjenfaldende Sted i enhver af de  

 ovenstaaende Virksomheder.
§ 9.  Landbrugsministeriet fører gennem  

 Veterinærdirektoratet Tilsyn med Forholdene paa samtlige autoriserede  

 Fjerkræslagterier, Fjerkrækonservesfabrikker, Fjerkræeksportlagre og  

 Kontrolstationer for slagtet Fjerkræ. Veterinærdirektoratet, den  

 kontrolerende Dyrlæge, Embedslægen, Sundhedskommissionen og Politiet samt  

 Statskonsulenten i Fjerkræavl har til enhver Tid uhindret Adgang til at  

 besigtige Virksomhederne.
Sundhedskommissionens, Embedslægens og Politiets  

 Tilsyn indskrænker sig dog til at paase, at Driften ikke medfører  

 sundhedsmæssige Ulemper for Omgivelserne, og at de i Virksomhederne  

 beskæftigede Personers Sundhedstilstand er som i Renlighedsregulativet  

 foreskrevet.
 § 10.  For Overtrædelse af de i dette Regulativ givne  

 Bestemmelser, der angaar personlige Forhold, er foruden vedkommende Person  

 ogsaa Virksomhedens Indehaver ansvarlig.
 § 11.  Dette Regulativ træder straks i Kraft.
