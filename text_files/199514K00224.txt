Nr BTL 224 Betænkning over Forslag til lov om ændring af ligningsloven og  

 statsskatteloven (Ligestilling mellem offentligt og privat ansatte ved  

 udbetaling af skattefrie godtgørelser)   

 Nr L 224 1995-96, 1. samling Afgivet af Skatteudvalget Afgivet: 19960430 Udvalget har behandlet lovforslaget i nogle møder.
 Herefter indstiller et flertal (Socialdemokratiets, Venstres,  

 Socialistisk Folkepartis, Det Radikale Venstres, Enhedslistens og  

 Centrum-Demokraternes medlemmer af udvalget) lovforslaget til  

forkastelse ved 3. behandling.
Et flertal inden for flertallet (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) er - som det også fremgik af lovforslagets 1.  

 behandling - enig med forslagsstillerne i, at lovforslaget vedrører et  

 område, hvor der er brug for en samlet politisk løsning.
Flertallet ønsker  

 dog at afvente resultatet af det udredningsarbejde, som skatteministeren har  

 iværksat, således at der foreligger en samlet belysning af problematikken i  

 forbindelse med udbetaling af skattefrie godtgørelser, førend Folketinget  

 tager stilling til sagen.
 Et mindretal (Det Konservative Folkepartis, Fremskridtspartiets og  

 Dansk Folkepartis medlemmer af udvalget) indstiller lovforslaget til  

vedtagelse uændret.
