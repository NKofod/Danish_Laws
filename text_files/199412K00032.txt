Nr LSF 32 Forslag til Lov om ændring af lov om tilskud til elproduktion Fremsat af miljø- og energiministeren (Svend Auken) den 2. november 1994 Vedtaget ved tredjebehandling den 16. december 1994 Lov nr. 1109 af 21/12/1994 § 1 I lov nr. 944 af 27. december 1991 om tilskud til elproduktion foretages  

 følgende ændring:
 I § 2, stk. 1, og i § 3, stk. 1, ændres »leveres til  

 elforsyningsnettet« til: »afregnes med elforsyningsselskabet«.
§ 2 Stk. 1. Miljø- og energiministeren fastsætter tidspunktet for  

 lovens ikrafttræden.
 Stk. 2. Tilskud efter reglerne i § 2, stk. 1, og § 3, stk. 1, som  

 affattet ved § 1, kan ydes med virkning fra 15. maj 1992. Miljø- og  

 energiministeren kan fastsætte nærmere regler herfor.
Oprindeligt fremsat forslag § 1 I lov nr. 944 af 27. december 1991 om tilskud til elproduktion foretages  

 følgende ændringer:
 1. I § 2, stk. 1, og i § 3, stk. 1, ændres  

 »leveres til elforsyningsnettet« til: »afregnes med  

 elforsyningsselskabet«.
§ 2 Miljø- og energiministeren fastsætter tidspunktet for lovens ikrafttræden.
 Stk. 2. Tilskud efter reglerne i § 2, stk. 1, og § 3, stk. 1, som  

 affattet ved § 1, kan ydes med virkning fra 15. maj 1992. Miljø- og  

 energiministeren kan fastsætte nærmere regler herfor.
Bemærkninger til lovforslaget Almindelige bemærkninger Formålet med lovforslaget er at præcisere ordlyden af § 2, stk. 1, og § 3,  

 stk. 1, i lov om tilskud til elproduktion.
Loven blev gennemført i sammenhæng med de samtidigt dermed fremsatte  

 forslag til lov om kuldioxidafgift af visse energiprodukter og forslag til  

 ændring af lov om afgift af elektricitet.
Ifølge lovens forarbejder, jf.
FT  

 1991-92, Tillæg A, sp. 2127, var hensigten med 10-ørestilskuddet i lov om  

 tilskud til elproduktion at kompensere for den opkrævede CO2-afgift, når der  

 anvendes biobrændsler eller vedvarende energi til elfremstilling, eller når  

 elfremstilling sker ved decentral kraftvarmeproduktion, hvortil der anvendes  

 naturgas.
 Ordlyden i gældende lovs §§ 2 og 3 fortolkes således, at den producerede  

 elektricitet fysisk skal leveres til elforsyningsnettet for at opnå tilskud.
Den overordnede målsætning med CO2-lovkomplekset var at medvirke til at  

 nedbringe CO2-udledningen, jf.
FT 1990-91, Tillæg C, sp. 575. I denne  

 sammenhæng er det uden betydning, hvorvidt den producerede elektricitet  

 fysisk leveres til det offentlige elforsyningsnet, idet elektriciteten -  

 uanset, hvor den forbruges - medvirker til at fortrænge kulbaseret el.
Kravet  

 om fysisk levering harmonerer således ikke med målsætningerne.
Tværtimod kan  

 det føre til, at især industrielle virksomheder med et stort egetforbrug af  

 el for at blive tilskudsberettigede skal foretage investering i  

 nettilslutning eller -forstærkning, som er uhensigtsmæssig og alene sker af  

 formelle grunde.
Lovforslaget præciserer, at tilskuddet kan opgøres udfra den samlede  

 elproduktion, som afregnes overfor elforsyningsselskabet.
Den el, som  

 virksomheden forbruger, købes af elforsyningsselskabet, hvorved der pålægges  

 afgift.
Dermed kan loven virke efter sin hensigt, ved at tilskuddet  

 kompenserer for den opkrævede CO2-afgift.
Samtidig undgås unødige  

 investeringer.
Tilskuddet på 17 øre til el, der produceres ved vedvarende energi,  

 omfattes også at forslaget.
Dette skyldes hensynet til også her at undgå  

 unødige investeringer.
Tilskuddet vil alene kunne ydes til afgiftsbelagt  

 elektricitet.
 Loven vil blive notificeret for Europa-Kommissionen efter reglerne i  

 Traktatens art. 92-94 om statsstøtte - i lighed med den gældende lov - inden  

 den træder i kraft.
Miljømæssige konsekvenser Den oprindelige målsætning om at tilskynde fortrængning af kulbaseret  

 elektricitet fremmes af den foreslåede ændring.
Med forslaget ventes en  

 fortsat øget udbygning af kapaciteten for elektricitet, fremstillet ved  

 vedvarende energi samt decentral, naturgasbaseret kraftvarme.
Erhvervsøkonomiske konsekvenser Forslaget har positive erhvervsøkonomiske konsekvenser i form af sparede  

 investeringer i nettilslutning.
Administrative og økonomiske konsekvenser De administrative konsekvenser af ændringen vurderes at være meget  

 begrænsede.
De statslige told- og skattemyndigheder varetager fortsat  

 administrationen.
Udgifterne til efterbetaling som følge af, at loven  

 foreslås at have virkning fra den gældende lovs ikrafttræden samt de løbende  

 årlige merudgifter, forventes ikke at overstige 10 mio. kr.
Udgifterne til  

 tilskuddet afholdes over den på Finansloven fastsatte bevilling til  

 elproduktionstilskuddet på Miljø- og energiministeriets § 23.
Bemærkninger til de enkelte bestemmelser Til § 1 Formuleringen i den gældende lov om, at elektriciteten »leveres til  

 elforsyningsnettet«, fortolkes som et krav om fysisk levering til  

 nettet.
Ifølge forslaget vil tilskud kunne opgøres på grundlag af den  

 produktion, som afregnes overfor elforsyningsselskabet.
Afregnet  

 elektricitet, som virksomheden forbruger, er pålagt afgift, jf. el- og  

 CO2-afgiftslovene.
Til § 2 Det foreslås, at lovens ikrafttræden fastsættes af miljø- og  

 energiministeren ved bekendtgørelse, når notifikationsproduceren i EU er  

 afsluttet.
Det foreslås endvidere, at tilskud kan ydes i medfør af de nye  

 bestemmelser med virkning fra den gældende lovs ikrafttræden den 15. maj  

 1992. Energistyrelsen har foreløbig kendskab til en virksomhed, der ikke er  

 berettiget til tilskud efter gældende regler, men vil blive  

 tilskudsberettiget efter forslaget.
Med bestemmelsen om, at tilskud kan ydes  

 med virkning fra den gældende lovs ikrafttræden sikres, at disse virksomheder  

 vil kunne opnå tilskud i overensstemmelse med lovens intentioner.
Ministerens  

 bemyndigelse forventes udmøntet i regler om, at administrationen af ordningen  

 skal tage udgangspunkt i den afregnede, opmålte og afgiftsberigtigede  

 elektricitet.
 Loven vil blive notificeret for Europa-Kommissionen efter reglerne i  

 Traktatens art. 92-94 om statsstøtte i lighed med den gældende lov.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 944 af 27. december 1991 om tilskud til elproduktion foretages  

 følgende ændringer:
 1. I § 2, stk. 1, og i § 3, stk. 1, ændres  

 »leveres til elforsyningsnettet« til: »afregnes med  

 elforsyningsselskabet«.
 § 2. Der ydes et tilskud på 10 øre pr. kWh til elproducenter for  

 den mængde elektricitet, der fremstilles ved vindkraft, biogas, halm, flis  

 eller anden vedvarende energi eller andre fornyelige brændsler samt ved  

 naturgasbaseret decentral kraftvarmeproduktion, og som leveres til  

 elforsyningsnettet.
Stk. 2. - - - § 3. Energiministeren bemyndiges til ud over det i § 2 fastsatte  

 tilskud at yde et tilskud på 17 øre pr. kWh til elproducenter for den mængde  

 elektricitet, der fremstilles ved vindkraft, vandkraft, biogas, halm eller  

 flis, og som leveres til elforsyningsnettet.
