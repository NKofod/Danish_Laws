Bindende forhåndsbesked   skattefri  

 godtgørelser   LL § 7 M Referencer LL § 7 M, stk. 1 Spørgsmål Kan godtgørelse efter beløbsgrænserne  

 i TSS-cirkulære 1999-9 udbetales skattefrit i overensstemmelse med  

 ligningslovens § 7 M, selvom der kan være udbetalt erstatning for tabt  

 arbejdsfortjeneste? Svar Nej.
Se nærmere sagsfremstilling og begrundelse.
Beskrivelse af de faktiske forhold Revisionsfirmaet har oplyst at det drejer sig om en  

 fagforening og dermed en forening omfattet af fondsbeskatningslovens  

 bestemmelser om arbejdsmarkedssammenslutninger.
Efter disse bestemmelser er  

 den faglige virksomhed skattefri og kun renteindtægter over et vist  

 beløb skattepligtig.
 Fagforeningen afholder en række kurser og  

 møder for medlemmer, herunder særlige møder for  

 tillidsrepræsentanter indenfor de omfattede overenskomstområder.  

 Tillidsrepræsentanterne er samtidig fagforeningens kontaktpersoner  

 på de større arbejdspladser og deltager hermed aktivt i det  

 faglige arbejde.
Tillidsrepræsentanterne lønnes ikke for deres  

 faglige arbejde, men der udbetales alene, jf. nedenstående, en  

 godtgørelse for tabt arbejdsfortjeneste.
Da  

 tillidsrepræsentanterne i forbindelse med deres faglige arbejde har en  

 betydelig kontakt til medlemmerne, har fagforeningen besluttet at udbetale en  

 årlig godtgørelse med de beløbsmæssige rammer, der  

 er angivet i TSS-cirkulære 1999-9 med kr. 1.000 til telefon og kr. 700  

 til administrative omkostninger.
Når der arrangeres faglige møder kan det  

 medføre, at tillidsrepræsentanterne har tabt arbejdsfortjeneste,  

 idet møderne ofte ligger i arbejdstiden.
Denne tabte  

 arbejdsfortjeneste udbetales af fagforeningen direkte til  

 tillidsrepræsentanterne eller, hvis lønnen er udlagt af  

 arbejdsgiveren, direkte til arbejdsgiveren.
Sammen med tabt arbejdsfortjeneste udbetales et  

 tillæg på kr. 150 pr. møde.
Både tabt  

 arbejdsfortjeneste og tillægget udbetales som A-indkomst.
Efter revisionsfirmaets opfattelse kan udbetalingerne til  

 tillidsrepræsentanterne ikke karakteriseres som løn, men alene  

 som en godtgørelse for tabt arbejdsfortjeneste.
Alternativt kunne  

 Forbundet vælge at lade arbejdsgiver udbetale hele lønnen og  

 herefter refundere arbejdsgiveren lønnen på de  

 fraværsdage, der skyldes fagligt arbejde.
Derfor er det  

 revisionsfirmaets opfattelse, at tillidsrepræsentanterne i relation til  

 formuleringen i ligningslovens § 7 M er ulønnede.
Styrelsens indstilling og begrundelse Af forarbejderne til ligningslovens § 7 M (L 113 1993/94)  

 fremgår det, at bestemmelsen alene omfatter foreninger, der  

 udøver skattefri virksomhed.
Disse foreninger er nævnt i  

 selskabsskattelovens § 1, stk 1, nr. 6,  hvoraf det fremgår, at  

 "Skattepligt i henhold til denne lov påhviler følgende selskaber  

 og foreninger m.v., der er hjemmehørende her i landet.  - andre  

 foreninger, korporationer, stiftelser, legater og selvejende institutioner,  

 forså vidt foreningen m.v. ikke er omfattet af fondsbeskatningsloven.  

 Skattepligten omfatter alene indtægt ved erhvervsmæssig  

 virksomhed samt fortjeneste og tab ved afhændelse, afståelse  

 eller opgivelse af formuegoder, der har eller har haft tilknytning til den  

 erhvervsmæssige virksomhed." Fagforeninger m.v. er nævnt i fondsbeskatningslovens  

 § 1, nr. 3, idet skattepligten efter denne bestemmelse  omfatter "foreninger,  

 der er omfattet af lov om fonde og visse foreninger for så vidt  

 angår: a) arbejdsgiverforeninger og fagforeninger." Som det fremgår omfatter selve skattepligten for de  

 først nævnte foreninger, kun foreninger der driver  

 erhvervsmæssig virksomhed, medens skattepligten for fagforeninger m.v.  

 er ubegrænset, selv om der jf. lovens § 8 kun til disse foreningers  

 skattepligtige indkomst medregnes indkomst ved erhvervsmæssig  

 virksomhed, renteindtægter samt udbytteindtægter efter reglerne i  

 ligningslovens § 16 A og 16 B.
Derudover er der i § 8 medregnet en  

 række andre indtægter.
 Konkluderende må det herefter siges, at under hensyn  

 til forskellene i skattepligtsforholdene falder fagforeninger uden for  

 kredsen af foreninger der  er omfattet af ligningslovens § 7 M.
Herefter kan henses til kredsen af personer, der kan  

 modtage ydelser omfattet af ligningslovens § 7 M.
Det fremgår af  

 bemærkninger til loven, at "kun udbetalinger til ulønnede  

 bestyrelsesmedlemmer og frivillige, ulønnede medhjælpere, der  

 yder bistand som led i foreningens skattefri virksomhed, er omfattet.
Som  

 medhjælpere for foreningen betragtes  alle, som udfører et  

 arbejde for foreningen på et frivilligt, ulønnet grundlag, dvs.  

 udfører et uegennyttigt arbejde.
Begrebet medhjælpere  

 dækker bl. a. trænere, instruktører og kampdommere.  

 Foreningens medlemmer, herunder idrætsudøvere samt  

 forældre til børn, der er medlemmer af foreningen, er kun  

 omfattet af bestemmelsen i det omfang, de udfører frivilligt  

 ulønnet arbejde for foreningen.
Medlemmers udførelse af  

 aktiviteter i egenskab af medlemskabet som sådan falder uden for  

 bestemmelsens anvendelsesområde." Herefter kunne alt andet lige tillidsrepræsentanter  

 og udvalgsmedlemmer m.v. efter reglens ordlyd godt være omfattet af  

 bestemmelsen i modsætning til almindelige medlemmer.
Dette vil  

 også gælde, selv om der betales tabt arbejdsfortjeneste, idet det  

 ikke anses for vederlag, hvis foreningen godtgør medhjælperen  

 ved en tabt arbejdsfortjeneste, fordi han tager fri fra arbejde for at  

 repræsentere foreningen eller deltage i et kursus i foreningens  

 interesse.
En sådan udbetaling anses ikke at ske for at yde et  

 vederlag, men for at friholde medhjælperen for det indtægtstab,  

 der følger af indsatsen for foreningen.
Den tabte arbejdsfortjeneste  

 er naturligvis skattepligtig.
Derimod foreligger der udbetaling af vederlag,  

 hvis foreningen udbetaler omkostningsgodtgørelse med beløb, som  

 overstiger de af Ligningsrådet fastsatte satser.
I  

 spørgsmålet anføres det, at der ud over tabt  

 arbejdsfortjeneste udbetales et tillæg på 150 kr. pr.  

 møde.
Dette beløb må anses for vederlag, hvorfor de  

 pågældende personer ikke er ulønnede, og dermed ikke  

 omfattet af reglerne i ligningslovens § 7 M.
 Da således hverken fagforeningen eller den  

 anførte personkreds er omfattet af ligningslovens § 7 M, indstiller  

 Told- og Skattestyrelsen at spørgsmålet besvares med et nej.
 Ligningsrådet tiltræder Told- og  

 Skattestyrelsens indstilling.
