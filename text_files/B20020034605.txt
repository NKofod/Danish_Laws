Bekendtgørelse om uddannelsen til  

 meritlærer I medfør af § 2, stk. 9, og § 18, stk. 2, i lov om åben  

 uddannelse, (erhvervsrettet voksenuddannelse) mv., jf.  

 lovbekendtgørelse nr. 861 af 2. september 2000, som ændret ved  

 lov nr. 1326 af 20. december 2000, fastsættes:
Kapitel 1 Uddannelsens udbud, formål og  

 adgangsforudsætninger § 1. Uddannelsen til meritlærer kan udbydes  

 af institutioner, der er godkendt hertil af undervisningsministeren.
 § 2. Uddannelsen henvender sig til personer med  

 forudgående faglige eller pædagogiske kvalifikationer, der  

 ønsker at undervise i folkeskolen.
Stk. 2. Uddannelsens formål er, 1)	at den studerende tilegner sig faglige, pædagogiske og  

 praktiske forudsætninger for at virke som lærer i folkeskolen,  

 og 2)	at den studerende under anvendelse af sine teoretiske og praktiske  

 forudsætninger lærer at samarbejde og at planlægge,  

 udføre og vurdere undervisning.
§ 3. Adgang til uddannelsen forudsætter  

 enten 1)	en afsluttet kandidat-, eller bacheloruddannelse i et eller to af  

 folkeskolens fag eller 2)	en afsluttet uddannelse som pædagog eller ernærings- og  

 husholdningsøkonom/professionsbachelor i ernæring og  

 sundhed.
Stk. 2. Der kan dispenseres fra  

 adgangsforudsætningerne i stk. 1. En dispensation forudsætter, at  

 ansøgeren 1)	er mindst 30 år, 2)	vurderes at være studieegnet, 3)	har en adgangsgivende eksamen eller færdigheder og kundskaber  

 i dansk, et fremmedsprog og matematik eller et andet fag svarende til mindst  

 HF-fællesfag-niveau, 4)	har forudgående erhvervsuddannelse eller anden uddannelse  

 på niveau hermed og 5)	har mindst 2 års erhvervserfaring, f.eks.  

 undervisningserfaring eller erfaring fra arbejde med børn og unge.
 Stk. 3. Ansøgning om optagelse bilægges en  

 skriftlig begrundelse med dokumentation.
 Stk. 4. Den optagende institution kan indkalde  

 ansøgeren til en optagelsessamtale.
 Stk. 5. Ansøgning om dispensation efter stk. 2  

 behandles efter indstilling fra institutionerne af et af ministeriet nedsat  

 nævn.
 Stk. 6. Institutionerne og nævnet indsender hver  

 især en redegørelse for optagelsen til ministeriet efter  

 ministeriets nærmere bestemmelse.
Kapitel 2 Uddannelsens struktur og indhold § 4. Uddannelsen er en erhvervsrettet,  

 videregående deltidsuddannelse, der udbydes som åben uddannelse.  

 Uddannelsen kan tilrettelægges på heltid efter reglerne herom.  

 Uddannelsen kan tillige organiseres som fjernundervisning med indkald til  

 institutionen af de studerende.
 § 5. Ved uddannelsens afslutning skal den  

 studerende have en samlet kompetence svarende til 2 liniefag og de  

 pædagogiske fag.
 Stk. 2. Uddannelsen indeholder et eller flere af  

 følgende fag, som beskrevet i bekendtgørelse om uddannelse af  

 lærere til folkeskolen, de pædagogiske fag: Almen didaktik,  

 psykologi, pædagogik og skolen i samfundet, og liniefagene: Dansk,  

 engelsk fransk, historie, kristendomskundskab/religion, samfundsfag, tysk,  

 biologi, fysik/kemi, geografi, matematik, natur/teknik, billedkunst,  

 hjemkundskab, håndarbejde, idræt, musik og sløjd.  

 Uddannelsen omfatter endvidere praktik i et nærmere fastlagt omfang,  

 afhængigt af den enkelte studerendes forudsætninger.
 Stk. 3. Institutionen bestemmer indholdet af uddannelsen  

 for den enkelte studerende på grundlag af dennes tidligere  

 erhvervede kvalifikationer, jf. § 3, stk.1 og 2.
Kapitel 3 Bedømmelse § 6. Hvert fag i uddannelsen afsluttes med  

 én ekstern prøve med individuel bedømmelse, jf. dog stk.  

 2. Prøven kan være mundtlig, skriftlig, praktisk eller en  

 kombination heraf.
Prøven kan bestå af flere  

 delprøver.
 Stk. 2. I fagene dansk, matematik, engelsk, fransk og  

 tysk afholdes der både en mundtlig og en skriftlig prøve.  

 Opgaverne til den skriftlige prøve stilles af  

 Undervisningsministeriet, som fastsætter tidspunktet for  

 prøven.
 Stk. 3. Ved mundtlige og praktiske prøver kan  

 eksaminator og censor inddrage alle fagets centrale kundskabs- og  

 færdighedsområder, jf. dog stk. 5.
 Stk. 4. En prøve kan på grundlag af et  

 integreret studieforløb være fælles for to fag.  

 Bedømmelsen foretages dog for hvert fag for sig.
Stk. 5. Kortere afgrænsede uddannelseselementer,  

 hvis indhold og arbejdsform begrunder det, kan dokumenteres alene ved  

 deltagelse i undervisning.
En sådan ordning kan dog højst  

 omfatte 15% af et fag.
 § 7. Ved bedømmelse af prøverne  

 gives karakter efter 13-skalaen, jf. bekendtgørelse om karakterskala  

 og anden bedømmelse.
 § 8. Om prøver og bedømmelser  

 gælder i øvrigt reglerne i bekendtgørelse om  

 karakterskala og anden bedømmelse, bekendtgørelse om  

 censorinstitutionen for visse videregående uddannelser under  

 Undervisningsministeriet (censorbekendtgørelsen) samt  

 bekendtgørelse om eksamen ved visse videregående uddannelser  

 under Undervisningsministeriet (eksamensbekendtgørelsen). Det kan dog  

 ikke bestemmes, at kombinationer af prøver skal bestås  

 samlet.
Kapitel 4 Andre regler § 9. Studieordningen indeholder de regler, som  

 institutionen i henhold til denne bekendtgørelse fastsætter  

 om 1)	uddannelsens tilrettelæggelse, jf. § 4, herunder forskellige  

 undervisnings- og arbejdsformer, 2)	eksamen og prøver, herunder for de enkelte fag om a)	eksamensterminer, prøveformer og eksaminationstider, b)	eventuelle delprøver og disses bedømmelse og c)	gruppeprøver og fælles prøver for to fag, jf. §  

 6, stk. 4, 3)	afløsning, jf. § 6, stk. 5.
 Stk. 2. Studieordningen kan indeholde hjemmel for rektor  

 til at dispensere fra regler i studieordningen, der alene er fastsat af  

 institutionen.
 Stk. 3. Ved væsentlige ændringer af  

 studieordningen indhenter institutionen en udtalelse fra censorformandskabet,  

 jf. censorbekendtgørelsen.
Stk. 4. Studieordningen, herunder væsentlige  

 ændringer i denne, træder i kraft ved studieårets  

 begyndelse og skal indeholde overgangsregler.
Censorformandskabet skal  

 orienteres om studieordningen og ændringer heri.
 Stk. 5. Gældende studieordninger skal være  

 tilgængelige på institutionens hjemmeside.
 Stk. 6. Institutionerne koordinerer deres  

 studieordninger, så der sikres en ensartethed i uddannelsen på  

 landsplan.
 § 10. Beståede uddannelseselementer ved en  

 institution, der udbyder uddannelsen efter denne bekendtgørelse,  

 ækvivalerer de tilsvarende uddannelseselementer ved de andre  

 institutioner, der udbyder uddannelsen.
§ 11. Institutionens afgørelse i henhold  

 til bekendtgørelsen kan indbringes for Undervisningsministeriet af  

 den, afgørelsen angår, når klagen vedrører retlige  

 spørgsmål.
Tilsvarende gælder afgørelse truffet i  

 henhold til § 3, stk. 5. Klagen indgives til institutionen/nævnet, der  

 videresender klagen til ministeriet ledsaget af en udtalelse.
Klageren skal  

 have lejlighed til inden for en frist på mindst 1 uge at kommentere  

 udtalelsen.
Kommentaren skal medsendes til ministeriet.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
Kapitel 5 Ikrafttrædelse § 12. Bekendtgørelsen træder i kraft  

 den 1. august 2002.
 Stk. 2. Bekendtgørelsen tages op til revurdering senest 1.  

 august 2005.
