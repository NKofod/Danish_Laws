Pressenævnets kendelse i sag nr. 15-70-00855 Resumé Klage over et læserbrev afvist Lokalavisen Frederikssund bragte et læserbrev, som klager mente indeholdt faktuelle fejl.
Klager blev ikke nævnt i læserbrevet.
Da han ikke har retlig interesse, afviser Pressenævnet at behandle sagen.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Henset til, at [Klager] ikke direkte eller indirekte er nævnt i artiklen, kan han ikke anses for at have en sådan retlig interesse, at der er grundlag for at behandle klagen.
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget over læserbrevet Hvad er det, der sker bragt i Lokalavisen Frederikssund den 5. august 2015, idet han mener, at god presseskik er tilsidesat.
 Læserbrevet handler om, at et byrådsmedlem fra Frederikssund Byråd, [Person A], er oprørt over, at hun er kommet på en såkaldt dødsliste på grund af sit arbejde for byrådet.
[Klager] har til støtte for klagen blandt andet anført, at han har sendt et hav af mails til [Person A], men at han ikke er blevet politianmeldt.
Han anser det derfor for krænkende, at der står i Lokalavisen, at afsenderen af trusselsmailen er blevet anmeldt til politiet.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Henset til, at [Klager] ikke direkte eller indirekte er nævnt i artiklen, kan han ikke anses for at have en sådan retlig interesse, at der er grundlag for at behandle klagen.
 Klagen afvises herefter, jf. medieansvarsloven § 43, stk. 2, nr. 2.
 Afgjort den 18. september 2015.
