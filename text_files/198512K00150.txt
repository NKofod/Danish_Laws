Nr LSF 150 Forslag til Lov om ændring af lov om statshospitalernes overførelse til  

 amtskommunerne og af lov om social pension (Overførsel af psykiatriske  

 plejehjem m.v. under sygehusvæsenet til bistandsloven) Fremsat af socialministeren § 1 I lov nr. 328 af 26. juni 1975 om statshospitalernes overførelse til amtskommunerne, som senest ændret ved lov nr. 211 af 16. maj 1984, foretages følgende ændringer:
 § 2 affattes således:
»§ 2. De af § 1 omfattede institutioner drives i overensstemmelse med reglerne i lov om sygehusvæsenet, jfr. dog stk. 2.
Stk. 2. De til statshospitalerne knyttede plejehjem, der er i funktion som psykiatriske plejehjem under sygehusvæsenet, og tilsvarende institutioner, herunder Københavns kommunes psykiatriske plejehjem m.v., drives i overensstemmelse med bestemmelserne i bistandslovens § 112, stk. 2.« § 2 I lov nr. 217 af 16. maj 1984 om social pension, som ændret ved lov nr. 641 af 19. december 1984 og § 4 i lov nr. 54 af 20. februar 1985, foretages følgende ændring:
I § 46, stk. 1, ændres »det sociale udvalg har truffet bestemmelse om optagelse på plejehjem, jfr. § 83, stk. 2« til: »der er truffet bestemmelse om optagelse på plejehjem, jfr. §§ 83, stk. 2 og 115«.
§ 3 Loven træder i kraft den 1. januar 1987.
Oprindeligt fremsat lovforslag Blad nr 448 § 1 I lov nr. 328 af 26. juni 1975 om statshospitalternes overførelse til amtskommunerne, som senest ændret ved lov nr. 211 af 16. maj 1984, foretages følgende ændringer:
 § 2 affattes således:
»§ 2. De af § 1 omfattede institutioner drives i overensstemmelse med reglerne i lov om sygehusvæsenet, jfr. dog stk. 2.
Stk. 2. De til statshospitalerne knyttede plejehjem, der er i funktion som psykiatriske plejehjem under sygehusvæsenet, og tilsvarende institutioner, herunder Københavns kommunes psykiatriske plejehjem m.v., drives i overensstemmelse med bestemmelserne i bistandslovens § 112, stk. 2.« § 2 I lov nr. 217 af 16. maj 1984 om social pension, som ændret ved lov nr. 641 af 19. december 1984 og § 4 i lov nr. 54 af 20. februar 1985, foretages følgende ændring:
I § 46, stk. 1, ændres »det sociale udvalg har truffet bestemmelse om optagelse på plejehjem, jfr. § 83, stk.2« til: »der er truffet bestemmelse om optagelse på plejehjem, jfr. §§ 83, stk. 2 og 115«.
§ 3 Loven træder i kraft den 1. januar 1987.
BEMÆRKNINGER TIL LOVFORSLAGET Almindelige bemækninger Ved lov nr. 328 af 26. juni 1975 blev statshospitalerne og de dertil knyttede plejehjem (de såkaldte »H-plejehjem«) pr. 1. april 1976 overført til amtskommunerne og blev derved en integreret del af det amtskommunale sygehusvæsen.
Af bemærkningerne til loven fremgår, at beslutningen om, at H-plejehjemmene fortsat skulle høre under det amtskommunale psykiatriske sygehusvæsen primært havde karakter af en overgangsløsning, og at en endelig stillingtagen måtte afvente resultatet af overvejelserne i det samtidig hermed nedsatte psykiatriudvalg under indenrigsministeriet.
Psykiatriudvalget (betænkning nr. 826/ 1977) anbefalede, at H-plejehjemmene forblev under sygehusvæsenet, idet udvalget fandt, at der var behov for et antal plejehjem, som udgør filialer af de psykiatriske sygehuse/ afdelinger, og som derigennem har muligheder for at have lukkede afdelinger og i det hele være underkastet de samme retsregler, som gælder for de pågældende sygehuse og afdelinger.
Psykiatriudvalget fremhævede dog samtidig, at afgrænsningen kan være flydende mellem de patienter, som behøver ophold på plejehjem under sygehusvæsenet, og de som, skønt lidende af psykisk sygdom, godt kan opholde sig på plejehjem, der drives efter bistandslovens regler.
Derfor måtte der såvel ved visitationen til plejehjem i amtskommunen som ved planlægningen sikres den nødvendige koordination.
Ved udlægningen af særforsorgen til amtskommunerne i 1980 blev der skabt hjemmel til, at amtskommunerne kunne oprette specialplejehjem for personer med vidtgående psykiatriske lidelser som særlige plejehjem efter bistandslovens § 112, stk. 2.
I rapporten om finansieringsforholdene i den sociale sektor og tilgrænsende områder (betænkning nr. 940/ 81) er det endvidere anført, at patienterne på H-plejehjemmene ikke iøjnefaldende adskiller sig fra psykiatriske plejepatienter på en række plejehjem under bistandsloven, og at der derfor efterhånden var mindre begrundelse for de skarpe institutionelle afgrænsninger mellem de forskellige plejehjemstyper.
Det blev under behandlingen af lov om social pension i 1984 besluttet at overføre H-plejehjemmene fra indenrigsministeriets område til socialministeriets område.
Overførslen skal som udgangspunkt ske med henblik på en videreførelse af H-plejehjemmene efter bestemmelsen i bistandslovens § 112, stk.
2, om særlige plejehjem og med finansiering i henhold til bistandslovens § 135, stk. 3.
I maj 1984 nedsatte socialministeriet under socialstyrelsen en arbejdsgruppe bestående af repræsentanter for socialministeriet, indenrigsministeriet, Amtsrådsforeningen, Kommunernes Landsforening, Københavns og Frederiksberg kommuner til at forberede overførslen.
Arbejdsgruppen fik til opgave at fremkomme med forslag til, hvorledes H-plejehjemmene mest hensigtsmæssigt kunne overføres fra indenrigsministeriets område til socialministeriets område og integreres i bestemmelserne for særlige plejehjem under bistandsloven.
 Arbejdsgruppen afgav rapport i april 1985.
Amtsrådsforeningens og Kommunernes Landsforenings repræsentanter i arbejdsgruppen har afgivet mindretalsudtalelser, særligt for så vidt angår de kommunaløkonomiske konsekvenser af overførslen.
Arbejdsgruppens gennemgang af de forskellige regelsæt i sygehusloven og bistandsloven viste, at de funktioner, der varetages på H-plejehjemmene i dag, som udgangspunkt også vil kunne varetages efter en overførsel til drift efter bistandslovens § 112, stk. 2.
Dette gælder både med hensyn til institutionernes formål, beboer- og personalesammensætning m.v.
Forskelle i regelsæt har navnlig betydning for visitation, for mulighederne for tvangstilbageholdelse og for den enkelte kommunes betalingsforpligtelser.
Efter de nugældende regler udgør de psykiatriske plejehjem under sygehusvæsenet filialer af de psykiatriske sygehuse/ afdelinger.
Visitationen til H-plejehjem forestås af den eller de overlæger på »modersygehuset«, der har tilsyn med H-plejehjemmet.
Da H-plejehjemmenes lægelige funktioner sorterer under de psykiatriske afdelingers lægelige ledelse, er det således muligt administrativt at flytte patienter mellem H-plejehjemmene og de psykiatriske afdelinger på samme måde som overflytning kan finde sted mellem andre sygehusafdelinger.
Sindssygelovens regler om tvangstilbageholdelse gælder såvel på de psykiatriske sygehuse som på H-plejehjemmene.
Det er derfor muligt, hvor behandlingen gør det nødvendigt, at tilbageholde patienterne på H-plejehjem i overensstemmelse med de i sindssygeloven gældende regler.
For så vidt angår finansieringen betales driften af H-plejehjemmene fuldt ud af amtskommunerne som led i sygehusvæsenet.
Ved en overførsel til bistandslovens område skal beslutning om optagelse på en institution, der drives i henhold til lovens § 112, stk. 2, træffes af amtskommunens social- og sundhedsudvalg efter indstilling fra det sociale udvalg i opholdskommunen, jfr. § 115. Vedrørende anvendelse af tvangsmidler er der ikke efter bistandsloven hjemmel til at tvangstilbageholde beboerne.
Om andre former for magtanvendelse finder reglerne om den begrænsede adgang i socialministeriets bekendtgørelse nr. 568 af 21. december 1979 om magtanvendelse m.v. i institutioner for voksne med vidtgående fysiske eller psykiske handicap anvendelse.
Vedrørende finansieringen betyder en overførsel til bistandslovens regie, at kommunerne i henhold til den den 6. juni 1985 vedtagne lov om finansieringsomlægning betaler for ophold på en § 112, stk. 2, institution på grundlag af en takst.
Taksten skal for personer, der er fyldt 67 år, svare til 100 pct. og for personer under 67 år svare til 50 pct. af udgifterne ved opholdet.
En indpasning i bistandslovens regelsæt indebærer en integration af området og af beboergruppen i den sociale og sundhedsmæssige planlægning og servicetilrettelæggelse på kommunalt og amtskommunalt plan.
H-plejehjemmene vil stort set kunne drives videre med det indhold og formål hjemmene varetager i dag.
De enkelte H-plejehjem kan drives videre som særlige plejehjem bestemt til længerevarende ophold eller særlige plejehjem bestemt til pperiodevis indlæggelse til rekreation eller behandling, jfr.
 bistandslovens § 112, stk. 2.
Følgende psykiatriske plejehjem under sygehusvæsenet foreslås overført til administration under amtskommunernes social- og sundhedsudvalg:
 Amtskommuner/ kommuner:
Københavns amtskommune En del af KAS Ballerup Vestsjællands amtskommune Sygehjemmet i Holbæk Sygehjemmet i Sorø Kolonien Filadelfia Kolonien Filadelfia »Solvang« Storstrøms amtskommune Amtsplejehjemmet i Stege Behandlingshjemmet Saxenhøj Fyns amtskommune Hvadholm Plejehjem Ringkøbing amtskommune H-plejehjemmet Brahmsvej (Centralsygehuset i Herning) Vejle amtskommune H-plejehjemmet under Hornsyld Sygehus H-plejehjemmet under Kolding Sygehus Århus amtskommune Råmosegård Plejehjem Dalstrup Plejehjem Plejehjemmet på Fabersvej, Randers Nordjyllands amtskommune Visborggaard Københavns kommune Ringbo Brøndbylund Sundbygård Hedelund Gyvelholm Avnstrup Holme Boserup Stubberupgård Lindegården Overførslen omfatter 24 H-plejehjem med ca. 2.985 pladser.
Herudover modtager nogle H-plejehjem også dagpatienter, der benytter plejehjemmets beskæftigelsesforanstaltninger.
Der er ikke noget til hinder for, at disse dagforanstaltninger kan fortsætte, enten som led i disse institutioners opgaver eller drevet efter bistandslovens § 91 i tilknytning til institutionen.
Overførslen omfatter de bygningsmæssige enheder, der i sygehusplanen m.v. har status som H-plejehjem.
Der er i første række tale om en teknisk/ administrativ overførsel og der forudsættes ikke umiddelbart i forbindelse med overførslen at ske ændringer i de tilbud og den service, der ydes beboerne.
H-plejehjemmene overføres med det personale, der er knyttet til institutionen, men personalets antal og sammensætning må løbende vurderes af den enkelte amtskommune under hensyn til fremtidige ændringer i institutionernes indhold og formål.
Inden overførslen forudsættes der at ske en revisitation til psykiatrisk sygehus af patienter, for hvem det af hensyn til behandlingen er nødvendigt at anvende sindssygelovens regler om tvangstilbageholdelse, anvendelse af tvangsmidler m.v. og af patienter, der er dømt til anbringelse på psykiatrisk sygehus.
Det forudsættes endvidere, at amtskommunerne i samarbejde med kommunerne sikrer en smidig visitation til H-plejehjemmene, og at der sikres fornøden sagkyndig psykiatrisk bistand i grundlaget for visitationsbeslutningen.
Endelig forudsættes, at der til H-plejehjemmene fortsat knyttes fast psykiatrisk speciallægetilsyn, som i hvert tilfælde i en overgangsperiode fortsat varetages af sygehusoverlægerne.
Den foreslåede ændring i lov om socialpension er af redaktionel karakter.
Der henvises til bemækningerne til § 2.
Socialstyrelsen udsender efter forhandling med sundhedsstyrelsen en vejledning om overførslens iværksættelse, herunder om konsekvenserne af de ændrede regelsæt, betalingsregler m.m.
Økonomiske konsekvenser Forslaget indebærer en regulering af de amtskommunale og kommunale bloktilskudspuljer.
Bemærkninger til de enkelte bestemmelser Til § 1 Med den foreslåede ændrede opgavefordeling overføres de psykiatriske plejehjem under sygehusvæsenet (H-plejehjemmene) pr. 1. januar 1987 til administration af amtskommunernes social- og sundhedsudvalg i henhold til bistandsloven.
H-plejehjemmet i Ballerup er ifølge Københavns amtskommune et langtidspsykiatrisk sygehus, som betragtes som en del af Københavns amtssygehus Nordvang.
Københavns amtskommune skønner, at ca. 2/3 af patienterne på H-plejehjemmet ikke kan overflyttes til et plejehjem i socialt regie, idet den nødvendige behandling for denne gruppe reelt er en sygehusopgave.
Som følge heraf omfatter overførslen kun ca. 1/3 af H-plejehjemmet i Ballerup.
Københavns amtskommune har endnu ikke kunnet foretage en udskillelse af de afdelinger, der omfattes af overførslen.
Samtidig foreslås det, at de hidtidige bestemmelser i § 2, stk. 2-4, om opretholdelse henholdsvis proceduren for afvikling af de ved lovens ikrafttræden gældende landområder for de pågældende psykiatriske institutioner ophæves.
Det er nu snart 10 år siden, statshospitalerne blev overført til amtskommunerne, og patientbehandling på tværs af amtsgrænserne også på dette område hviler nu i langt de fleste tilfælde på særlig indgåede aftaler herom mellem de pågældende amtskommuner og/ eller indgår i de pågældende amtskommuners sygehusplaner.
 Bestemmelserne har derfor mistet deres betydning.
 Der henvises i øvrigt til de almindelige bemærkninger.
Til § 2 I forbindelse med overførslen af H-plejehjem til bistandslovens § 112, stk. 2, hvorved det må forventes, at der i større omfang end tidligere vil finde visitering sted under sygehusophold til denne type institutioner, er det fundet hensigtsmæssigt at ændre bestemmelsen.
Med den foreslåede ændring fremgår det mere tydeligt end efter den gældende formulering, at personer, der visiteres til særlige plejehjem, er ligestillet med personer, der visiteres til almindelige plejehjem, når visiteringen sker under sygehusophold.
Til § 3 Det foreslås, at loven træder i kraft 1. januar 1987 samtidig med finansieringsomlægningen på det øvrige sociale område, jfr. lov nr. 262 af 6. juni 1985 samt bemærkningerne til lovforslaget.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 Lov om statshospitalernes overførelse til amtskommunerne I lov nr. 328 af 26. juni 1975 om statshospitalernes overførelse til amtskommunerne, som senest ændret ved lov nr. 211 af 16. maj 1984, foretages følgende ændringer:
 § 2 affattes således:
»§ 2. De af § 1 omfattede institutioner drives i overensstemmelse med reglerne i lov om sygehusvæsenet, jfr. dog stk. 2.
Stk. 2. De til statshospitalerne knyttede plejehjem, der er i funktion som psykiatriske plejehjem under sygehusvæsenet, og tilsvarende institutioner, herunder Københavns kommunes psykiatriske plejehjem m.v., drives i overensstemmelse med bestemmelserne i bistandslovens § 112, stk. 2.« --/ § 2. På de af § 1 omfattede institutioner samt Københavns kommunes  

 psykiatriske institutioner ydes behandling m.v. i overensstemmelse med  

 reglerne i lov om sygehusvæsenet.
Stk. 2. På de af § 1 omfattede institutioner skal dog indtil videre også  

 modtages patienter, der har bopæl eller i særlige tilfælde midlertidigt  

 ophold i det forud for lovens ikrafttræden gældende landområde for  

 vedkommende institution.
Udgifterne ved behandling m.v. af patienter, der i  

 overensstemmelse hermed har ret til at blive modtaget på en institution, der  

 tilhører en anden amtskommune, afholdes af den amtskommune (Frederiksberg  

 kommune), hvor den pågældende har bopæl eller midlertidigt opholdssted.  

 Afregningen af de nævnte udgifter sker efter regler, der fastlægges ved  

 overenskomst mellem de pågældende amtskommuner (Frederiksberg kommune).
 Stk. 3. Hvis der ikke kan opnås enighed om beregningen af de i stk. 2, 2.  

 punktum, nævnte udgifter, kan spørgsmål herom indbringes for  

 indenrigsministeren af enhver af de berørte parter.
 Stk. 4. Aftaler mellem to eller flere amtskommuner (Frederiksberg kommune)  

 om ændring i de hidtidige landområder skal godkendes af indenrigsministeren.  

 Hvis der ikke kan opnås enighed om sådanne aftaler, kan indenrigsministeren  

 træffe afgørelse om ændring af landområderne efter anmodning fra en af de  

 berørte parter.
/-- § 2 Lov om social pension I lov nr. 217 af 16. maj 1984 om social pension, som ændret ved lov nr. 641 af 19. december 1984 og § 4 i lov nr. 54 af 20. februar 1985, foretages følgende ændring:
I § 46, stk. 1, ændres »det sociale udvalg har truffet bestemmelse om optagelse på plejehjem, jfr. § 83, stk. 2« til: »der er truffet bestemmelse om optagelse på plejehjem, jfr. §§ 83, stk. 2, og 115«.
--/ § 46. Hvis en person er indlagt på sygehus eller anden institution under  

 sygehusvæsenet, udbetales pensionen fra udgangen af måneden efter den måned,  

 hvor det sociale udvalg har truffet bestemmelse om optagelse på plejehjem,  

 jfr. § 83, stk. 2, i lov om social bistand, 1) med et beløb til personlige fornødenheder, jfr. §§ 84 og 118 i lov om  

 social bistand, samt 2) for enlige pensionister herudover med et beløb til dækning af udgifter  

 til husleje og lignende.
