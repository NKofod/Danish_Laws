 Et medlem, hvis dagpengeret udløb den 28. marts 1989, indgav den 26.
 april 1989 begæring om at overgå til efterløn pr. 28. marts 1989.
Medlemmet forklarede, at han den 20. marts 1989 henvendte sig i kassen  

 for at drøfte efterlønsspørgsmålet.
Medlemmet indgav først  

 efterlønsbegæringen den 26. april 1989, da han afventede et møde med en  

 socialrådgiver, der fandt sted den 20. april 1989. Han havde på mødet i  

 kassen den 20. marts 1989 oplyst dette uden den pågældende medarbejder gjorde  

 ham opmærksom på, at han ville fortabe retten til efterløn, hvis han ikke  

 sendte ansøgning inden falddato.
 Medarbejderen i kassen har oplyst, at han ikke erindrede, om han var  

 bekendt med medlemmets falddato, og om han vejledte om konsekvenserne ved  

 ikke straks at indsende efterlønspapirerne.
 Ankenævnet fandt, at medlemmets henvendelse til kassen den 20. marts  

 1989 efter omstændighederne kunne sidestilles med begæring om ansøgning om  

 efterløn, idet ankenævnet bemærkede, at der ikke stilles særlige formkrav til  

 begæringen.
Et medlem indsendte den 26. april 1989 en ansøgning til  

 arbejdsløshedskassen om overgang til efterløn fra den 28. marts 1989.  

 Medlemmet bemærkede i forbindelse med begæringen, at han beklagede at  

 begæringen var indsendt for sent, men han havde efter samtale med  

 arbejdsformidlingen og arbejdsløshedskassens Københavns-kontor fået det  

 indtryk, at han havde betænkningstid med hensyn til tidspunktet for at gå på  

 efterløn, vel vidende at han i en periode kunne risikere hverken at få  

 dagpenge eller efterløn.
Begge steder havde medlemmet fortalt, at han havde  

 aftalt møde med kassen for at drøfte andre muligheder end efterløn.
Begge  

 steder havde man syntes, det var en god ide, hvorimod ingen havde gjort ham  

 opmærksom på, at han risikerede at miste retten til efterløn, hvis ikke  

 begæringen herom var indsendt til det tidspunkt, hvor han mistede retten til  

 dagpenge.
 Medlemmet har over for hovedledelsen gjort gældende, at han den 20. marts  

 kontaktede en medarbejder på kontoret i København angående ansøgningen for at  

 få oplyst, om han kunne vente med at indsende ansøgningen indtil han havde  

 haft et møde med PFA, der først kunne finde sted den 20. april 1989. Han  

 ønskede at drøfte situationen med PFA med henblik på en eventuel  

 førtidspension.
Medarbejderen havde den dag ikke gjort ham opmærksom på, at han tabte  

 retten til efterløn, hvis ikke ansøgningen blev indsendt straks.
Medlemmet  

 havde ansøgningen med, som han kunne have underskrevet og afsendt samme dag,  

 således at den var nået rettidigt frem.
Medlemmet oplyste endvidere, at han havde haft en personlig samtale med  

 medarbejderen den 9. maj.
Medlemmet kunne huske, at de havde talt sammen om  

 ansøgningen og kunne ikke forstå, at medarbejderen ikke havde gjort medlemmet  

 opmærksom på, at han ville fortabe retten til efterløn, hvis han ikke sendte  

 ansøgningen her og nu.
Medlemmet henviste til, at det var en kendsgerning, at  

 medarbejderen ikke sagde noget, tværtimod var de enige om, at det var en god  

 ide at drøfte situationen med PFA først.
 Hovedledelsen meddelte, at medlemmet ikke kunne få efterløn med virkning  

 fra 28. marts 1989, idet begæringen om overgang til efterløn først var  

 modtaget i arbejdsløshedskassen den 27. april 1989 og medlemmet kun opfyldte  

 beskæftigelseskravet i lovens § 55 indtil den 28. marts 1989.
 Med hensyn til medlemmets tidligere forklaring henviste hovedledelsen til  

 lovens §§ 55 og 75 b, samt vejledning til begæring om overgang til efterløn.
 Hovedledelsen bemærkede endvidere, at det efter undersøgelsen hos  

 arbejdsløshedskassens regionskontor i København måtte fastslås, at personalet  

 på regionskontoret ikke havde givet udtryk for, at medlemmet ville kunne  

 begære overgang til efterløn med tilbagevirkende kraft.
Medlemmet har overfor direktoratet bl.a. anført, at han i marts 1988  

 kontaktede en socialrådgiver ved PFA for at få en samtale vedrørende efterløn  

 eller alternative muligheder i forbindelse med nogle pensionsordninger, som  

 han havde hos PFA.
Uheldigvis kunne dette møde først finde sted den 20. april  

 1989 på grund af ferie og travlhed iøvrigt.
Han kontaktede herefter  

 medarbejderen ved kassens regionskontor i København for at drøfte problemet  

 med ham, fordi han ville sikre sig, at han ikke løb nogen risiko ved at vente  

 med at indsende ansøgningen om efterløn til efter den 20. april 1989.  

 Medlemmet husker klart, at medarbejderen udtalte, at han syntes det var en  

 god ide, og han husker også, at han selv sagde, at han var klar over, at han  

 risikerede at miste efterløn for den mellemliggende periode.
Medarbejderen  

 havde ikke på dette møde gjort ham opmærksom på, at han risikerede at miste  

 retten til efterløn totalt.
Medlemmet havde alle papirerne med, og hvis han  

 havde fået klar besked den dag, var ansøgningen blevet underskrevet og  

 afsendt.
 Medlemmet har den 1. juni 1989 over for hovedledelsen anført, at han på  

 mødet med medarbejderen den 20. marts 1989 blev utilstrækkeligt informeret.
 Hovedledelsen fastholdt afgørelsen, idet den afviste, at en medarbejder på  

 regionskontoret i København skulle have givet medlemmet det indtryk, at han  

 kunne fremsende og få godkendt begæring om overgang til efterløn efter den  

 dato, hvor han i henhold til lovens § 55 mistede retten til dagpenge.
 Direktoratet meddelte den 6. juli 1989, at medlemmet ikke opfyldte  

 arbejdsløshedsforsikringslovens betingelser for at overgå til efterløn og at  

 der ikke var hjemmel til at dispensere fra lovens bestemmelser i § 75 b, stk.  

 1, nr. 3, jf. § 55, stk. 1.
 Direktoratet henviste til, at på det tidspunkt den 26. april 1989, hvor  

 medlemmet begærede efterløn, var han ikke længere berettiget til dagpenge,  

 idet han efter den 28. marts 1989 ikke opfyldte kravet om mindst 26 ugers  

 arbejde inden for de sidste 3 år, jf. arbejdsløshedsforsikringslovens § 55,  

 stk. 1.
 Medlemmet anførte overfor ankenævnet, at det tydeligt fremgår af sagens  

 akter, at han er blevet dårligt informeret, da han første gang kontaktede  

 arbejdsløshedskassen vedrørende sin situation og specielt selvfølgelig  

 eventuel overgang til efterløn.
Medlemmet henvendte sig efter aftale telefonisk til nævnet.
Han oplyste,  

 at han den 13. eller 14. marts 1989 henvendte sig hos arbejdsformidlingen for  

 at høre om der kunne skaffes et job - hvilket der ikke kunne.
Medlemmet var  

 egentlig ikke interesseret i efterløn og medlemmet talte derfor mest med  

 arbejdsformidlingen om hans forskellige pensionsordninger.  

 Arbejdsformidlingen henviste ham til fagforeningen angående nogle nye  

 pensionsregler, som man mente skulle gælde fra 1. april.
Medlemmet ringede  

 herefter og talte med en socialrådgiver i PFA både om pensionsordning og  

 efterløn, men kunne først få personlig samtale med hende den 20. april, da  

 hun skulle på ferie.
Herefter ringede medlemmet til medarbejderen i arbejdsløshedskassen og  

 spurgte om en samtale.
Medlemmet var til samtale den 20. marts med  

 medarbejderen og havde alle papirerne med, herunder begæring om efterløn,  

 udfyldt, men ikke underskrevet.
Disse var rekvireret pr. telefon tidligt i  

 marts måned, fordi medlemmet vidste, at han tabte retten til dagpenge 28.  

 marts.
Medlemmet spurgte, om der kunne ske noget med at vente til 20. april  

 (mødet med PFA), idet han var klar over, at han kunne miste efterlønnen for  

 den mellemliggende periode.
Medarbejderen svarede nej og at det ville være en  

 god idet at drøfte sagen igennem med dem også.
Medarbejderen slog op på  

 skærmen og fik oplysningerne om falddatoen 28. marts.
9. maj henvendte medlemmet sig igen personligt til medarbejderen og denne  

 erindrede samtalen den 20. marts og at medlemmet havde spurgt, om det kunne  

 få konsekvenser at vente med at videresende begæringen.
Medens medlemmet sad  

 i kontoret ringede medarbejderen til hovedkontoret og medlemmet hørte, at  

 medarbejderen brugte udtrykket »kan tvivlen ikke komme medlemmet til  

 gode«.
 På ankenævnets foranledning indhentede direktoratet en udtalelse fra den  

 medarbejder i arbejdsløshedskassen, som medlemmet havde en samtale med den  

 20. marts 1989, om hvorvidt denne ved mødet den 20. marts 1989 var bekendt  

 med medlemmets falddato, og i bekræftende fald, om han vejledte medlemmet om  

 konsekvenserne af, at efterlønsbegæringen først blev indgivet efter  

 falddatoen.
Af en udtalelse fra den pågældende regionsmedarbejder fremgår, at denne  

 ikke vil afvise, at medlemmet har været på regionskontoret i København den  

 20. marts 1989. Han erindrer ikke, om han var bekendt med medlemmets falddato  

 og om han vejledte medlemmet om konsekvenserne, såfremt medlemmet ikke  

 indsendte efterlønspapirerne.
Han husker, at han talte med medlemmet den 9.  

 maj 1988 og ved den lejlighed spurgte ham, om han havde fået pjecen »Om  

 at gå på efterløn«, og om han havde læst denne.
Dette svarede medlemmet  

 bekræftende på.
 Direktoratet udtalte, at direktoratet ikke finder det godtgjort, at kassen  

 har tilsidesat sin oplysningspligt.
Landsforeningen Ældre Sagen har på medlemmets vegne i brev af 1. marts  

 1990 anført, at medlemmet har haft pjecen om efterløn, men det er et  

 spørgsmål, om den er tilstrækkelig klar.
Medlemmet havde efterlønsbegæringen  

 med til mødet den 20. marts 1989. Landsforeningen har endvidere henvist til,  

 at ombudsmanden i sin beretning for 1988 omtaler to domme fra Østre Landsret  

 inden for arbejdsløshedsforsikringslovgivningen, som efter ombudsmandens  

 opfattelse synes at bygge på en forudsætning om, at der består en særlig  

 vejledningspligt i tilfælde, hvor der kan være fare for, at en af lovens  

 betingelser for dagpengeberettigelse svigter på grund af en vildfarelse hos  

 medlemmet.
 Det i Ældre Sagens brev anførte gav ikke direktoratet anledning til  

 fornyet overvejelse af sagen.
 Direktoratet henviste til, at det på side 1, 2. afsnit, i direktoratets  

 ovennævnte pjece fremgår, at »For at få efterløn, skal De opfylde  

 følgende betingelser: De skal ....... være berettiget til dagpenge«.
Ankenævnet fandt efter de fremkomne oplysninger, at medlemmets henvendelse  

 til regionskontoret i København den 20. marts 1989 efter omstændighederne  

 kunne sidestilles med begæring om ansøgning om efterløn.
Ankenævnet  

 bemærkede, at der ikke stilles særlige formkrav til begæringen.
 Medlemmet var derfor berettiget til efterløn, forudsat at de øvrige  

 betingelser herfor er opfyldt.
 Ingen.
