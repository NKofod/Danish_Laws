Betænkning afgivet af Ligestillingsudvalget den 8. april 2015 Betænkning over Forslag til folketingsbeslutning om mænds/medmødres ret til barselsorlov [af Özlem Sara Cekic (SF) m.fl.]:
1. Udvalgsarbejdet Beslutningsforslaget blev fremsat den 19. december 2014 og var til 1. behandling den 17. februar 2015. Beslutningsforslaget blev efter 1. behandling henvist til behandling i Ligestillingsudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 3 henvendelser fra Foreningen Far.
 Beskæftigelsesministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 3 spørgsmål til beskæftigelsesministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af SF og EL) indstiller beslutningsforslaget til forkastelse.
 Medlemmerne fra Venstre, Dansk Folkeparti, Liberal Alliance og Det Konservative Folkeparti bemærker følgende:
I V, DF, LA og KF ved vi, at alle familier har deres individuelle måde at gøre tingene på.
Og derfor skal familierne også have mulighed for at tage hensyn til deres individuelle behov og særlige udfordringer.
Derfor mener V, DF, LA og KF, at fordelingen af barslen mellem forældrene er en beslutning, der bedst træffes i den enkelte familie.
 Det er derfor afgørende for V, DF, LA og KF, at barslen forbliver så fleksibel som mulig, og at fordelingen dermed alene afhænger af valget i den enkelte familie.
Herudover frygter V, DF, LA og KF, at øremærkning af barslen til mænd og medmødre i mange tilfælde vil mindske længden af familiernes samlede barsel, da den øremærkede barselsperiode på 12 uger efter en indfasningsperiode vil bortfalde.
På den baggrund kan V, DF, LA og KF ikke støtte beslutningsforslaget.
 Et mindretal i udvalget (SF og EL) indstiller beslutningsforslaget til vedtagelse uændret.
Enhedslistens medlemmer af udvalget bemærker, at EL vil stemme for forslaget.
Det er et forslag, som partiets beslutningsforslag vedrørende øremærket barselsorlov til mænd og medmødre.
Desuden mener EL, det er godt, at forslaget også handler om, at regeringen skal lave barselslovgivningen, så den bliver mere kønsneutral og mere gennemskuelig for borgerne.
Forslaget indeholder en indfasning af øremærket barsel til mænd.
Det er fint nok for EL, så familierne kan indrette sig efter loven og overenskomsterne kan tage højde for de nye regler.
Det virker underligt, når regeringen nu vil sige nej til forslaget, ikke mindst set i lyset af regeringsgrundlaget, som indeholdt øremærket barselsorlov til mænd.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Yildiz Akdogan (S) Rasmus Horn Langhoff (S) Rasmus Prehn (S) Karin Gaardsted (S) Troels Ravn (S) Astrid Krag (S) Lennart Damsbo-Andersen (S) Liv Holm Andersen (RV) nfmd.
Zenia Stampe (RV) Marlene Borst Hansen (RV) Özlem Sara Cekic (SF) Karina Lorentzen Dehnhardt (SF) Johanne Schmidt-Nielsen (EL) Stine Brix (EL) Jørgen Arbo-Bæhr (EL) Louise Schack Elholm (V) Karen Ellemann (V) Jane Heitmann (V) Jakob Engel-Schmidt (V) Finn Thranum (V) Mads Rørvig (V) Inger Støjberg (V) Fatma Øktem (V) Pia Adelsteen (DF) Liselott Blixt (DF) Martin Henriksen (DF) Hans Kristian Skibby (DF) Merete Riisager (LA) fmd.
Charlotte Dyremose (KF) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
