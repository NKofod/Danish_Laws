Nr BSF 19 Forslag til folketingsbeslutning om udbetaling af fulde dagpenge ved  

 børnepasningsorlov på grund af manglende pasningstilbud Fremsat af Jette Gottlieb (EL) Frank Aaen (EL) den 2. april 1998 Folketinget pålægger regeringen snarest muligt at fremsætte lovforslag om,  

 at kommuner, der ikke overholder regeringens målsætning om pladsgaranti til  

 daginstitutioner, er forpligtet til at supplere børnepasningsorlovsydelsen,  

 som forældrene herefter er tvunget til at benytte sig af, til maksimum  

 dagpengesats.
Bemærkninger til forslaget Beslutningsforslaget er en uændret genfremsættelse af beslutningsforslag  

 nr.
B 61, folketingsåret 1997-98, 1. samling, jf.
Folketingstidende tillæg A,  

 side 1593-1594.
Børnepasningsorlovsydelsen er røget ned på 60 pct. af maksimum dagpenge.  

 Det er 6.825 kr. om måneden, og det er der ingen småbørnsfamilier der kan  

 leve af.
Derfor bruges børnepasningsorloven ikke ret meget mere af dem, der  

 kan vælge den frivilligt.
Men i de mange kommuner, hvor der ikke er de  

 nødvendige og kvalificerede pædagogiske dagtilbud, tvinges den ene af  

 forældrene (moderen!) til at tage orlov, fordi hun ikke har andre muligheder.  

 Hun kan ikke vende tilbage til sit job med barnet under armen, og er hun  

 arbejdsløs, kan hun ikke få dagpenge, hvis hun ikke kan dokumentere  

 pasningsmulighed.
Det var ikke hensigten med orlovsordningen, at kommunerne  

 skal udnytte den til en billig måde at få passet børnene på.
 Hidtil har en del kommuner udnyttet muligheden i bistandslovens § 69 b for  

 at yde supplement til orlovsydelsen, men flere og flere kommuner falder fra.  

 Senest har Københavns Kommune besluttet at ophøre med at yde tilskud fra 1.  

 januar 1998.
Pr. 1. januar 1997 var der 65 kommuner, som gav supplement til  

 orlovsydelsen.
Størrelsen af supplementet varierede meget fra kommune til  

 kommune.
Ud af 275 kommuner havde 208 pr. 1. januar 1997 en eller anden form for  

 pladsgaranti.
Det var imidlertid kun i 170 kommuner, at denne garanti trådte  

 i kraft umiddelbart efter endt barselorlov.
For 22 kommuners vedkommende var  

 der først garanti for plads fra 5-6-års-alderen, når barnet starter i  

 børnehaveklasse. 67 kommuner har slet ingen form for pladsgaranti. (Kilde:  

 BUPL) Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om udbetaling af fulde dagpenge ved  

 børnepasningsorlov på grund af manglende pasningstilbud.
(Beslutningsforslag nr.
B 19).
