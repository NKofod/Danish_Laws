 Et mejeri fik afslag på ansøgning om at kunne fremstille en  

 lav-laktose mælk til hunde og katte i lokaler, hvor der blev fremstillet  

 mælkeprodukter til brug for menneskeføde.
Med Veterinærdirektoratets skrivelse af 10. maj 1988 har man modtaget  

 skrivelse af 12. januar 1988 m.fl., hvori selskabet søger om tilladelse til  

 på afdelingen i Esbjerg at fremstille en lav-laktose letmælk som  

 specialprodukt til hunde og katte.
Produktervil blive blive aftappet i Tetra  

 Brik emballager, hvorpå er anført benævnelsen »RACA SPECIALMÆLK«.  

 Det fremføres videre, at produktet er 100% identisk med den lav-laktose  

 letmælk, som mejeriet femstiller som et konsummælkprodukt.
Det fremgår af sagen, at Veterinærdirektoratet i skrivelse af 22. januar  

 1988 har afslået det ansøgte.
Man har herve bl.a. henvist til, at i henhold  

 til mejeribekendtgørelsens § 7, stk. 2, er det ikke tilladt i forbindelse med  

 de lokaler, hvori mælkeprodukter fremstilles, at drive uvedkommende  

 virksomhed, medmindre Landbrugsministeriet i hvert enkelt tilfælde har  

 meddelt tilladelse.
 I skrivelse af 16. februar 1988 har selskabet fremsat bemærkninger til det  

 i Veterinærdirektoratet skrivelse af 22. januar 1988 fremførte, idet man ikke  

 med føje mener at kunne anse, at der drives uvedkommende virksomhed ved  

 fremstilling af det optalte produkt, fordi det - foruden at være et velegnet  

 produkt for mælkeallergikere - er lige så velegnet til at sikre kæledyrs  

 vædskebalance.
 Veterinærdirektoratet har i skrivelse af 1. marts 1988 meddelt, at man på  

 det foreliggende grundlag må afslå den fremsendte anmodning.
 Veterinærdirektoratets skrivelse af 1. marts 1988 er herefter besvaret ved  

 selsakbets skrivelse af 8. marts 1988, hvori der udtrykkes stor forståelse  

 for de principper, der er lagt til grund for Veterinærdirektoratets  

 afgørelse, idet selskabet samtidigt anmoder om, at der på basis af de  

 eksisterende produktionsrammer meddeles en dispensation til at producere og  

 markedsføre »RACA SPECIALMÆLK« i en begrænset årrække.
 Veterinærdirektoratet og Danske Mejeriers Fællesorganisation, der har  

 været hørt i sagen, indstiller overfor Landbrugsministeriet, at der meddeles  

 afslag på det ansøgte.
 Der henvises herved bl.a. til, at man er af den principielle holdning, at  

 der ikke bør meddeles tilladelse til samproduktion i et konsummælksmejeri af  

 konsummælkprodukter og dyrefoder.
 I denne anledning skal Landbrugsministeriet meddele, at man ikke finder  

 grundlag for at imødekomme det ansøgte.
 Man skal henvise til, at der ikke ved udformningen af bestemmelsen i § 7,  

 stk. 2, i bekendtgørelse nr. 787 af 5. november 1987 om mejerier m.m. har  

 været tænkt på meddelelse af eventuel tilladelse til samproduktion af  

 dyrefoder.
 Landbrugsministeriet finder endvidere, at uagtet der i dette tilfælde er  

 tale om samproduktion af ens produkter, kan det principielt være svært at  

 drage grænsen i andre sammenhænge, hvor produkterne også ligner hinanden.
P.
M.
V.
E.
B.
