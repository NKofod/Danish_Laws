VEJLEDNING OM UDGANG FOR AFSONERE Reglerne om udgang findes i direktoratets cirkulære af 18. marts 1986 om  

 udgang til indsatte (KC J-8-2) og direktoratets cirkulære af 13. september  

 1978 om udgang til varetægtsarrestanter (KC J-8-5).
 Vejledningen gælder for personer, der udstår frihedsstraf eller forvaring  

 og med den fornødne tillempning også for varetægtsarrestanter, der er anbragt  

 i fuldbyrdelsesanstalt i medfør af retsplejelovens § 777.
 I.
FÆLLESREGLER 1. Kompetence Bl.a. straffens længde er afgørende for, om kompetencen til at tillade  

 udgang ligger hos institutionen eller i direktoratet.
Det er således  

 udgangspunktet, at kompetencen ligger i direktoratet for så vidt angår udgang  

 til indsatte med straffe på fængsel i 8 år eller derover, mens institutionens  

 leder kan tillade udgang til indsatte med straffe under 8 år.
Institutionen  

 skal dog forelægge særlig tvivlsomme, principielle eller vanskelige sager  

 vedrørende indsatte, der i lukket anstalt udstår fængsel i 5 år eller  

 derover, men under 8 år.
Dette vil fx. gælde sager, hvor indsatte på  

 gerningstidspunktet ikke var fyldt 18 år.
Der henvises i øvrigt til  

 direktoratets cirkulæreskrivelse af 19. juni 1987 om afholdelse af årlige  

 fællesmøder mv. på Kriminalforsorgens lukkede anstalter samt afholdelse af  

 møder på Kriminalforsorgens åbne anstalter (KC C-1-2) og Justitsministeriets  

 skrivelse af 5. marts 1985, pkt. 1. (KC J-9-5).
Udgangscirkulærets §§ 1, 2 og 3 angiver kompetencereglerne for henholdsvis  

 åbne anstalter, lukkede anstalter og arresthuse.
Kompetenceforholdene i  

 forbindelse med uenighedssager fremgår af § 6, stk. 4.
 De fælles regler i øvrigt i kapitel I gælder alle indsatte uanset  

 straflængde.
2. Misbrugsvurdering Udgang er forudsat som et regelmæssigt led i fuldbyrdelsen af  

 fængselsstraf.
Der er således en formodning for, at indsatte under afsoning  

 får udgang.
Formodningen for udgang gælder imidlertid ikke i samme grad i de  

 tilfælde, hvor der skal udvises særlig forsigtighed ved misbrugsvurderingen.
 Tilladelse til udgang forudsætter, at fare for misbrug ikke antages at  

 foreligge, og at der er et godkendt udgangsformål.
Misbrugsvurderingen baseres på den indsattes aktuelle forhold og forhold  

 under eventuel tidligere afsoning.
Der skal udvises særlig forsigtighed, hvis  

 den indsatte - er dømt for farlig kriminalitet (herunder forsætlig brandstiftelse eller  

 anden almenfarlig forbrydelse, grovere volds- eller sædelighedsforbrydelse,  

 berigelsesforbrydelse forbundet med vold eller trussel om vold), - er dømt for lovovertrædelser af særlig grov eller professionel karakter  

 (herunder pengeskabstyveri med anvendelse af skærebrænder, tyveri hvor  

 gerningsmanden har været bevæbnet, vedvarende berigelseskriminalitet, der  

 bærer præg af planlægning og er af særlig målrettet karakter, organiseret  

 smugleri og overtrædelse af straffelovens § 191), - har gjort sig skyldig i undvigelse eller har misbrugt udgang eller i  

 øvrigt har begået ikke-bagatelagtig kriminalitet under strafudståelsen.
Dette  

 gælder især, hvis der er tale om forhold, begået under den aktuelle  

 strafudståelse.
Forhold begået under tidligere ophold skal dog ligeledes  

 indgå i vurderingen.
Kan der ikke bortses fra en vis misbrugsrisiko, vil udgang kunne gives med  

 ledsager, såfremt udgangsformålet taler for, at der gives tilladelse til  

 udgang.
Der vil ligeledes med henblik på at mindske misbrugsrisikoen kunne  

 fastsættes særvilkår for udgangen (fx. behandling mod misbrug af alkohol).
 Der skal i øvrigt i hvert enkelt tilfælde foretages en konkret afvejning  

 af formålet med den ansøgte udgang overfor den misbrugsrisiko, der må antages  

 at foreligge, herunder også en vurdering af, hvilken form for kriminalitet  

 risikoen eventuelt omfatter.
Ved denne afvejning skal der tages hensyn til varigheden af den resterende  

 opholdstid indtil forventet løsladelse.
Der skal tillige tages hensyn til, om  

 den pågældende befinder sig i en særlig risikosituation for undvigelse eller  

 udeblivelse.
3. Udgang med ledsager Institutionen bestemmer, om en udgang skal ske med eller uden ledsagelse.  

 Der tages ved afgørelsen hensyn til formålet og risikoen for misbrug.
Udgang fra åben institution gives i almindelighed uden ledsagelse.
Det vil  

 dog være hovedreglen, at indsatte i åben institution med fængselsstraffe på 8  

 år eller derover vil påbegynde et udgangsforløb med ledsagelse.
Udgang med  

 ledsagelse gives i almindelighed kun for 1 dag.
Direktoratet har ved  

 skrivelse af 9. december 1988 (KC C-2-2) fastsat nærmere retningslinier for  

 ledsagerens funktioner og opgaver i forbindelse med afvikling af ledsaget  

 udgang.
4. Høring af socialforvaltningen I de tilfælde, der er nævnt i udgangscirkulærets § 10, stk. 9, skal der  

 indhentes en udtalelse fra den pågældendes bopælskommune  

 (socialforvaltningen) om vilkårsfastsættelsen.
Derudover kan der indhentes en  

 sådan udtalelse i tilfælde, hvor der konkret findes at være anledning hertil.
5. Retshåndhævelsen og vilkår for udgang Det forudsættes, at hensynet til retshåndhævelsen ikke taler imod  

 tilladelse til udgang.
Dette kan fx. være tilfældet, hvis indsatte, der er  

 dømt for alvorlig kriminalitet, ønsker udgangstilladelse til en optræden,  

 hvorved den pågældende i særlig grad kommer i offentlighedens søgelys, eller  

 til bestemte steder, hvor hensynet til at beskytte den forurettede ved  

 lovovertrædelsen klart tilsiger, at den indsatte ikke bør kunne komme på det  

 pågældende tidspunkt.
Hensynet til retshåndhævelsen kan endvidere isoleret  

 set tale imod, at indsatte med længere straf for alvorlig kriminalitet får  

 tilladelse til udgang før efter udståelse af en vis del af straffen.
Afslag  

 på udgang vil komme på tale i de tilfælde, hvor hensynet til retshåndhævelsen  

 ikke kan tilgodeses ved anvendelse af særvilkår, jf. § 10, stk. 5 og 6.
 Udgange må ikke benyttes på en måde, der klart strider imod  

 retshåndhævelsen og det formål, der tilsiges med udgangen.
For enhver udgangstilladelse gælder en række faste vilkår, der fremgår af  

 udgangscirkulærets § 10, stk. 3. Der kan herudover efter en konkret vurdering  

 fastsættes yderligere vilkår, der har til formål at sikre, at den indsatte  

 ikke misbruger udgang.
Der kan således bl.a. fastsættes særvilkår om, at den  

 indsatte skal undergive sig behandling mod misbrug af alkohol e.l.
Hvis man  

 ønsker absolut forbud mod indtagelse af alkohol under udgangen, bør der  

 fastsættes særvilkår om forbud mod indtagelse af alkohol, idet det sædvanlige  

 antabusvilkår ikke i sig selv indebærer et sådant forbud.
Der kan fastsættes særvilkår om, at den indsatte ikke må besøge bestemte  

 steder.
Der kan endvidere være grundlag for at bestemme, at udgang ikke må  

 afvikles samtidig med meddomfældte.
Der vil som udgangspunkt være behov for  

 at fastsætte særvilkår af denne art i forbindelse med udgang til personer,  

 der har tilknytning til grupper, hvoraf en flerhed er dømt for ikke  

 ubetydelig kriminalitet.
Vilkåret om, at den indsatte ikke må besøge bestemte steder, kan endvidere  

 fastsættes i tilfælde, hvor indsatte ikke må opsøge gerningsstedet.
Der er  

 desuden mulighed for at fastsætte vilkår om, at den indsatte ikke opsøger den  

 eller de forurettede i sagen.
6. Høring af politiet Forinden der gives tilladelse til udgang uden ledsagelse, skal  

 institutionen indhente en udtalelse fra den politimester (Politidirektøren i  

 København), der har behandlet straffesagen, såfremt den indsatte er dømt for  

 farlig kriminalitet eller i øvrigt for lovovertrædelse af særlig grov eller  

 professionel karakter, jf. ovenfor under afsnittet om misbrugsvurdering.  

 Tilsvarende gælder en række andre tilfælde, hvor den indsatte har begået  

 kriminalitet under undvigelse eller udgang, hvor den indsatte hyppigt  

 recidiverer, eller hvor der er tale om udgang (ledsaget eller uledsaget) til  

 udlændinge, der skal udvises, jf. udgangscirkulærets § 5, stk. 1. For  

 varetægtsarrestanter, der er anbragt i fuldbyrdelsesanstalt, skal politiets  

 samtykke indhentes til ledsagede, korterevarende udgange.
Udgang herudover  

 skal forelægges retten.
 Høring skal dog ikke foretages, hvis den indsatte eksempelvis har været på  

 fri fod mellem domfældelsen og indsættelsen i institutionen, jf. i øvrigt  

 udgangscirkulærets § 5, stk. 3.
 Uanset reglerne i § 5 skal der foretages høring af politiet, hvis  

 forholdene i det enkelte tilfælde taler herfor, eller hvis politiet i den  

 enkelte sag har anmodet herom.
Er der uenighed mellem politiet og anstalten, skal spørgsmålet forelægges  

 direktoratet.
Er straffesagen behandlet i udlandet, træffes afgørelsen af  

 direktoratet efter indstilling fra institutionen.
 Hvis der er givet tilladelse til udgang, skal høring om senere udgang af  

 samme eller anden art ikke ske, medmindre der foreligger væsentligt ændrede  

 omstændigheder, fx. ophævelse af særvilkår om forbud mod at opsøge bestemte  

 steder, personer e.l., ændring af udgangsadressen mv.
Høring af politiet forudsættes at ske skriftligt.
Telefonisk forelæggelse  

 bør alene ske undtagelsesvis, og selv i disse tilfælde bør institutionen  

 anmode politiet om efterfølgende at svare skriftligt.
7. Udgang til udlændinge, der skal udvises Der kan - efter nøje vurdering af misbrugsrisikoen i hvert enkelt tilfælde  

 - gives tilladelse til udgang med henblik på besøg hos nærtstående personer  

 her i landet, til hvem forbindelsen er etableret inden strafudståelsen.
Ved  

 nærtstående personer forstås ægtefælle/samlever, børn, børnebørn, forældre,  

 søskende, bedsteforældre, oldeforældre og andre personer, til hvem der er en  

 tilknytning, der kan sidestilles med familiebånd.
 Det forudsættes, at der er aflagt hjemmebesøg, inden der træffes afgørelse  

 om eventuel tilladelse til udgang.
 Inden der gives tilladelse til udgang, skal der indhentes en udtalelse fra  

 den politimester (Politidirektøren i København), der har behandlet  

 straffesagen, jf. udgangscirkulærets § 5, stk. 5. Sådan udtalelse skal også  

 indhentes, inden der gives tilladelse til udgang i de tilfælde, der er nævnt  

 i udgangscirkulærets § 31, stk. 2, nr. 1-3.
 Hvis der, efter et ledsaget udgangsforløb, senere bliver spørgsmål om  

 tilladelse til uledsaget udgang, skal der indhentes en fornyet udtalelse fra  

 politiet.
 Såfremt der undtagelsesvis bliver tale om udgang i henhold til  

 udgangscirkulærets §§ 37 og 38, skal der ligeledes indhentes en udtalelse fra  

 politiet.
8. Udgang til udlandet Udgang til udlandet kan ikke gives, medmindre ganske særlige  

 omstændigheder taler herfor.
Ganske særlige omstændigheder kan fx. foreligge  

 i tilfælde, - hvor de nærmeste pårørende (dvs. ægtefælle/samlever, forældre og børn)  

 har bopæl uden for landets grænser, - hvor der i forretningssituationer foreligger helt uopsættelige forhold,  

 der ikke kan varetages af andre, eller - hvor ophold i udlandet indgår som et væsentligt led i behandlingen af  

 den pågældende (fx. i forbindelse med en placering i medfør af straffelovens  

 § 49, stk. 2, deltagelse i undervisningsforløb mv.).
9. Reaktioner ved misbrug af udgang A.
Udgangskarantæne Hvis udgang nægtes eller tilbagekaldes på grund af misbrugsrisiko, kan det  

 bestemmes, at spørgsmålet om udgang ikke tages op til overvejelse, før der er  

 forløbet et tidsrum af indtil 3 måneder.
I de tilfælde, der er nævnt i  

 udgangscirkulærets § 4, stk. 2 og 3, kan der dog fastsættes en længere  

 tidsfrist, dog højst 6 måneder.
Tilsvarende gælder, når der på grund af  

 særlige forhold i øvrigt må antages at foreligge en betydelig misbrugsrisiko.  

 I tilfælde, hvor indsatte under undvigelse, udeblivelse fra udgang eller  

 under udgang har gjort sig skyldig i alvorlig, personfarlig kriminalitet, kan  

 karantænen fastsættes til 12 måneder.
Ved alvorlig personfarlig kriminalitet  

 forstås kriminalitet, der indebærer alvorlig fare for eller skade på  

 menneskeliv (herunder forsætlig brandstiftelse, grovere volds- eller  

 sædelighedsforbrydelser, drab, berigelsesforbrydelser forbundet med vold  

 eller trussel om vold samt overtrædelse af straffelovens § 191).
Hvis der fastsættes karantænetid skal spørgsmålet om genoptagelse af  

 udgang behandles på ny ved karantænetidens udløb.
I forbindelse med  

 overførsel fra åben til lukket institution kan udgang tilbagekaldes, men der  

 kan ikke fastsættes karantæne.
Udgange, som er opsparet inden tilladelsen tilbagekaldes, vil efter en  

 konkret vurdering af misbrugsrisikoen kunne afholdes, når den indsatte på ny  

 er i et regelmæssigt udgangsforløb.
I tilfælde, hvor den indsatte er sigtet  

 for kriminalitet under strafudståelsen og sigtelsen fører til  

 varetægtsfængsling, eller til at en tilladelse til regelmæssig udgang i  

 henhold til udgangscirkulærets afsnit III nægtes eller tilbagekaldes,  

 opspares udgange, såfremt sigtelsen senere frafaldes eller der sker  

 frifindelse for den påsigtede kriminalitet.
B.
Disciplinærstraf Der kan anvendes disciplinærstraf i form af bøde eller strafcelle over for  

 udgangsmisbrug, jf. direktoratets cirkulære af 10. marts 1976 om anvendelse  

 og fuldbyrdelse af disciplinærstraf over for indsatte og om disciplinærsagers  

 gennemførelse (KC K-4-1). Anvendelse af disciplinærstraf i forbindelse med  

 udgangskarantæne må dog kun finde sted i det omfang, afgørende hensyn til  

 orden og sikkerhed i institutionen kræver det.
Som eksempler på tilfælde, hvor det kan være påkrævet at anvende både  

 udgangskarantæne og disciplinærstraf kan nævnes forsinket tilbagekomst fra  

 udgang, udeblivelse fra udgang og indsmugling.
Ved væsentlig forsinket  

 tilbagekomst og ved indsmugling af mindre grov karakter anvendes i  

 almindelighed bøder, mens der ved udeblivelse og indsmugling af grovere  

 karakter i almindelighed anvendes strafcelle.
C.
Overførsel til lukket institution Indsatte, der opholder sig i åben institution, kan overføres til lukket  

 institution, jf. direktoratets cirkulære af 29. august 1983 om anbringelse af  

 personer, der er idømt frihedsstraf eller forvaring og om overførsel af  

 indsatte mellem kriminalforsorgens institutioner (KC F-3-10).
 Overførsel til lukket institution kan fx. ske i tilfælde, hvor en  

 langvarig karantæne efter en konkret vurdering skønnes at øge risikoen for  

 undvigelse; hvor udgangsmisbruget består i kriminalitet, som (typisk efter  

 varetægtsfængsling) medfører en ny straf af en sådan varighed, at fortsat  

 ophold i åben anstalt skønnes utilrådeligt, eller hvor udgangsmisbruget  

 består i en ordensforstyrrende handling . fx. indsmugling af stoffer - og der  

 foreligger risiko for gentagelse.
 Ved overførsel til lukket institution kan der tillige træffes bestemmelse  

 om tilbagekaldelse af udgang, men der kan ikke fastsættes udgangskarantæne,  

 jf. ovenfor under A.
D.
Fradrag i efterfølgende udgang I udgangscirkulærets § 27, stk. 3 er der fastsat bestemmelser om  

 varigheden af week-end udgange.
Bestemmelserne udelukker ikke, at der i  

 enkelte tilfælde kan ske fravigelse af de nævnte tidspunkter.
Ved forsinket  

 tilbagekomst af ganske få timers varighed, vil det derfor kunne bestemmes, at  

 et tidsrum svarende til forsinkelsen fratrækkes i en efterfølgende udgang.
E.
Efterlysning ved udeblivelse Udebliver den indsatte fra udgang, skal politiet underrettes med henblik  

 på eftersøgning af den pågældende.
I visse tilfælde kan det være påkrævet  

 omgående at underrette politiet ved udgangens ophør, når den indsatte  

 udebliver.
Dette gælder navnlig i tilfælde, hvor den indsatte er dømt for  

 alvorlig, personfarlig kriminalitet.
Ved alvorlig personfarlig kriminalitet  

 forstås kriminalitet, der indebærer alvorlig fare for eller skade på  

 menneskeliv (herunder fortsætlig brandstiftelse, grovere volds- eller  

 sædelighedsforbrydelser, drab, berigelsesforbrydelser forbundet med vold  

 eller trussel om vold samt overtrædelse af straffelovens § 191).
F.
Fastsættelse af særvilkår Et konstateret udgangsmisbrug kan medføre, at der fastsættes (yderligere)  

 særvilkår for udgang, hvis disse skønnes at kunne nedbringe risikoen for  

 fremtidigt misbrug.
 II.
DE ENKELTE UDGANGSFORMER 1. Udgang med henblik på besøg hos bestemte personer Indsatte, der udstår fængsel i 5 måneder eller derover, kan få udgang for  

 at besøge bestemte personer.
Udover den generelle forudsætning om straf over en vis længde (5 måneder),  

 gælder desuden særlige tidsmæssige betingelser for indsatte, der udstår  

 straffen i henholdsvis åben og lukket institution, jf. udgangscirkulærets §§  

 25 og 26. At tilladelse til udgang først kan gives efter udståelse af en vis  

 del af straffen er begrundet dels i en mere generel antagelse af  

 misbrugsrisiko ved tidlig udgang under fuldbyrdelsen af længere straf, dels i  

 hensynet til retshåndhævelsen.
Der vil derfor kunne forekomme tilfælde, hvor  

 de tidsmæssige betingelser efter cirkulæret er opfyldt, men hvor hensynet til  

 retshåndhævelsen taler imod ugang på nuværende tidspunkt, jfr. ovenfor under  

 I.5.
Kravet om, at indsatte skal have opholdt sig en vis tid i institutionen,  

 jf. § 25, stk. 1 og § 26, stk. 1 (henholdsvis 4, 7 eller 10 uger) kan  

 fraviges i tilfælde, hvor strafudståelsen afbrydes af en varetægtsfængsling  

 og senere genoptages i samme institution.
I disse tilfælde, hvor den  

 pågældende typisk allerede har opholdt sig 4, 7 eller 10 uger i institutionen  

 og institutionen som følge deraf har det fornødne kendskab til den  

 pågældende, bør der ikke stilles krav om, at den indsatte påny opholder sig  

 4, 7 eller 10 uger i institutionen, før en udgangsansøgning kan  

 realitetsbehandles.
 Ved beregning af 10-ugers fristen (fra indsættelsen) i § 26, stk. 1,  

 medregnes et eventuelt forudgående varetægtsophold, hvis strafudståelsen  

 finder sted i umiddelbar forlængelse heraf.
Udgang med henblik på besøg hos en bestemt person bør nægtes, hvis besøget  

 ikke findes formålstjenligt.
Dette kan være tilfældet, når forbindelsen i det  

 væsentlige hidrører fra fælles anstaltsophold eller lignende.
Der skal altid være personlig eller telefonisk kontakt med  

 udgangsadressaten inden den første ugang.
I visse tilfælde kan der - ud fra  

 en konkret vurdering - være behov for at aflægge hjemmebesøg eller at  

 kontrollere udgangsadressaten i Kriminalregistret.
Forud for hver enkelt  

 udgang skal der indhentes bekræftelse fra vedkommende på, at besøget kan  

 finde sted.
Institutionerne bør overveje behovet for i særlige tilfælde at foretage  

 kontrol af den indsattes tilstedeværelse på udgangsadressen, eventuelt  

 telefonisk.
Det vil normalt ikke blive betragtet som udgangsmisbrug, hvis den  

 indsatte ikke anvender hele udgangsperioden til samvær med den eller dem, som  

 den pågældende har udgang til at besøge, men fx. under udgangen også omgås  

 andre personer og/eller overværer et idrætsarrangement eller en  

 teaterforestilling, eller i øvrigt dyrker sine fritidsinsteresser, forudsat  

 at udgangen i øvrigt benyttes således, at samværet med familien eller de  

 pårørende fortsat må karakteriseres som det primære.
 Der skal foretages skærpet kontrol, når indsatte, der er idømt straf for  

 alvorlig personfarlig kriminalitet, skal besøge personer, der ikke  

 umiddelbart kan identificeres som hørende til den indsattes nære pårørende  

 (dvs. ikke er forældre, børn, ægtefælle, søskende eller personer, som kan  

 sidestilles hermed).  Hertil anvendes en særlig blanket (Dfk 45).  Ved  

 alvorlig personfarlig kriminalitet forstås kriminalitet, der indebærer  

 alvorlig fare for eller skade på menneskeliv (herunder forsætlig  

 brandstiftelse, grovere volds- eller sædelighedsforbrydelser, drab,  

 berigelsesforbrydelser forbundet med vold eller trussel om vold samt  

 overtrædelse af straffelovens § 191).
Gives der tilladelse til regelmæssig udgang, vil den indsatte kunne få en  

 udgang inden for hver 3 ugers periode, jf. udgangscirkulærets § 27, stk. 2.  

 De indsatte kan i medfør af denne bestemmelse få udgang i første, anden eller  

 tredje week-end af perioden efter eget valg.
I tilfælde, hvor sidste  

 udgangsperiode indtræffer på et tidspunkt, hvor der er mindre end 3 uger til  

 løsladelsen kan der gives udgang, uanset at opholdstiden indtil løsladelsen  

 er mindre end 3 uger, forudsat at perioden omfatter mindst en week-end, hvor  

 udgang kan gives.
Udgang gives som hovedregel fra fredag kl. 16.00 til søndag kl. 21.00. De  

 nævnte tidspunkter kan fraviges af hensyn til institutionens drift,  

 transportmulighederne eller hensynet til en spredning af  

 afrejse/hjemkomsttidspunkter.
Overstiger rejsetiden 3 timer, kan der tillades  

 afrejse så tidligt, at den indsatte kan være på udgangsadressen ca. kl.  

 19.00. De fastlagte tidspunkter for afrejse og hjemkomst finder tilsvarende  

 anvendelse ved sammenlægning af udgange.
Fx. vil en udgang, der består af to  

 sammenlagte weekend-udgange kunne gives fra onsdag kl. 16.00 til søndag kl.  

 21.00.
Med hensyn til opsparing af udgange og opsplitning af udgang i 12 timers  

 udgange henvises til udgangscirkulærets § 27, stk. 4, og § 28. Indsatte i  

 lukkede institutioner vil navnlig kunne få tilladelse til opsplitning af  

 weekendudgang i tilfælde, hvor hensynet til familien taler herfor.
Afvikling  

 af opsparede udgange kan efter institutionens bestemmelse fx. finde sted ved  

 sammenlægning af flere udgange evt. i forbindelse med løsladelsen.
Af hensyn til misbrugsrisikoen bør man være tilbageholdende med at tillade  

 weekendudgang til besøg hos personer, hvis tilknytning til den indsatte er  

 begrænset.
I sådanne tilfælde bør det overvejes i stedet at give korte  

 udgange uden overnatning.
 Medfører behandlingen af en høringssag, jf. udgangscirkulærets §§ 5-6, at  

 en tilladelse til udgang fra åben anstalt forsinkes, regnes tilladelsen som  

 givet ved udløbet af fristen i henhold til udgangscirkulæret § 25.
I stedet for regelmæssig udgang kan der, når de tidsmæssige betingelser  

 efter udgangscirkulærets §§ 24-26 er opfyldt, gives tilladelse til  

 lejlighedsvis udgang til indsatte.
Lejlighedsvise udgange anvendes navnlig i  

 lukkede institutioner som forberedelse til et eventuelt senere regelmæssigt  

 udgangsforløb, fx. til langtidsdømte.
Lejlighedsvis udgang er normalt af  

 kortere varighed.
 Der kan lejlighedsvis gives tilladelse til udgang med henblik på ophold i  

 egen bolig, såfremt særlige omstændigheder taler derfor.
2. Besøgsudgang Indsatte, der i åben institution udstår fængsel i under 5 måneder, og som  

 derfor ikke har mulighed for week-end udgang efter udgangscirkulærets kapitel  

 III, og indsatte, der i åben institution udstår hæfte i 30 dage og derover  

 kan få udgang i forbindelse med besøg.
 Reglerne herom findes i udgangscirkulærets §§ 34-36 (kapitel V).
Det er en forudsætning for besøgsudgang, at den indsatte udstår  

 frihedsstraf i mindst 30 dage.
Hvis den indsatte forud for strafudståelsen  

 har fået tilladelse til opdeling af straffuldbyrdelsen, sådan at den enkelte  

 periode er under 30 dage, vil muligheden for besøgsudgang derfor bortfalde.
 3. Udflugter mv.
Udgangscirkulærets §§ 37 og 38 indeholder hjemmel til at tillade udflugter  

 til indsatte i henholdsvis åben og lukket institution.
Tilladelse til  

 udflugter forudsættes normalt givet til grupper af indsatte, der i  

 almindelighed bør være ledsaget af en eller flere funktionærer.
 Indsatte, der opfylder de tidsmæssige betingelser for udgang i henhold til  

 udgangscirkulærets kapitel III, men som ikke har bestemte personer at besøge,  

 kan i stedet får tilladelse til en udflugt eller lignende, i det omfang  

 praktiske hensyn tillader det.
4. Udgang til særlige formål Der er ingen tidsmæssige betingelser forbundet med udgang i medfør af  

 udgangscirkulærets § 31, stk. 1. Det er en forudsætning for udgang i medfør  

 af udgangscirkulærets § 31, stk. 2, at den indsatte udstår frihedsstraf i  

 mindst 30 dage.
Hvis den indsatte forud for strafudståelsen har fået  

 tilladelse til opdeling af straffuldbyrdelsen, sådan at den enkelte periode  

 er under 30 dage, vil muligheden for udgang efter § 31, stk. 2 derfor  

 bortfalde.
Udgang kan ikke gives for længere tid end formålet tilsiger og må normalt  

 ikke overstige 3 dage udover rejsetiden.
I visse tilfælde kan varigheden dog  

 udstrækkes til 8 dage udover rejsetiden, ligesom der er mulighed for  

 forlængelse af udgang i medfør af udgangscirkulærets § 31, stk. 2, nr. 4, dog  

 højst med 6 dage.
Opmærksomheden henledes i øvrigt på muligheden for  

 strafafbrydelse, jf. direktoratets cirkulære af 7. april 1992 om midlertidig  

 afbrydelse af straffuldbyrdelsen. (KC F-1-7).
Ved nærtstående personer forstås ægtefælle/samlever, børn, børnebørn,  

 forældre, søskende, bedsteforældre, oldeforældre og andre personer, til hvem  

 der er en tilknytning, der kan sidestilles med familiebånd.
Ved vigtige  

 familiebegivenheder forstås typisk barnedåb, konfirmation, bryllup, sølv- og  

 guldbryllup, runde fødselsdage (50, 60, 70, 75 etc.), eget barns fødsel og  

 andre lignende begivenheder.
 Udgang i medfør af udgangscirkulærets § 31, stk. 1, gives af væsentlige  

 humanitære hensyn, eller hvor den indsattes tilstedeværelse er påkrævet.  

 Afslag herpå bør derfor kun komme på tale af meget tungtvejende  

 sikkerhedsmæssige årsager, hvor misbrugsrisikoen ikke skønnes at kunne  

 nedsættes selv om udgang sker med ledsager.
Udgang i henhold til udgangscirkulærets § 31, stk. 2, nr. 1-3, til  

 indsatte der har tilladelse til regelmæssig udgang med henblik på at besøge  

 bestemte personer, medfører, at udgang hertil begrænses tilsvarende.
Der skal  

 således fradrages den tid, der er anvendt til udgang i medfør af  

 udgangscirkulærets § 31, stk. 2, nr. 1-3, i den regelmæssige udgang.
Denne  

 regel kan dog fraviges, såfremt særlige omstændigheder taler derfor,  

 eksempelvis hvor hensynet til at opretholde kontakten til familien  

 nødvendiggør dette.
Ved »personlige interesser« forstås særligt belastende, akutte  

 problemer i hjemmet (børnepasning, hjælp ved sygdom e.l.). Der kan endvidere  

 være tale om uopsættelige forretninger.
Det er en forudsætning, at  

 varetagelsen af interessen ikke med rimelighed kan ske i institutionen,  

 udsættes til efter løsladelsen, eller varetages af andre, og i øvrigt er af  

 afgørende betydning for den indsattes forhold.
5. Frigang Frigang kan gives til indsatte, der  

 opfylder de tidsmæssige betingelser for udgang i henhold til  

 udgangscirkulærets kapitel III.
Der kan undtagelsesvis gives frigang til  

 personer med kortere straffe.
Spørgsmålet skal forelægges direktoratet.
Frigang til uddannelse og beskæftigelse skal ske i så nær tilslutning til  

 løsladelsen som muligt, for at undgå de negative virkninger af et for langt  

 tidsmæssigt interval mellem frigangen og løsladelsen.
Udgangscirkulærets § 16  

 indeholder de nærmere regler om frigangens varighed.
Det er en forudsætning, at frigang til beskæftigelse hos arbejdsgiver  

 eller deltagelse i undervisning findes formålstjenlig.
Heri ligger navnlig,  

 at sigtet med beskæftigelsen/undervisningen rækker udover løsladelsen og  

 antages at kunne støtte den indsatte i at leve en kriminalitetsfri  

 tilværelse.
Særligt vedrørende frigang til undervisning skal der i  

 vurderingen af formålstjenligheden indgå en afvejning af den indsattes  

 uddannelsesbehov, motivation og om sigtet med den ønskede uddannelse er af en  

 sådan karakter, at den pågældendes muligheder for at klare sig efter  

 løsladelsen, herunder erhvervsmæssigt, forbedres væsentligt.
Frigang kan gives, hvis der foreligger et særlig godt arbejdstilbud, der  

 ellers ville forspildes, eller hvor frigangen vil være af væsentlig betydning  

 for den pågældendes resocialisering.
Frigang til arbejde med henblik på  

 forbedring af egen eller familiens økonomi kan tillades, såfremt man derved  

 forhindrer økonomisk sammenbrud.
Frigang bør navnlig komme på tale, hvor der  

 er behov for en arbejdstræning eller undervisning, som mest hensigtsmæssigt  

 gives uden for institutionen, eller hvor en sådan udgangsordning i øvrigt må  

 anses for formålstjenlig med henblik på at formidle overgangen til  

 løsladelsen.
 Det er en forudsætning for frigang, at der på  

 arbejdsstedet/udddannelsesstedet er en person, der fører den nødvendige  

 kontrol med den indsattes tilstedeværelse mv.
Der kan som udgangspunkt ikke gives frigang til beskæftigelse i egen  

 virksomhed.
Spørgsmålet skal i givet fald forelægges direktoratet.
Nødvendig  

 kontrol kan eventuelt ske ved kriminalforsorgen i frihed.
Den indsatte skal tilbringe fritiden i institutionen.
Der er efter  

 udgangscirkulærets § 17, stk. 2, mulighed for lejlighedsvis at give den  

 indsatte tilladelse til kortere udgange uden ledsager til nærmere angivne  

 formål.
Efter § 17, stk. 2, nr. 1 kan der gives udgang, hvor der i  

 tilslutning til arbejdet eller undervisningen foregår aktiviteter, der har  

 sammenhæng hermed.
Der tænkes her på virksomhedsbesøg, studieudflugter og  

 lignende, eller arrangementer i øvrigt, hvor hovedformålet er socialt samvær  

 mellem de ansatte på arbejdsstedet eller eleverne på  

 undervisningsinstitutionen.
Muligheden for lejlighedsvis udgang efter § 17, stk. 2, nr. 2 omfatter  

 ikke kun indsatte, der er overført fra åben anstalt til arresthus, men alle  

 indsatte med frigang fra arresthus.
Bestemmelsen tilsigter at kompensere for,  

 at anbringelse i arresthus indebærer begrænsede muligheder for almindeligt  

 fællesskab og for fritidsaktiviter i forhold til anbringelse i anstalt.
Efter § 17, stk. 2, nr. 3 vil der, når der foreligger ganske særlige  

 omstændigheder, kunne gives adgang til besøg hos nærstående pårørende i  

 forbindelse med frigangen.
Bestemmelsen vil navnlig kunne anvendes i  

 tilfælde, hvor den indsattes familiemæssige forhold i en periode er særligt  

 belastede, uden at betingelserne for anvendelse af udgangscirkulærets § 31 er  

 til stede, og hvor indsattes kortvarige besøg i tilslutning til frigangen vil  

 kunne mindske risikoen for alvorlige skadevirkninger i familien.
6. Udstationering Indsatte, der opfylder betingelserne for frigang, kan udstationeres,  

 såfremt udgang af praktiske grunde ikke kan gennemføres som frigang, eller  

 det undtagelsesvis skønnes særlig formålstjenligt, at udgang gennemføres som  

 udstationering.
 Udgangscirkulærets § 21 indeholder nærmere regler om udstationeringens  

 varighed.
Under udstationeringen er den indsatte underlagt de regler, der gælder for  

 den pågældende institution.
Der kan yderligere fastsættes særlige vilkår af  

 hensyn til misbrugsrisikoen og af hensyn til retshåndhævelsen.
 Udstationering sker til offentlige eller private institutioner mv.,  

 herunder til institutioner under kriminalforsorgen.
 Udstationering til eget hjem kan kun ganske undtagelsesvis komme på tale.  

 Spørgsmål herom forelægges for direktoratet.
Opmærksomheden henledes i øvrigt på muligheden for anbringelse efter  

 straffelovens § 49, stk. 2, jf.
Justitsministeriets cirkulære af 6. januar  

 1985 om overførsel af domfældte i medfør af straffelovens § 49, stk. 2 til  

 behandlingsinstitutioner og plejehjem mv.
 (* 1) Vejledningen er optaget i Kriminalforsorgens Cirkulæresamling (KC  

 J-8-3).
