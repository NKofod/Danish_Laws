 Til imødegåelse af risikoen for at der indslæbes smitsomme husdyrsygdomme  

 hertil landet ved indførsel af benmel, kødmel og blodmel såvel som enhver  

 foderblanding, hvori nævnte mel er iblandet, vil det, for så vidt der iøvrigt  

 vil kunne dispenseres fra bekendtgørelse nr. 9 af 10. januar 1933 angående  

 forbud mod indførsel af benmel m.m., med tilslutning fra landbrugets  

 organisationer blive stillet som betingelse for indførsel efter 1. juli 1954,  

 at varen under veterinærpolitiets tilsyn straks efter ankomsten hertil landet  

 føres direkte til en af de autoriserede destruktionsanstalter, hvor varen  

 skal steriliseres efter nærmere af landbrugsministeriet eller  

 veterinærdirektoratet fastsatte regler.
 Omkostningerne herved er det offentlige uvedkommende.
 For så vidt angår varer fremstillet i Norge eller Sverige vil kravet om  

 reopvarmning eventuelt kunne frafaldes.
