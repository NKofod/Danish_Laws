Fremsat den 28. marts 2007 af  

 undervisningsministeren (Bertel Haarder) Forslag til Lov  

 om ungdomsuddannelse for unge med særlige behov Kapitel 1 Formål m.v.
 § 1.  

  

 Formålet med ungdomsuddannelsen er, at unge udviklingshæmmede og andre unge  

 med  

 særlige behov opnår personlige, sociale og faglige kompetencer til en så  

 selvstændig og aktiv deltagelse i voksenlivet som muligt og eventuelt til  

 videre uddannelse og beskæftigelse.
 Stk. 2.  

  

 Ungdomsuddannelsen retter sig mod unge, der ikke har mulighed for at  

 gennemføre  

 en anden ungdomsuddannelse.
 Stk. 3.  

  

 Kommunalbestyrelsen sikrer, at unge udviklingshæmmede og andre unge med  

 særlige  

 behov orienteres om uddannelsestilbuddet efter denne lov.
Kapitel 2 Kommunalbestyrelsens tilbud om en ungdomsuddannelse § 2.  

  

 Unge udviklingshæmmede og andre unge med særlige behov har et retskrav på en  

 ungdomsuddannelse, hvis den unge har forudsætninger for at følge uddannelsen  

 med udbytte.
Kommunalbestyrelsen skal tilbyde unge omfattet af 1. pkt., der  

 er  

 tilmeldt kommunens folkeregister, en 3-årig ungdomsuddannelse efter denne  

 lov.
Stk. 2.  

  

 Tilbuddet gives  

 i forbindelse med undervisningspligtens ophør.
Hvis den unge fortsætter  

 undervisningen i folkeskolen, en fri grundskole eller en efterskole m.v.  

 efter  

 undervisningspligtens ophør, gives tilbuddet dog først i forbindelse med  

 denne  

 undervisnings ophør.
 Stk. 3.  

  

 Den unge kan  

 modtage kommunalbestyrelsens tilbud indtil det fyldte 25. år.
 Stk. 4.  

  

 Den unge skal  

 færdiggøre ungdomsuddannelsen senest 5 år efter, at den er påbegyndt.
 § 3.  

  

 Kommunalbestyrelsen træffer efter indstilling, jf. stk. 2, afgørelse om,  

 hvorvidt den unge er omfattet af § 1 og har forudsætninger for at følge  

 ungdomsuddannelsen med udbytte.
 Stk. 2.  

  

 Ungdommens  

 Uddannelsesvejledning indstiller efter samråd med den unge og forældrene til  

 kommunalbestyrelsen, om den unge kan optages på ungdomsuddannelsen.  

 Indstillingen kan i fornødent omfang suppleres med udtalelser fra andre  

 sagkyndige i kommunen eller i andre kommuner, herunder udtalelser fra  

 pædagogisk-psykologisk rådgivning og skoler, hvor den unge har været optaget.  

 Indstillingen skal indeholde et udkast til en individuel uddannelsesplan, jf.  

 §  

 4, stk. 2.
 Stk. 3.  

  

 Undervisningsministeren kan fastsætte regler om fremgangsmåden ved  

 fremsættelse  

 af tilbud om ungdomsuddannelsen, herunder om inddragelse af den unge og  

 forældrene, skriftlighed ved fremsættelsen af tilbuddet og tidsforløbet for  

 fremsættelsen af tilbuddet.
Kapitel 3 Ungdomsuddannelsens indhold m.v.
 § 4.  

  

 Ungdomsuddannelsen skal i videst muligt omfang tilrettelægges under  

 hensyntagen  

 til den enkelte unges kvalifikationer, modenhed og interesser.  

 Ungdomsuddannelsen skal udgøre et planlagt og koordineret forløb.
Stk. 2.  

  

 Ungdomsuddannelsen indledes med et afklaringsforløb på indtil 12 uger, der  

 skal  

 afdække den unges ønsker og muligheder, herunder for fremtidig uddannelse og  

 beskæftigelse.
I forbindelse med afklaringsforløbet udarbejder Ungdommens  

 Uddannelsesvejledning sammen med den unge og forældrene en individuel  

 uddannelsesplan, som indeholder en oversigt over de aktiviteter, herunder  

 vejledningssamtaler og praktikophold, som den unge skal tilbydes.
I  

 uddannelsesplanen kan også indgå elementer, der leveres af daghøjskoler,  

 efterskoler, husholdningsskoler, håndarbejdsskoler, højskoler,  

 produktionsskoler, erhvervsskoler, værksteder og andre institutioner.
 Stk. 3.  

  

 Ungdommens  

 Uddannelsesvejledning justerer uddannelsesplanen efter behov og mindst en  

 gang  

 årligt.
 Stk. 4.  

  

 Undervisningsministeren fastsætter regler om indholdet af uddannelsesplanen,  

 herunder en plan for undervisningen.
 § 5.  

  

 Ungdomsuddannelsen består af elementer af undervisning og praktiske  

 aktiviteter, herunder praktik i virksomheder og institutioner.
Stk. 2.  

  

 Ungdomsuddannelsen skal indeholde fag og aktiviteter, herunder  

 bo-undervisning,  

 der 1)  

 	  

 fremmer den unges  

 personlige udvikling og mulighed for at deltage selvstændigt og aktivt i  

 samfundslivet, 2)  

 	  

 fremmer den unges  

 evne til at indgå i sociale sammenhænge og til at få et selvstændigt og  

 aktivt  

 fritidsliv, og 3)  

 	  

 er rettet mod  

 udvikling af kompetencer til brug i uddannelses- eller  

 beskæftigelsessituationer.
Stk. 3.  

  

 Praktik i  

 virksomheder og institutioner skal bidrage til at opfylde målene i  

 uddannelsesplanen ved at bibringe den unge 1)  

 	  

 arbejdserfaring og  

 anden erfaring, der sikrer kvalifikationer, som er relevante på  

 arbejdsmarkedet  

 eller for udviklingen af de personlige kompetencer, 2)  

 	  

 erfaringer med  

 arbejde og samarbejde, der er nødvendige for at opnå en fastere tilknytning  

 til  

 arbejdsmarkedet og for at deltage i et aktivt voksenliv, og 3)  

 	  

 indsigt i strukturen  

 og arbejdsforholdene på en arbejdsplads.
 Stk. 4.  

  

 Undervisningsministeren kan fastsætte regler om indholdet af undervisningen  

 og  

 de praktiske aktiviteter.
§ 6.  

  

 Undervisningstimetallet, der skal være til rådighed for deltagerne i  

 ungdomsuddannelsen, skal mindst udgøre 840 timer årligt.
Ved fastlæggelsen af  

 undervisningstiden regnes 60 minutters undervisning lig med 1  

 undervisningstime.
 Stk. 2.  

  

 Andelen af  

 praktiske aktiviteter, herunder praktik, kan højst udgøre 280 timer årligt.
 Stk. 3.  

  

 Kommunalbestyrelsen kan efter anmodning fra den unge og forældrene fravige  

 stk. 2, når særlige grunde taler for, at det er til den unges bedste.
 Stk. 4.  

  

 Praktiske  

 aktiviteter, herunder praktik, og undervisning i andre  

 uddannelsesinstitutioner  

 indgår i det årlige undervisningstimetal med 4,2 timer pr. dag.
§ 7.  

  

 Hvis den unge efter eget ønske har afbrudt ungdomsuddannelsen, eller har  

 afbrudt den på grund af sygdom eller af andre grunde, kan den unge anmode om  

 at  

 genoptage uddannelsen.
Anmodning om genoptagelse af uddannelsen skal ske,  

 inden  

 den unge fylder 25 år.
I forbindelse med anmodningen om genoptagelse af  

 uddannelsen kan kommunalbestyrelsen beslutte, at der skal træffes en ny  

 afgørelse efter § 3, stk. 1 og 2.
 § 8.  

  

 Ved  

 ungdomsuddannelsens afslutning udsteder kommunalbestyrelsen et  

 kompetencepapir,  

 der skal indeholde en beskrivelse af de opnåede kompetencer.  

 Kompetencepapiret  

 skal indeholde en vurdering af den unges opfyldelse af målene for hele  

 uddannelsen og for de enkelte uddannelsesdele.
 Stk. 2.  

  

 Afbrydes  

 ungdomsuddannelsen, udstedes et kompetencepapir for de færdiggjorte  

 uddannelsesdele.
 Stk. 3.  

  

 Undervisningsministeren fastsætter regler om kompetencepapirernes udformning  

 og  

 indhold.
Kapitel 4 Befordring m.v.
 § 9.  

  

 Kommunalbestyrelsen sørger for eller afholder udgifterne til fornøden  

 befordring  

 mellem hjem eller fast aflastningshjem og uddannelsesinstitution eller  

 praktiksted for unge, der deltager i ungdomsuddannelsen.
 Stk. 2.  

  

 Undervisningsministeren fastsætter regler om befordring.
 § 10.  

  

 Kommunalbestyrelsen sørger for, at de nødvendige undervisningsmidler stilles  

 vederlagsfrit til rådighed for deltagerne.
Kapitel 5 Klage m.v.
 § 11.  

  

 Kommunalbestyrelsens afgørelser kan ikke indbringes for en højere  

 administrativ  

 myndighed, jf. dog stk. 2.
Stk. 2.  

  

 Kommunalbestyrelsens afgørelser om tilbud eller afslag på tilbud om en  

 ungdomsuddannelse kan af den unge indbringes for Klagenævnet for vidtgående  

 specialundervisning, jf. § 51 a i lov om folkeskolen.
Det samme gælder  

 kommunalbestyrelsens afgørelser om indholdet af ungdomsuddannelsen.
 § 12.  

  

 Undervisningsministeren kan til varetagelse af blandt andet lovgivnings- og  

 vejledningsfunktioner forlange enhver oplysning, som ministeren skønner  

 nødvendig til udførelse af disse opgaver, meddelt af kommunalbestyrelsen.
Stk. 2.  

  

 Undervisningsministeren kan bestemme, at oplysninger, jf. stk. 1, skal  

 leveres i elektronisk form, og kan herunder fastsætte, i hvilket format  

 leveringen skal ske.
Undervisningsministeren kan fastsætte regler herom.
 Stk. 3.  

  

 Undervisningsministeren kan fastsætte regler om elektronisk kommunikation  

 mellem myndigheder, herunder uddannelsesinstitutioner, samt om anvendelse af  

 digital signatur i forbindelse med aflevering af oplysninger efter  

 stk. 1  

 og 2.
Kapitel  

 6 Forsøg § 13.  

  

 For at fremme forsøgsvirksomhed og pædagogisk udviklingsarbejde kan  

 undervisningsministeren  

 fravige lovens bestemmelser bortset fra kapitel 1.
 Stk. 2.  

  

 Efter  

 undervisningsministerens bestemmelse kan staten yde tilskud til  

 forsøgsvirksomhed og pædagogisk udviklingsarbejde.
Kapitel 7 Ikrafttrædelses- og overgangsbestemmelser § 14.  

  

 Loven træder i kraft den 1. august 2007.
 § 15.  

  

 Unge under 25 år, der har afsluttet et ungdomsuddannelsesforløb i henhold til  

 lov om specialundervisning for voksne inden den 1. august 2007, har ikke krav  

 på et ungdomsuddannelsestilbud efter § 2, stk. 1.
 Stk. 2.  

  

 Unge under  

 25 år, der pr. 31. juli 2007 deltager i et uafsluttet  

 ungdomsuddannelsesforløb  

 efter lov om specialundervisning for voksne, er omfattet af denne lov.  

 Ungdomsuddannelsen afkortes med den periode, hvor den pågældende har deltaget  

 i  

 ungdomsuddannelsesforløbet i henhold til lov om specialundervisning for  

 voksne.
 § 16.  

  

 Lovens tages op til revision senest i folketingsåret 2011-2012.
 § 17.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget har til formål at sikre, at unge med særlige  

 behov, der ikke har mulighed for at gennemføre en anden ungdomsuddannelse,  

 tilbydes en 3-årig ungdomsuddannelse.
 Baggrunden for lovforslaget er, at Folketinget med vedtagelsen  

 den 4. maj 2006 af et beslutningsforslag (B 51), der blev fremsat den 14.  

 december 2005 af Dansk Folkeparti, har opfordret regeringen til at fremsætte  

 lovforslag samt forberede de administrative ændringer, som er nødvendige for  

 at  

 sikre, at udviklingshæmmede og andre unge med særlige behov, der på grund af  

 deres handicap ikke kan gennemgå det traditionelle ungdomsuddannelsessystem,  

 fra og med skoleåret 2007 får et lovfæstet krav på en 3-årig  

 ungdomsuddannelse  

 efter endt grundskole, uanset hvor i landet de har bopæl.
 Regeringen har i marts 2006 nedsat en tværministeriel  

 arbejdsgruppe, der skal afdække, hvordan unge udviklingshæmmede og andre unge  

 med særlige behov kan gennemføre egnede undervisnings- eller  

 uddannelsestilbud  

 efter undervisningspligtens ophør.
 Arbejdsgruppen fik efter kommissoriet blandt andet til  

 opgave at beskrive følgende:
 1)  

 	  

 Målgrupperne af  

 unge udviklingshæmmede og andre unge med særlige behov, herunder størrelse og  

 karakteristika  

 samt variationen i målgruppernes problemer og behov.
 2)  

 	  

 De eksisterende  

 muligheder for og omfanget af vejledning, støtte og særlige  

 tilrettelæggelsesformer  

 m.v. for handicappede i de ordinære ungdomsuddannelser.
3)  

 	  

 De eksisterende  

 undervisnings- og uddannelsestilbud for målgrupperne af unge  

 udviklingshæmmede og  

 andre unge med særlige behov og omfanget af disse tilbud.
Det skal belyses,  

 om  

 tilbuddene sigter mod at sætte eleverne i stand til at fortsætte i videre  

 uddannelse eller beskæftigelse og i givet fald, hvilke former for uddannelse  

 eller  

 beskæftigelse tilbuddene sigter mod.
 4)  

 	  

 Modeller for  

 tilvejebringelse af relevante undervisnings- eller uddannelsestilbud til  

 målgrupperne, som kan munde ud i forslag til disponering af den etårige  

 social-  

 og sundhedspulje, som blev afsat i forbindelse med aftalen om finansloven for  

 2006.
 5)  

 	  

 Undersøge hvordan  

 de ordinære ungdomsuddannelser i højere grad kan rumme unge udviklingshæmmede  

 og andre unge med særlige behov.
 6)  

 	  

 De økonomiske  

 konsekvenser af modellerne, som arbejdsgruppen fremkommer med, skal  

 beskrives.
 Arbejdsgruppen, der bestod af repræsentanter fra  

 Beskæftigelsesministeriet, Finansministeriet, Socialministeriet og  

 Undervisningsministeriet, afgav i september 2006 et arbejdspapir.
2. De hidtidige ungdomsuddannelsesforløb Efter de dagældende bestemmelser i lov om specialundervisning  

 for voksne har alle amtsråd tilbudt ungdomsuddannelsesforløb til unge  

 udviklingshæmmede og andre unge med særlige behov.
Tilbuddene har dog  

 varieret  

 meget for så vidt angår varighed og indhold.
Som følge af regeringens aftale fra juni 2004 med Dansk  

 Folkeparti om en strukturreform iværksatte Undervisningsministeriet i 2005 en  

 kortlægning af voksenspecialundervisningen.
Kortlægningen resulterede i  

 rapporten Kortlægning af specialundervisning for voksne, Rambøll,  

 november  

 2005.
 Det fremgår af rapporten, at der i 2004 var i alt 840  

 personer i et fuldtidsundervisningstilbud efter lov om specialundervisning  

 for  

 voksne.
 Aldersmæssigt fordelte gruppen sig på følgende:
 18 procent i alderen til og med 17 år.
 55 procent i alderen 18-19 år.
 27 procent i alderen 20 år eller ældre (typisk højst op til  

 25 år).
Amtskommunernes tilbud om et ungdomsuddannelsesforløb var i  

 de fleste tilfælde af et til tre års varighed med et ugentligt timetal på  

 mellem 10 og 30 timer.
De fleste amtskommuner (10 amtskommuner) havde dog  

 tilbud med ugentlige timetal på over 21 timer.
Nogle amtskommuner gav kun  

 ungdomsuddannelsesforløbet som kortvarende kursustilbud eller tilbud i  

 tilknytning til sociale tilbud.
Tilbuddet om et ungdomsuddannelsesforløb er ifølge  

 rapporten hovedsageligt blevet givet til unge udviklingshæmmede.
Herudover er  

 tilbuddet blevet givet til andre unge med særlige behov.
Denne gruppe  

 omfatter  

 unge med svære bevægelseshandicap, multihandicappede unge, unge med autisme,  

 unge med ADHD eller andre psykiske lidelser samt unge med erhvervet  

 hjerneskade.
Tilbuddene om et ungdomsuddannelsesforløb er som alle andre  

 uddannelsestilbud efter lov om specialundervisning for voksne givet efter  

 visitation.
Med kommunalreformen overtager kommunalbestyrelserne  

 amtsrådenes forpligtelse til at sørge for, at personer med fysiske eller  

 psykiske handicap efter undervisningspligtens ophør kan få  

 specialundervisning  

 og anden specialpædagogisk bistand, der tager sigte på at afhjælpe eller  

 begrænse virkningerne af disse handicap, jf. § 2 i lov nr. 592 af 24.  

 juni  

 2005 om lov om ændring af lov om folkeskolen, lov om specialundervisning for  

 voksne, lov om forberedende voksenundervisning (FVU-loven) og forskellige  

 andre  

 love.
Der er dog mulighed for, at regionsrådet kan oprette og drive særlige  

 ungdomsuddannelsesforløb, hvis det fremgår af rammeaftalen mellem  

 regionsrådet  

 og kommunalbestyrelserne i regionen.
 Med lovændringen får kommunerne med virkning fra den 1.  

 januar 2007 det fulde finansieringsansvar for al specialundervisning for  

 voksne,  

 herunder finansieringen af de hidtidige ungdomsuddannelsesforløb.
3. Lovforslagets indhold 3.1. Ungdomsuddannelsens indhold Med forslaget sikres unge udviklingshæmmede og andre unge  

 med særlige behov efter undervisningspligtens ophør et retskrav på en 3-årig  

 ungdomsuddannelse,  

 der er tilpasset deres særlige forudsætninger og behov.
Gruppen andre unge  

 med  

 særlige behov omfatter blandt andet unge med svære bevægelseshandicap,  

 multihandicappede unge, unge med autisme, unge med ADHD eller andre psykiske  

 lidelser samt unge med erhvervet hjerneskade.
 Ungdomsuddannelsen omfatter kun de unge, der ikke har  

 mulighed for at gennemføre en anden ungdomsuddannelse, selv om der ydes den  

 unge specialpædagogisk støtte.
Ungdomsuddannelsen skal ikke blot være en videreførelse af  

 undervisningen i folkeskolen, men udgøre et springbræt til voksentilværelsen,  

 hvor den unge udvikles med henblik på en så selvstændig voksentilværelse som  

 mulig.
Dette indebærer, at ungdomsuddannelsen skal indeholde både elementer  

 af  

 almen dannelse, udvikling af særlige evner og interesser samt møder med den  

 praktiske virkelighed.
Desuden skal ungdomsuddannelsen give den unge  

 kompetencer til eventuel videre uddannelse og beskæftigelse.
Ungdomsuddannelsen skal udgøre en ny start i den unges liv,  

 hvor muligheder og færdigheder afprøves.
Samtidig skal ungdomsuddannelsen  

 give  

 den unge tilknytning til et ungdomsmiljø, hvor der kan gøres nye sociale  

 erfaringer.
Kommunalbestyrelsen sikrer, at unge, der har forudsætninger for  

 at  

 følge uddannelsen med udbytte, orienteres om ungdomsuddannelsestilbuddet.  

 Orienteringen skal ske i forbindelse med, at den unge afslutter  

 undervisningen  

 i folkeskolen eller i en fri grundskole m.v.
Adgangen til ungdomsuddannelsen  

 sker gennem Ungdommens Uddannelsesvejledning, der blandt andet skal foretage  

 en  

 vurdering af, om den unge har mulighed for at gennemføre en anden  

 ungdomsuddannelse.
Det er kommunalbestyrelsen, i praksis den kommunale  

 forvaltning, der på grundlag af en indstilling fra Ungdommens  

 Uddannelsesvejledning træffer beslutning om den unges optagelse på  

 ungdomsuddannelsen.
Uddannelsen indledes med et afklaringsforløb på indtil 12  

 uger, der skal afdække den unges ønsker og muligheder for fremtidig  

 uddannelse  

 og beskæftigelse.
I forbindelse med afklaringsforløbet udarbejder Ungdommens  

 Uddannelsesvejledning sammen med den unge og forældrene en individuel  

 uddannelsesplan, som indeholder en oversigt over de aktiviteter, herunder  

 vejledningssamtaler og praktikophold, som den unge skal tilbydes under  

 uddannelsen.
Der kan i uddannelsesplanen også indgå elementer, der leveres af  

 daghøjskoler, efterskoler, husholdningsskoler, håndarbejdsskoler, højskoler,  

 produktionsskoler, erhvervsskoler og andre institutioner.
 I uddannelsesplanen skal der sigtes mod progression i den  

 enkelte unges udvikling, og der skal fokuseres på den unges potentialer i  

 forhold til eventuel videre uddannelse og/eller beskæftigelse.
 Ungdomsuddannelsen forudsætter et tæt samspil med de øvrige  

 ungdomstilbud, således at den unge i videst muligt omfang får mulighed for at  

 indgå i disse, og således at den unge får adgang til et mere varieret udbud  

 af  

 aktiviteter, end den enkelte uddannelsesinstitution kan tilbyde.  

 Ungdomsuddannelsen  

 erstatter ikke de eksisterende ungdomstilbud, men supplerer disse, således at  

 den unge opnår optimale muligheder for at gennemføre et samlet forløb.
 Med henblik på at sikre et ensartet  

 ungdomsuddannelsestilbud indeholder forslaget et krav om, at  

 undervisningstimetallet  

 for ungdomsuddannelsestilbuddet mindst skal udgøre 840 timer a 60 minutter  

 årligt.
Varigheden af ungdomsuddannelsen er 3 år, men med mulighed  

 for, at den unge efter eget ønske eller på grund af sygdom m.v. kan afbryde  

 uddannelsen.
Det samlede uddannelsesforløb kan således strække sig over mere  

 end 3 år, hvis dette er hensigtsmæssigt.
Herved imødekommes hensynet til den  

 unges særlige behov samt et eventuelt samspil med andre foranstaltninger, fx  

 foranstaltninger i socialt regi.
Uddannelsen afsluttes med et kompetencepapir  

 (afgangsbevis) for de opnåede færdigheder og kompetencer.
 Ungdomsuddannelsen erstatter ikke forsørgelsesmæssige  

 foranstaltninger eller andre sociale ydelser, men er en uddannelse, der giver  

 den enkelte unge mulighed for at opnå personlige, sociale og faglige  

 kompetencer  

 til selvstændig og aktiv deltagelse i voksenlivet og til eventuel videre  

 uddannelse og beskæftigelse.
 Efter forslaget får de unge mulighed for at indbringe  

 kommunalbestyrelsens afgørelser for Klagenævnet for vidtgående  

 specialundervisning, jf. § 51 a i lov om folkeskolen.
Kommunernes virksomhed i henhold til lovforslaget er også omfattet  

 af det almindelige tilsyn med kommunalforvaltningen.
Efter kommunalreformen  

 varetages tilsynet af den regionale statsforvaltning.
Statsforvaltningernes  

 tilsyn vedrører alene lovligheden af kommunale beslutninger og altså ikke  

 spørgsmål om beslutningernes rimelighed eller hensigtsmæssighed.
3.2. Styrelsen af ungdomsuddannelsen Med forslaget forpligtes kommunalbestyrelsen til at sørge  

 for, at unge udviklingshæmmede og andre unge med særlige behov efter  

 undervisningspligtens ophør tilbydes en 3-årig ungdomsuddannelse.
Ud over bestemmelserne om kommunalbestyrelsens tilbud  

 indeholder lovforslaget bestemmelser om ungdomsuddannelsens formål, adgangen  

 til og indholdet af ungdomsuddannelsen, befordring, forsøg og klageadgang.  

 Bestemmelserne om styrelsesregler for kommunale uddannelsesinstitutioner  

 fremgår af lov om specialundervisning for voksne.
Det samme gælder lovens  

 bestemmelser om udgifter.
Efter den 1. januar 2007 afholder kommunalstyrelsen  

 de med undervisningsvirksomheden forbundne udgifter, herunder udgifterne ved  

 undervisning på de regionale uddannelsesinstitutioner.
 Kommunalbestyrelsen kan selv tilrettelægge uddannelsen  

 eller efter aftale overlade tilrettelæggelsen til en anden kommunalbestyrelse  

 eller til en skole, herunder daghøjskoler, efterskoler, erhvervsskoler,  

 husholdningsskoler,  

 håndarbejdsskoler, højskoler, produktionsskoler og andre institutioner, jf.  

 § 1, stk. 7, i lov om specialundervisning for voksne.  

 Kommunalbestyrelsen kan også efter aftale med regionsrådet overlade  

 tilrettelæggelsen  

 til en regional uddannelsesinstitution.
4. Økonomiske og administrative konsekvenser  

 for stat, kommuner og regioner Vurderingen af lovforslagets økonomiske konsekvenser er  

 baseret på en nettoopgørelse, der forudsætter, at udgifterne til de amtslige  

 tilbud medgår til finansieringen.
De samlede amtslige udgifter til målgruppen  

 er opgjort til 587 mio. kr. årligt, og den årlige tilgang til de amtslige  

 uddannelsesforløb er skønsmæssigt opgjort til 1.364 personer, hvilket svarer  

 til  

 2,3 procent af en årgang.
Da målgruppen ikke i sig selv forøges som følge af  

 forslaget, anses det for sandsynligt, at der med et 3-årigt forløb vil opnås  

 en  

 aktivitet på 4.092 årselever.
Praktik og værkstedsaktiviteter m.m. samt individuel  

 rådgivning og vejledning indgår i den samlede timetalsramme på 2.520  

 undervisningstimer for hele forløbet.
Det samlede udgiftsniveau er opgjort  

 til  

 175.000 kr. pr. årselev.
Heri indgår udgifter til befordring,  

 undervisningsmaterialer og udstyr samt særlige hjælpemidler og  

 støtteforanstaltninger m.v.
Endvidere er anvendt en budgetteringsforudsætning  

 om i gennemsnit 6 elever pr. hold, og at der sker løbende udslusning fra  

 uddannelsestilbuddet i et omfang, der svarer til en samlet  

 aktivitetsreduktion  

 på 8 procent.
Med denne forudsætning indregnet i enhedsudgiften, reduceres  

 udgiftsniveauet til 160.900 kr. pr. årselev.
 Forventede nettoudgifter ved fuld indfasning (2006  

 prisniveau):
Bruttoudgift (det foreslåede 3-årige tilbud) 716 mio. kr.
Mindreudgift (de nuværende amtslige tilbud) -587 mio. kr.
Mindreudgift ved aktivitetsreduktion svarende til 8 procent -57 mio. kr.
Nettoudgift (2006 prisniveau) 72 mio. kr.
Der er forudsat en glidende overgang mellem de  

 mindreudgifter, der frigøres ved udfasning af eksisterende tilbud, og de  

 merudgifter der opstår ved indfasning af de nye tilbud.
Personer, der aktuelt  

 er i uddannelsestilbud, kan herved få det hidtidige forløb indregnet i et  

 samlet 3-årsforløb.
 Nettoudgiftsprofilen forventes herefter at være følgende  

 (2007 prisniveau):
(mio. kr.) 2007 2008 2009 2010 2007 prisniveau 31 74 74 74 I forbindelse med kommunalreformen overføres den hidtidige  

 amtslige forpligtelse til at give uddannelsestilbud til målgruppen til  

 kommunerne, dvs. at amternes aktuelle udgifter er indeholdt i den  

 bloktilskudsregulering,  

 der som følge af kommunalreformen overføres fra det amtslige til det  

 kommunale  

 bloktilskud fra 2007. Kommunerne kompenseres derfor som følge af forslaget  

 for  

 ovenfor nævnte nettoudgifter.
Der vil snarest blive indledt forhandlinger med  

 de kommunale parter om forslagets reguleringsmæssige følger.
 Ved aftale af 23. oktober 2006 om udmøntning af satspuljen  

 for 2007-10 på det sociale område er der afsat bevilling til finansiering af  

 det foreslåede tilbud.
 Forslaget har ingen økonomiske eller administrative  

 konsekvenser for staten og regionerne bortset fra Undervisningsministeriets  

 varetagelse af sekretariatsfunktionerne for Klagenævnet og ministeriets  

 evaluering af ungdomsuddannelsen m.v.
5. Økonomiske og administrative konsekvenser  

 for erhvervslivet Lovforslaget har ingen økonomiske eller administrative  

 konsekvenser for erhvervslivet.
6. Miljømæssige konsekvenser Lovforslaget har ingen miljømæssige konsekvenser.
7. Administrative konsekvenser for borgerne Lovforslaget har ingen administrative konsekvenser for  

 borgerne.
8. Forholdet til EU-retten Lovforslaget indeholder ikke EU-retlige aspekter.
9. Høring Lovforslaget har forud for fremsættelsen været sendt til  

 høring hos følgende organisationer m.v.:
 Børne- og Kulturchefforeningen, Center for Ligebehandling  

 af Handicappede, Danmarks Evalueringsinstitut, Danmarks Lærerforening,  

 Danmarks  

 Vejlederforening, Dansk Arbejdsgiverforening, Dansk Blindesamfund, Dansk  

 Industri, Danske Regioner, Datatilsynet, De Samvirkende  

 Invalidorganisationer,  

 Det Centrale Handicapråd, Folkehøjskolernes Forening i Danmark, Forbundet for  

 Pædagoger og Klubfolk (BUPL), Foreningen af Daghøjskoler i Danmark,  

 Foreningen  

 af Forstandere og Ledere ved Sprogcentre, Foreningen af Frie Ungdoms- og  

 Efterskoler, Foreningen af Husholdnings- og Håndarbejdsskoler, Foreningen af  

 Produktionsskoler og Produktionshøjskoler, Foreningen af Skoleledere ved de  

 Tekniske Skoler, Forstanderforeningen for VUC, Forstandersamrådet ved den  

 Amtskommunale Specialundervisning for Voksne, Funktionærernes og  

 Tjenestemændenes Fællesråd, Institut for Menneskerettigheder, KL, Kommunale  

 Tjenestemænd og Overenskomstansatte, Landsforbundet af Voksen- og  

 Ungdomsundervisere (LVU), Landsforeningen Ligeværd, Landsforeningen LEV,  

 Landsorganisationen  

 i Danmark, Lærernes Centralorganisation, Oplysningsforbundenes Fællesråd,  

 Ordblinde/Dysleksiforeningen  

 i Danmark, Socialpædagogernes Landsforbund, Ungdomsskolernes  

 Udviklingscenter.
10. Vurdering af konsekvenserne af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ingen 74 mio. kr.
Administrative konsekvenser for stat, kommuner og  

 regioner Staten skal varetage sekretariatsfunktionerne for  

 Klagenævnet for vidtgående specialundervisning m.v.
Kommunerne skal sørge for, at unge med særlige behov  

 tilbydes en 3-årig ungdomsuddannelse Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til stk. 1 Det præciseres i bestemmelsen, at formålet er at give unge  

 udviklingshæmmede og andre unge med særlige behov mulighed for at gennemføre  

 en  

 ungdomsuddannelse, der er i videst muligt omfang tilrettelægges under  

 hensyntagen til den unges kvalifikationer, modenhed og interesser.
Målet er,  

 at  

 den unge ud over faglige kompetencer også opnår personlige og sociale  

 kompetencer til en så selvstændig og aktiv deltagelse i voksenlivet som  

 muligt.  

 Ungdomsuddannelsen skal også give de unge kompetencer til eventuel videre  

 uddannelse og til beskæftigelse.
Til stk. 2 Det foreslås, at ungdomsuddannelsen forbeholdes de unge,  

 der ikke har mulighed for at gennemføre en anden ungdomsuddannelse.
Hensigten  

 er at præcisere, at ungdomsuddannelsen kun retter sig mod unge, der ikke har  

 denne mulighed, selv om der ydes specialpædagogisk støtte.
Til stk. 3 Efter de gældende regler i lov om vejledning om valg af  

 uddannelse og erhverv skal Ungdommens Uddannelsesvejledning sørge for, at den  

 unge og forældrene orienteres om ungdomsuddannelsen, medens den unge går i  

 folkeskolen, herunder i specialklasser og specialskoler.
Det er derfor  

 forudsat, at den unge og forældrene allerede på forhånd er orienteret om  

 ungdomsuddannelsen.
I stk. 3 præciseres det, at kommunalbestyrelsen i  

 fortsættelse af den orientering, der er givet i folkeskolen, har en særlig  

 oplysningsforpligtelse over for de unge, der kan falde inden for målgruppen  

 af  

 denne lov.
Det er ikke hensigten, at kommunalbestyrelsen i forbindelse med  

 orienteringen konkret skal vurdere, om den enkelte unge falder inden for  

 målgruppen.
Orienteringen skal gives i forbindelse med, at den unge afslutter  

 undervisningen i folkeskolen, en fri grundskole eller en efterskole m.v.
Til § 2 Til stk. 1 og 2 Med bestemmelsen får unge udviklingshæmmede og andre unge  

 med særlige behov et retskrav på en ungdomsuddannelse.
Det er  

 kommunalbestyrelsen, der skal sørge for, at de omhandlede unge efter  

 undervisningspligtens  

 ophør får et tilbud om en ungdomsuddannelse.
Tilbuddet skal gives i forbindelse med, at den unge  

 afslutter folkeskolen, en fri grundskole eller en efterskole m.v.
Unge, der  

 går  

 i 10. klasse, skal således først have tilbuddet i forbindelse med  

 afslutningen  

 af 10. klasse.
Tilbuddet skal afgives i så god tid, at den unge kan påbegynde  

 ungdomsuddannelsen i fortsættelse af undervisningen i folkeskolen m.v.
Den  

 unge  

 kan modtage tilbuddet om en ungdomsuddannelse indtil det fyldte 25. år.
Efter  

 forslagets § 7 er der mulighed for, at unge, der afbryder uddannelsen  

 efter eget ønske eller på grund af sygdom m.v., kan genoptage  

 ungdomsuddannelsen.
I så fald kan kommunalbestyrelsen forlange, at der skal  

 ske  

 en ny henvisning efter § 3, stk. 1 og 2.
Ungdomsuddannelsen kan finde sted på kommunale  

 uddannelsesinstitutioner, der drives efter lov om specialundervisning for  

 voksne.
Kommunalbestyrelsen kan også efter aftale overlade tilrettelæggelsen  

 af  

 ungdomsuddannelsen til en anden kommunalbestyrelse.
Desuden kan  

 kommunalbestyrelsen efter aftale overlade tilrettelæggelsen af  

 ungdomsuddannelsen til andre skoleformer, herunder daghøjskoler, efterskoler,  

 erhvervsskoler, husholdningsskoler, håndarbejdsskoler, højskoler,  

 produktionsskoler og andre institutioner, jf. § 1, stk. 7, i lov om  

 specialundervisning for voksne.
Efter lovforslaget har regionsrådet ikke mulighed for at  

 tilbyde unge en ungdomsuddannelse efter denne lov.
Kommunalbestyrelsen kan  

 dog  

 efter aftale med regionsrådet overlade tilrettelæggelsen af  

 ungdomsuddannelsen  

 til regionsrådet under forudsætning af, at regionsrådet har oprettet et  

 ungdomsuddannelsestilbud i henhold til lov om specialundervisning for voksne.  

 Efter denne lov skal regionsrådets pladser ved ungdomsuddannelsen fremgå af  

 den  

 årlige rammeaftale mellem regionsrådet og kommunalbestyrelserne i regionen,  

 jf.  

 § 6 h i lov om specialundervisning for voksne.
Til stk. 3 og 4 Efter lovforslaget kan den unge modtage kommunalbestyrelsens  

 tilbud om en ungdomsuddannelse indtil det fyldte 25. år.
Ungdomsuddannelsen  

 skal være færdiggjort senest 5 år efter påbegyndelsen.
Til § 3 Til stk. 1 og 2 Efter forslaget skal kommunalbestyrelsen træffe afgørelse  

 om, hvorvidt den unge har forudsætninger for at følge ungdomsuddannelsen med  

 udbytte.
Afgørelsen træffes efter indstilling fra Ungdommens  

 Uddannelsesvejledning.  

 Ungdommen Uddannelsesvejledning kan i nødvendigt omfang inddrage andre  

 sagkyndige fra kommunen eller andre kommuner, herunder pædagogisk-psykologisk  

 rådgivning og skoler, hvor den unge har været optaget.
Indstillingen skal  

 blandt andet indeholde en vurdering af den unges mulighed for at gennemføre  

 en  

 traditionel ungdomsuddannelse med specialpædagogisk støtte.
Det er kun unge,  

 der ikke har denne mulighed, som er omfattet af loven, jf. lovforslaget  

 § 1, stk. 2. Alle udviklingshæmmede unge og andre unge med særlige  

 behov har hermed mulighed for at deltage i en ungdomsuddannelse.
Desuden skal  

 indstillingen indeholde en foreløbig uddannelsesplan.
 Det skal i denne forbindelse bemærkes, at optagelsen på de  

 amtskommunale ungdomsuddannelsesforløb også skete efter en vurdering af, om  

 den  

 pågældende havde forudsætninger for at følge uddannelsen med udbytte.
Efter forslaget sørger Ungdommens Uddannelsesvejledning for  

 at inddrage den unge og forældrene i forbindelse med indstillingen til  

 kommunalbestyrelsen.
Hvis den unge har en værge, sørger Ungdommens  

 Uddannelsesvejledning  

 for at inddrage værgen.
Til stk. 3 Bestemmelsen indeholder en bemyndigelse for  

 undervisningsministeren til at fastsætte regler om fremgangsmåden ved  

 fremsættelse af tilbud om ungdomsuddannelsen m.v., hvis der skulle vise sig  

 et  

 behov herfor.
Der vil i medfør af bemyndigelsen kunne fastsættes  

 retningslinjer  

 for, hvornår der ud over ved skoleårets begyndelse kan optages unge på  

 ungdomsuddannelsen.
Desuden vil der kunne fastsættes retningslinjer for  

 inddragelse af den unge og forældrene eller værgen i forbindelse med  

 tilbuddet,  

 skriftlighed ved fremsættelsen af tilbuddet og tidsforløbet for fremsættelsen  

 af tilbuddet.
Til § 4 Til stk. 1-3 Efter forslaget skal ungdomsuddannelsen i videst muligt  

 omfang tilrettelægges individuelt.
Uddannelsen skal udgøre et planlagt og  

 koordineret  

 forløb.
Uddannelsen indeholder et afklaringsforløb på indtil 12  

 uger, der skal afdække den unges ønsker og muligheder for fremtidig  

 uddannelse  

 og beskæftigelse.
Varigheden af afklaringsforløbet fastsættes efter en  

 konkret  

 vurdering af, i hvilket omfang den unge har behov herfor.
I forbindelse med  

 afklaringsforløbet  

 udarbejder Ungdommens Uddannelsesvejledning en individuel uddannelsesplan,  

 der  

 indeholder de aktiviteter, som den unge skal tilbydes.
 Kommunalbestyrelsen har ansvaret for, at det planlagte  

 uddannelsesforløb for den enkelte unge følges af uddannelsesinstitutionerne.
Det fremgår af forslaget, at der i uddannelsesplanen kan  

 indgå elementer, der leveres af daghøjskoler, efterskoler,  

 husholdningsskoler,  

 håndarbejdsskoler, højskoler, produktionsskoler, erhvervsskoler, værksteder  

 og  

 andre institutioner.
Hvis uddannelsesplanen indeholder sådanne elementer, er  

 det kommunalbestyrelsen, der afholder undervisningsudgifterne for den unge.
 Ved henvisning til tilbud på statsligt finansierede uddannelser  

 vil kommunnalbestyrelsen således skulle afholde udgifter til særlig  

 tilrettelagte forløb, supplerende undervisningstilbud m.v., som ikke  

 finansieres af de ordinære statslige taxametertilskud og eventuelt særlige  

 tilskud til specialundervisning og anden specialpædagogisk støtte m.v.
For så vidt angår efterskolerne kan henvisningen af den  

 unge kun ske til kurser og lignende, der er på ungdomsuddannelsesniveau.  

 Henvisningen kan således ikke ske til kurser og lignende, der svarer til  

 folkeskolens 8., 9. og 10. klassetrin.
Det samme gælder henvisning af unge  

 til  

 husholdningsskoler og håndarbejdsskoler for så vidt angår 10. klassetrin.
Til stk. 4 Der vil i en bekendtgørelse blive fastsat regler om  

 uddannelsesplanen.
Det vil blandt andet komme til at fremgå af  

 bekendtgørelsen, at uddannelsesplanen skal indeholde en almendannende del, en  

 specifikt målrettet del og en praktisk del.
Den almendannende del skal især  

 rette sig mod den sociale og personlige udvikling kombineret med samfundsfag.  

 Den specifikt målrettede del skal støtte udviklingen af den unges interesser  

 og  

 evner og særlige færdigheder.
Den praktiske del skal give den unge lejlighed  

 til at udvikle og afprøve sine muligheder og kompetencer uden for det  

 undervisningsmæssige  

 miljø. Uddannelsesforløbet sikrer således, at den unges muligheder for  

 beskæftigelse og fortsat uddannelse afklares og udvikles med henblik på et så  

 selvstændigt voksenliv som muligt.
Til § 5 Til stk. 1-3 Efter forslaget består ungdomsuddannelsen af elementer af  

 undervisning og praktiske aktiviteter, herunder praktik i virksomheder og  

 institutioner.
 Uddannelsen gives inden for følgende områder:
1)  

 	  

 Aktiviteter der  

 fremmer den unges personlige udvikling og mulighed for at deltage  

 selvstændigt  

 og aktivt i samfundslivet.
Der kan fx indgå undervisning i dansk, matematik,  

 edb og samfundsorientering.
2)  

 	  

 Aktiviteter der  

 fremmer den unges evne til at indgå i sociale sammenhænge og til at få et  

 selvstændigt og aktivt fritidsliv samt fag og aktiviteter, der er rettet mod  

 udvikling af kompetencer til brug i bo-, uddannelses- og/eller  

 beskæftigelsessituationer.
Der kan fx indgå undervisning i madlavning,  

 husholdning, økonomi, idræt, musik, kommunikation samt orientering om  

 anvendelse af offentlige tilbud, herunder biblioteker.
 De praktiske aktiviteter, herunder praktik, skal bidrage  

 til at opfylde målene i uddannelsesplanen ved at bibringe den unge viden om  

 og  

 færdigheder i forskellige arbejdsfunktioner og lignende, der sikrer  

 kvalifikationer,  

 der er relevante på arbejdsmarkedet eller for udviklingen af de personlige  

 kompetencer.
Til stk. 4 Forslaget indeholder desuden en hjemmel for  

 undervisningsministeren til at fastsætte regler om undervisningen og de  

 praktiske aktiviteter, herunder praktik, hvis der skulle blive et behov  

 herfor.  

 Der vil i givet fald kunne fastsættes regler om fag og aktiviteter, herunder  

 bo-undervisning,  

 der fremmer den unges evne til at indgå i sociale sammenhænge.
Der vil  

 desuden  

 kunne fastsættes regler om den unges uddannelses- og  

 beskæftigelsesaktiviteter.  

 Der vil også kunne fastsættes regler om tilrettelæggelsen af de praktiske  

 aktiviteter,  

 herunder praktik i virksomheder og institutioner, og sammenhængen mellem  

 undervisningen og de praktiske aktiviteter.
Til § 6 Til stk. 1-3 For at sikre et ensartet tilbud foreslås det, at  

 undervisningstimetallet for ungdomsuddannelsen fastsættes til at udgøre  

 mindst  

 840 timer a 60 minutter årligt, svarende til 28 lektioner a 45 minutter i 40  

 uger.
Desuden foreslås det fastsat, at de praktiske aktiviteter,  

 herunder praktik, højst kan udgøre 280 timer årligt.
Grunden hertil er et  

 ønske  

 om, at praktikdelen ikke må udgøre en for stor andel af det samlede  

 uddannelsesforløb.  

 Der er dog mulighed for, at kommunalbestyrelsen efter anmodning fra den unge  

 og  

 forældrene eller eventuelt værgen kan fravige bestemmelsen, når særlige  

 grunde  

 taler for, at det er til elevens bedste.
Til stk. 4 Efter § 4, stk. 4, kan der i ungdomsuddannelsen  

 indgå elementer, der leveres af daghøjskoler, efterskoler,  

 husholdningsskoler,  

 håndarbejdsskoler, højskoler, produktionsskoler, erhvervsskoler, værksteder  

 og  

 andre institutioner.
Disse elementer af uddannelsen foreslås at indgå i det  

 årlige undervisningstimetal med 4,2 timer pr. dag.
Det samme gælder for  

 praktik  

 i virksomheder og institutioner.
Til § 7 Efter forslaget kan den unge efter eget ønske eller på  

 grund af sygdom m.v. afbryde ungdomsuddannelsen.
Ved genoptagelsen kan  

 kommunalstyrelsen stille krav om, at der foretages en ny henvisning efter  

 § 3, stk. 1 og 2. I forbindelse med genoptagelsen kan det desuden blive  

 aktuelt, at Ungdommens Uddannelsesvejledning justerer uddannelsesplanen.
Til § 8 Til stk. 1 og 2 Ved afslutningen af uddannelsen skal der udstedes et  

 kompetencepapir (afgangsbevis), der indeholder en beskrivelse af de opnåede  

 kompetencer og i hvilket omfang, den unge har opfyldt målene for uddannelsen  

 og  

 for de enkelte uddannelsesdele.
For unge, der afbryder ungdomsuddannelsen,  

 skal  

 der ligeledes udstedes et kompetencepapir for de dele af uddannelsen, som den  

 unge har færdiggjort.
Til stk. 3 Der vil ved bekendtgørelse blive fastsat regler om  

 kompetencepapirernes udformning og indhold, herunder hvilke elementer der  

 skal  

 indgå i kompetencepapirerne.
Det vil blive fastsat, at kompetencepapiret skal  

 indeholde oplysning om, hvilke fag og aktiviteter den unge har modtaget  

 undervisning i, og hvilke praktiske aktiviteter, herunder praktik i  

 virksomheder og institutioner, den unge har deltaget i under uddannelsen.
Der  

 vil også blive fastsat regler om vurderingen af den unges opfyldelse af  

 målene  

 for hele uddannelsen og for de enkelte uddannelsesdele, herunder for de  

 praktiske aktiviteter.
Der vil desuden blive fastsat regler for  

 kompetencepapirets  

 udformning i de tilfælde, hvor den unge afbryder ungdomsuddannelsen.
Til § 9 Til stk. 1 Efter forslaget skal kommunalbestyrelsen sørge for eller  

 afholde udgifterne til fornøden befordring mellem hjem eller fast  

 aflastningshjem og uddannelsesinstitution eller praktiksted.
Det er  

 kommunalbestyrelsen, der træffer afgørelse om art og omfang af  

 befordringsbehovet på grundlag af en lægeerklæring eller anden sagkyndig  

 udtalelse.
 Kommunalbestyrelsen kan efter forslaget også henvise den unge  

 til at benytte offentlige befordringsmidler i det omfang, den unges handicap  

 tillader det, og det ikke medfører urimelig lang befordrings- og ventetid.
Til stk. 2 Forslaget indeholder desuden en bemyndigelse for undervisningsministeren  

 til at fastsætte regler om befordring, herunder om befordring i tilfælde af  

 forbigående sygdom.
Det vil blandt andet komme til at fremgår af reglerne, at  

 kommunalbestyrelsen træffer afgørelse om art og omfang af befordringsbehovet  

 på  

 grundlag af en lægeerklæring eller anden sagkyndig udtalelse om den  

 pågældendes  

 egen befordringsevne.
Der vil også blive fastsat regler om befordring af  

 ledsager i de tilfælde, hvor det er nødvendigt, at den unge ledsages under  

 befordringen.
 Der vil endvidere blive fastsat regler om, hvornår unge,  

 der ikke har et særligt befordringsbehov, kan få befordringsgodtgørelse.
Til § 10 Efter forslaget skal alle nødvendige undervisningsmidler  

 vederlagsfrit stilles til rådighed for deltagerne.
Til § 11 Til stk. 1 Det er kommunalbestyrelsen, der har det endelige ansvar for  

 uddannelsestilbuddet.
Uanset om uddannelsen foregår på en af kommunens egne  

 uddannelsesinstitutioner eller på en anden institution, vil det derfor altid  

 være muligt at indbringe ethvert spørgsmål for den ansvarlige  

 kommunalbestyrelse om gennemførelsen af uddannelsen.
De kommunale  

 tilsynsmyndigheder påser, at kommunalbestyrelsen overholder lovgivningen.
Til stk. 2 Det foreslås, at kommunalbestyrelsens afgørelser om tilbud  

 eller afslag på tilbud om en ungdomsuddannelse skal kunne indbringes af den  

 unge for Klagenævnet for vidtgående specialundervisning, jf. § 51 a i  

 lov  

 om folkeskolen.
Den unge kan også indbringe kommunalbestyrelsens afgørelser  

 om  

 indholdet af ungdomsuddannelsen for nævnet.
Til § 12 Til stk. 1-3 Med bestemmelsen sigtes der navnlig på oplysninger, som er  

 nødvendige i forbindelse med påtænkte ændringer af loven.
Der skal herved  

 henvises til bemærkningerne til lovforslagets § 16, hvorefter  

 ungdomsuddannelsen  

 løbende skal evalueres.
Evalueringen vil blive afsluttet endeligt efter 4 års  

 forløb, således at der foreligger et resultat af evalueringen til brug for  

 udarbejdelsen af et lovforslag i folketingsåret 2011-2012.
Der er desuden i stk. 2 indsat en hjemmel for  

 undervisningsministeren til at kræve oplysninger indberettet elektronisk og  

 hjemmel til at fastsætte regler herom.
Desuden foreslås det, at  

 undervisningsministeren  

 får hjemmel til at fastsætte regler om elektronisk kommunikation mellem  

 myndigheder samt om anvendelse af digital signatur i forbindelse med  

 aflevering  

 af oplysningerne.
Til § 13 Til stk. 1 og 2 Det er fundet hensigtsmæssigt, at der indsættes en særlig  

 bestemmelse om forsøgsvirksomhed m.v., hvorefter undervisningsministeren kan  

 godkende, at lovens bestemmelser bortset fra formålsbestemmelsen kan fraviges  

 for at fremme forsøgsvirksomhed og pædagogisk udviklingsarbejde.
 Forslaget indeholder desuden en hjemmel for  

 undervisningsministeren til at yde tilskud til forsøgsvirksomhed m.v.
Til § 14 Loven foreslås at træde i kraft den 1. august 2007.
Til § 15 Til stk. 1 Efter forslaget er unge, der inden den 1. august 2007 har  

 gennemført et ungdomsuddannelsesforløb efter lov om specialundervisning, ikke  

 omfattet af loven.
Dette gælder også, selv om ungdomsuddannelsesforløbet har  

 haft en kortere varighed end tre år.
Til stk. 2 Unge, der har påbegyndt et ungdomsuddannelsesforløb i  

 henhold til lov om specialundervisning for voksne, men ikke afsluttet  

 uddannelsen inden den 31. juli 2006, foreslås derimod omfattet af denne lov.  

 Dette indebærer, at der blandt andet skal udarbejdes en uddannelsesplan for  

 disse unge i henhold § 4, stk. 2. Ved udarbejdelsen skal der tages  

 hensyn til, at ungdomsuddannelsestilbuddet afkortes med den periode, hvor den  

 pågældende har deltaget i et ungdomsuddannelsesforløb efter lov om  

 specialundervisning for voksne.
Til § 16 Loven om ungdomsuddannelse for unge med særlige behov er en  

 nyskabelse, og det kan derfor blive nødvendigt med senere justeringer.  

 Ungdomsuddannelsen foreslås derfor løbende evalueret.
Evalueringen vil blive  

 afsluttet endeligt efter 4 års forløb, således at der foreligger et resultat  

 af  

 evalueringen til brug for udarbejdelsen af et lovforslag i folketingsåret  

 2011-2012.
Til § 17 Efter forslaget gælder loven ikke for Færøerne og Grønland.
