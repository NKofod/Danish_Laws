Fremsat den 6. december 2002 af  

 skatteministeren (Svend Erik Hovmand) Forslag til Lov om ændring af forskellige  

 skattelove (Investeringsforeninger med få medlemmer) § 1 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 736 af 28. august 2002, foretages  

 følgende ændringer:
 1. I § 1 indsættes som stk. 7 og 8:
»Stk. 7. En bevisudstedende udloddende investeringsforening  

 eller en kontoførende investeringsforening omfattes kun af  

 stk. 1, nr. 6, såfremt den har mindst 8 medlemmer, medmindre
der sker en effektiv markedsføring over for offentligheden eller  

 større dele heraf med henblik på at bringe antallet af medlemmer  

 op.
Koncernforbundne medlemmer, jf. kursgevinstlovens § 4, regnes i  

 denne sammenhæng for et medlem.
Stk. 8. En bevisudstedende udloddende investeringsforening  

 eller en kontoførende investeringsforening med mindre end 8 medlemmer,  

 der ikke opfylder kravene i stk. 7, omfattes dog af stk. 1, nr. 6,  

 såfremt eventuelle investeringsbeviser i overensstemmelse med et  

 vedtægtsmæssigt krav herom lyder på navn, og såfremt  

 der i overensstemmelse med et vedtægtsmæssigt krav herom alene  

 optages medlemmer, der er juridiske personer, og hvor ingen deltagere i de  

 juridiske personer beskattes direkte af fortjeneste på  

 investeringsforeningsbeviset eller af udlodning fra investeringsforeningen  

 efter reglerne for fysiske personer.
Bevisudstedende udloddende  

 investeringsforeninger og kontoførende investeringsforeninger må  

 ikke kunne optages som medlemmer.
I en bevisudstedende udloddende forening,  

 der omfattes af aktieavancebeskatningslovens § 2 d, må ikke kunne  

 optages medlemmer, der er omfattet af nærværende lovs §§ 1  

 eller 2 eller af fondsbeskatningslovens § 1, medmindre de samtidig er  

 beskattet efter pensionsafkastbeskatningsloven, eller beskattes af  

 fortjeneste og tab på fordringer og gæld i både danske  

 kroner og fremmed valuta efter lagerprincippet i kursgevinstlovens § 33,  

 stk. 1.« 2. I § 13, stk. 7, ændres (to steder)  

 »stk. 4, 1. og 3. pkt.« til: »stk. 4, 1.-3. og 5. pkt.« 3. I § 13 indsættes som stk. 14:
»Stk. 14. Ved opgørelsen i henhold til stk. 8 13  

 behandles aktieavancer, der oppebæres gennem en kontoførende  

 investeringsforening, ligesom aktieavancer, der oppebæres direkte.« § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 791 af 17. september 2002, foretages  

 følgende ændringer:
 1. I § 2, stk. 1, og to steder i  

stk. 4, ændres »den skattepligtige indkomst« til: »den  

 skatte- eller udlodningspligtige indkomst«.
2. I § 16 A, stk. 6, ændres (to steder)  

 »stk. 4, 1. og 2. pkt.« til: »Stk. 4, 1.-4. pkt.« 3. I § 16 A indsættes som stk. 11:
»Stk. 11. Til udbytte medregnes udbytteskat, der  

 tilbagebetales fra udlandet, Færøerne eller Grønland  

 vedrørende aktier, der tilhører et selskab eller en  

 investeringsforening, bortset fra en kontoførende  

 investeringsforening, og som ikke tilfalder selskabet eller  

 investeringsforeningen.« 4. I § 16 B, stk. 3, indsættes som 2. pkt.:  

 »Stk. 1 finder endvidere ikke anvendelse ved afståelse af  

 investeringsbeviser.« 5. I § 16 C, stk. 2, indsættes som 2. pkt.:  

 »Ved ophør af foreningens skattemæssige status som udloddende  

 forening opgøres minimumsudlodningen for tiden fra indkomstårets  

 begyndelse indtil ophørstidspunktet .« 6. § 16 C, stk. 3, nr. 1, affattes  

 således:
»1)	Indtjente renter og løbende ydelser, begge fordelt over den  

 periode, som indtægten vedrører, samt vederlag for udlån  

 af værdipapirer.« 7. § 16 C, stk. 3, nr. 2, affattes  

 således:
»2)	Indtjente udbytter efter § 16 A fratrukket indeholdt  

 udbytteskat og tillagt tilbagebetalt udbytteskat og afståelsessummer  

 efter § 16 B samt låntagers betaling til långiver af dennes  

 manglende udbytte ved aktieudlån, i det omfang de nævnte  

 indtægter ikke er omfattet af nr. 9.« 8. I § 16 C, stk. 3, nr. 4, indsættes efter  

 »jf. § 14«: », og gevinst på gæld omfattet af  

 kursgevinstlovens § 6«.
 9. § 16 C, stk. 3, nr. 9, affattes  

 således:
»9)	Indtjente udbytter efter § 16 A fratrukket indeholdt  

 udbytteskat og tillagt tilbagebetalt udbytteskat og afståelsessummer  

 efter § 16 B, samt låntagers betaling til långiver af dennes  

 manglende udbytte ved aktieudlån i det omfang, hvori de nævnte  

 indtægter ville være omfattet af personskattelovens § 4 a,  

 stk. 1, nr. 1, 2, 5 eller 6, for skattepligtige personer.« 10. § 16 C, stk. 4 , 1. pkt., ophæves, og i  

 stedet indsættes:
»I det samlede nettobeløb efter stk. 3, nr. 1-8, fradrages tab  

 på fordringer i fremmed valuta som omhandlet i kursgevinstlovens  

 § 16. For investeringsforeninger omfattet af selskabsskattelovens  

 § 1, stk. 8, gælder dette dog ikke fordringer på  

 selskaber, med hvilke et medlem af foreningen er koncernforbundet, jf.  

 kursgevinstlovens § 4, når fordringen også er omfattet af  

 kursgevinstlovens § 4. Endvidere fradrages tab ved afståelse af  

 beviser for indskud i investeringsforeninger, som for skattepligtige omfattet  

 af kildeskattelovens § 1 eller dødsboskattelovens § 1,  

 stk. 2, er fradragsberettiget efter aktieavancebeskatningslovens  

 § 2 d, stk. 4.« 11. § 16 C, stk. 5, 2. pkt., affattes  

 således:
»Fradraget efter 1. pkt. fordeles forholdsmæssigt mellem positive  

 nettobeløb opgjort efter 1)	stk. 3, nr. 1-8, nedsat efter stk. 4, 1.-3. pkt., 2)	stk. 3, nr. 9, nedsat efter stk. 4, 4. pkt., og 3)	stk. 3, nr. 10, nedsat efter stk. 4, 5. pkt.« 12. I § 16 C, stk. 8, indsættes som 3. og 4.  

 pkt.: »Forøgelse af tab sker dog ikke, såfremt foreningen er  

 omfattet af selskabsskattelovens § 1, stk. 8, og har mindre end 8  

 medlemmer på tidspunktet, hvor tabet opstår.
Koncernforbundne  

 medlemmer, jf. kursgevinstlovens § 4, regnes i denne sammenhæng  

 for et medlem.« § 3 I lov om beskatning af fortjeneste ved afståelse af aktier m.v.  

 (Aktieavancebeskatningsloven), jf. lovbekendtgørelse nr. 695 af 21.  

 august 2002, foretages følgende ændringer:
1. I § 2 d, stk. 1, 2. pkt., ændres  

 »§ 2 a og konvertible obligationer og retten til at tegne sådanne  

 « til: »§ 2 a, konvertible obligationer og retten til at tegne  

 sådanne eller investeringsforeningsbeviser som nævnt i 1.  

 pkt.« 2. § 2 d, stk. 3, affattes således:
»Stk. 3. Skattepligtige efter selskabsskattelovens § 1,  

 stk. 1, nr. 1-2 a, 2 c-2 f og 3 a-5 b, eller fondsbeskatningsloven kan  

 ved opgørelsen af den skattepligtige indkomst fradrage tab ved  

 afståelse af investeringsbeviser som omhandlet i stk. 1, når  

 det godtgøres, at investeringsforeningen udelukkende investerer i  

 fordringer som omhandlet i kursgevinstloven.
For investeringsforeninger  

 omfattet af selskabsskattelovens § 1, stk. 8, gælder dette  

 dog ikke fordringer på selskaber, med hvilke et medlem af foreningen er  

 koncernforbundet, jf. kursgevinstlovens § 4, når fordringen  

 også er omfattet af kursgevinstlovens § 4. 1. og 2. pkt. finder  

 tilsvarende anvendelse, hvor investeringsforeningen ud over at investere i  

 fordringer har anbragt en del af midlerne i aktier i det  

 administrationsselskab, som forestår investeringsforeningens  

 administration, i foreningens administrationsbygning og i finansielle  

 kontrakter omfattet af kursgevinstloven, dog forudsat at det  

 godtgøres, at investeringsforeningens anvendelse af finansielle  

 kontrakter opfylder reglerne i Finanstilsynets bekendtgørelse om  

 investeringsforeningers og specialforeningers anvendelse af afledte  

 instrumenter.« 3. § 2 d, stk. 5, affattes således:
»Stk. 5. Fortjeneste og tab efter stk. 1-4 opgøres  

 efter reglerne i § 6. Såfremt indehaveren af  

 investeringsforeningsbeviset anvender lagerprincippet ved opgørelse af  

 gevinst og tab på fordringer og gæld i enten danske kroner eller  

 fremmed valuta, opgøres fortjeneste og tab efter stk. 1 - 4  

 ligeledes efter lagerprincippet som nævnt i § 3, stk. 4.« 4. I § 3, stk. 1, udgår »almindelige«.
 5. I § 3 indsættes som stk. 6:
»Stk. 6. Såfremt den skattepligtige omfattes af  

 stk. 1, medregnes fortjeneste eller tab på alle den  

 skattepligtiges investeringsforeningsbeviser i udloddende  

 investeringsforeninger ved opgørelsen af den skattepligtige indkomst.  

 Fortjeneste eller tab medregnes efter lagerprincippet, herunder reglerne om  

 overgang fra realisationsprincippet til lagerprincippet i stk. 4.« 6. I § 9 indsættes som stk. 5-7:
»Stk. 5. I tilfælde, hvor en bevisudstedende  

 akkumulerende investeringsforening, jf. selskabsskattelovens § 1,  

 stk. 1, nr. 5 a, eller en bevisudstedende udloddende  

 investeringsforening, jf. ligningslovens § 16 C, stk. 1,  

 ændrer skattemæssig status, uden at foreningen opløses,  

 således at den fremover ikke skal beskattes som en af de to  

 nævnte foreningstyper, skal medlemmernes andele af foreningen  

 anses for afstået på ændringstidspunktet til  

 handelsværdien.
For bevisudstedende udloddende foreninger  

 opgøres handelsværdien efter fradrag af mulige pligtige  

 minimumsudlodninger.
Samtidig anses aktier, der tilhører  

 investeringsforeningen, for afstået af investeringsforeningen og  

 anskaffet af medlemmerne henholdsvis af den kontoførende  

 investeringsforening til handelsværdien på samme tidspunkt.  

 Indløsning af samtlige medlemmer sidestilles med opløsning.
Stk. 6. For skattepligtige, der beskattes som deltagere i et  

 interessentskab, og som overgår til beskatning som medlemmer af en  

 bevisudstedende akkumulerende investeringsforening som nævnt i  

 selskabsskattelovens § 1, stk. 1, nr. 5 a, anses overgangen som  

 afståelse af interessentskabets aktier til handelsværdien  

 på det pågældende tidspunkt.
For foreningen behandles  

 overgangen som anskaffelse.
Stk. 7. For skattepligtige, der beskattes som deltagere i et  

 interessentskab, og som overgår til beskatning som medlemmer af en  

 bevisudstedende udloddende investeringsforening eller en kontoførende  

 investeringsforening som nævnt i selskabsskattelovens § 1, stk.1  

 nr. 6, anses overgangen ikke som afståelse af interessentskabets  

 aktier.
For investeringsforeningen anses aktierne for anskaffet på det  

 oprindelige anskaffelsestidspunkt og til den oprindelige  

 anskaffelsessum.« § 4 I lov om fusion spaltning og tilførsel af aktiver m.v.  

 (Fusionsskatteloven), jf. lovbekendtgørelse nr.   af 22. november  

 2002, foretages følgende ændring:
1. I § 15 a, stk. 4, nr. 2, ændres  

 »beskattes i henhold til selskabsskattelovens § 1, stk. 1, nr. 6. »  

 til: »beskattes som en udloddende investeringsforening efter  

 selskabsskattelovens § 1, stk. 1, nr. 6.« § 5 I lov om opkrævning af indkomstskat samt kommunal og amtskommunal  

 ejendomsværdiskat for personer m.v.(Kildeskatteloven), jf.  

 lovbekendtgørelse nr. 678 af 12. august 2002, foretages  

 følgende ændringer:
 1. I § 65, stk. 3, indsættes efter 2.  

 punktum som nye punktummer:
»En kontoførende investeringsforening, som erhverver ret til  

 udbytte, hvori der i medfør af stk. 4 ikke indeholdes  

 udbytteskat, skal, medmindre andet er fastsat i medfør af stk. 4  

 eller følger af stk. 5 eller 6, indeholde udbytteskat af  

 beløbet efter reglerne i dette afsnit.
I disse tilfælde  

 forfalder udbytteskatten til betaling på tidspunktet for  

 retserhvervelsen og reglerne i § 66 finder tilsvarende anvendelse .« 2. § 67, stk. 4, ophæves Stk. 5 og 6 bliver herefter stk. 4 og 5.
§ 6 I lov om skattemæssig behandling af gevinst og tab på  

 fordringer, gæld og finansielle kontrakter (Kursgevinstloven), jf.  

 lovbekendtgørelse nr. 832 af 3. oktober 2002, foretages  

 følgende ændring:
 1. I § 34 indsættes som stk. 2-4:
 »Stk. 2. I tilfælde, hvor en bevisudstedende  

 akkumulerende investeringsforening, jf. selskabsskattelovens § 1,  

 stk. 1, nr. 5 a, eller en bevisudstedende udloddende  

 investeringsforening, jf. ligningslovens § 16 C, stk. 1,  

 ændrer skattemæssig status, uden at foreningen opløses,  

 således at den fremover ikke skal beskattes som en af de to  

 nævnte foreningstyper, skal investeringsforeningens aktiver og passiver  

 anses for afstået af investeringsforeningen og anskaffet af medlemmerne  

 henholdsvis den kontoførende investeringsforening til  

 handelsværdien på ophørstidspunktet.
Stk. 3. For medlemmerne i en investeringsforening, der  

 beskattes som deltagere i et interessentskab, og som derefter overgår  

 til beskatning som medlemmer af en bevisudstedende akkumulerende  

 investeringsforening som nævnt i selskabsskattelovens § 1,  

 stk. 1, nr. 5 a, behandles overgangen som afståelse til  

 handelsværdien på det pågældende tidspunkt.
For  

 foreningen behandles overgangen som anskaffelse.
Stk. 4. For skattepligtige, der beskattes som deltagere i et  

 interessentskab, og som overgår til beskatning som medlemmer af en  

 bevisudstedende udloddende investeringsforening eller en kontoførende  

 investeringsforening som nævnt i selskabsskattelovens § 1, stk.1  

 nr. 6, anses overgangen ikke som afståelse af interessentskabets  

 aktiver og passiver.
For investeringsforeningen anses aktiver og passiver for  

 anskaffet på det oprindelige anskaffelsestidspunkt og til den  

 oprindelige anskaffelsessum.« § 7 I lov om beskatning af visse pensionskapitaler m.v.  

 (Pensionsafkastbeskatningsloven), jf. lovbekendtgørelse nr. 666 af 31.  

 juli 2002, foretages følgende ændringer:
 1. § 2, stk. 1, nr. 8, affattes  

 således:
 »8)	udbytter, gevinst eller tab på investeringsforeningsbeviser i  

 investeringsforeninger, der udsteder omsættelige beviser for  

 medlemmernes indskud, jf. dog stk. 3, nr. 2, samt udbytteskat, der  

 tilbagebetales fra udlandet, Færøerne eller Grønland  

 direkte til medlemmer af sådanne foreninger uden om disse,«.
2. § 12, 2. og 3. pkt., ophæves, og i stedet  

 indsættes: »Bestemmelserne i lov om beskatning af medlemmer af  

 kontoførende investeringsforeninger finder tilsvarende  

 anvendelse.« § 8 I skattekontrolloven, jf. lovbekendtgørelse nr. 726 af 13. august  

 2001, som ændret senest ved lov nr. 438 af 10. juni 2002, foretages  

 følgende ændringer:
 1. I § 10 A, stk. 1, 2. pkt., ændres »eller  

 kalenderårsperiodisering af renter og tilskrivning eller forfald af  

 udbytter m.v. fra« til: »eller tilskrivning på indskud i«.
 2. I § 10 A indsættes efter stk. 1 som nyt  

 stykke:
»Stk. 2. Et medlem af en kontoførende  

 investeringsforening skal til brug for foreningens indberetning af  

 tilskrivninger på medlemmets indskud efter stk. 1, eller til brug  

 for foreningens indberetning om hævninger efter § 10 B, efter  

 anmodning oplyse foreningen om relevante skattemæssige principper,  

 medlemmet anvender ved indkomstopgørelsen, herunder om den  

 pågældende næringsbeskattes.« Stk. 2 - 4 bliver herefter stk. 3-5.
 3. I § 10 B, stk. 1, sidste pkt., ændres  

 »§ 10 A, stk. 2 og 4« til: »§ 10 A, stk. 3 og 5«.
§ 9 Stk. 1. Loven træder i kraft dagen efter  

 bekendtgørelsen i Lovtidende og har virkning fra og med  

 indkomståret 2003, jf. dog stk. 2-5.
 Stk. 2. § 2, nr. 6-12, har virkning for udlodningerne fra  

 foreningen i dens indkomstår 2004 og senere år.
 Stk. 3. Indehavere af investeringsforeningsbeviser i  

 udloddende investeringsforeninger omfattet af selskabsskattelovens § 1,  

 stk. 7, som affattet ved denne lovs § 1, nr. 1, kan vælge, at  

 aktieavancebeskatningslovens § 2 d, stk. 5, som affattet ved denne  

 lovs § 3, nr. 3, først skal have virkning fra og med  

 indkomståret 2004.
 Stk. 4. Indehavere af investeringsforeningsbeviser i  

 udloddende investeringsforeninger omfattet af selskabsskattelovens § 1,  

 stk. 7, som affattet ved denne lovs § 1, nr. 1, kan vælge, at  

 aktieavancebeskatningslovens § 3, stk. 6, som affattet ved denne  

 lovs § 3, nr. 5, først skal have virkning fra og med  

 indkomståret 2004.
 Stk. 5. § 5, nr. 1, har virkning fra og med det  

 regnskabsår i foreningen, der begynder i 2004.
Bemærkninger til lovforslaget Almindelige bemærkninger Lovforslagets formål A.
Lovforslaget er med undtagelse af en række  

 tekniske ændringer, der allerede er gennemført i foråret  

 2002, en genfremsættelse af lovforslag L 20, folketingsåret  

 2001-02, 1. samling.
Lovforslaget ligger i forlængelse af den  

 nuværende og den tidligere regerings dialog med pensionsbranchen om,  

 hvorledes pensionsinstitutterne bedst kan være med til at fremme  

 kapitaltilførslen til de mindre, innovative virksomheder.
Det  

 foreslås således at forbedre mulighederne for, at  

 pensionsbranchen kan få forvaltet sine investeringer i små og  

 mellemstore virksomheder via særlige investeringsforeninger med  

 få medlemmer.
Det sker ved at skabe mulighed for, at  

 investeringsforeninger med ned til et medlem også anerkendes som en  

 forening i skattemæssige sammenhænge, når medlemmerne  

 tilhører pensionsbranchen eller i øvrigt er et selskab.
Forslaget er således en udmøntning af et  

 tilsagn om at give pensionsbranchen bedre muligheder - herunder  

 skattemæssigt - for at forvalte dens investeringer i små og  

 mellemstore virksomheder i særlige innovationsforeninger og gennem  

 såkaldte fåmandsforeninger.
Tilsagnet findes i indledningen til  

 de almindelige bemærkninger til L 71 (Folketinget 2000-2001), forslag  

 til lov om ændring af pensionsafkastbeskatningsloven, kursgevinstloven  

 og selskabsskatteloven.
L 71 blev vedtaget 15. december 2000 af  

 Socialdemokratiet, Det Radikale Venstre, Socialistisk Folkeparti og  

 Enhedslisten (lov nr. 1294 af 20. december 2000).
 Den skattemæssige anerkendelse skal efter forslaget  

 både gælde bevisudstedende udloddende investeringsforeninger med  

 få medlemmer og kontoførende investeringsforeninger med få  

 medlemmer.
I dag findes både investeringsforeninger og  

 specialforeninger med meget få medlemmer, der opfylder  

 investeringsforeningslovgivningens betingelser for at blive opfattet som en  

 forening, men som på grund af det lille antal medlemmer ikke opfylder  

 skatterettens betingelser for at være en forening og blive beskattet  

 som en sådan.
Lovforslaget betyder, at denne forskel mellem de  

 civilretlige regler og de skatteretlige regler formindskes, hvilket bidrager  

 til at skabe større klarhed.
 Der foreslås desuden en række opstramninger af  

 de regler, der gælder for investeringsforeningerne, for at forhindre en  

 utilsigtet anvendelse, som lettere ville kunne opstå i foreninger med  

 få medlemmer.
B.
For så vidt angår kontoførende  

 investeringsforeninger foreslås en nyaffattelse af loven om beskatning  

 af medlemmer af kontoførende investeringsforeninger.
Dette sker for at  

 tydeliggøre regelsættet, herunder især hvordan  

 beskatningen er af kapitalgevinster, og hvordan den sker i forbindelse med  

 indtræden af nye medlemmer og udbetaling af midler fra foreningen.
Der  

 kan henvises til det samtidigt fremsatte lovforslag herom, der er en  

 genfremsættelse af L 21, folketingsåret 2001-02, 1. samling.
Baggrund for forslaget Pensionsselskaber, der indtræder som  

 aktionærer i mindre, innovative virksomheder, vil ofte have behov for  

 at følge tæt med i disses udvikling.
Det kan derfor være  

 hensigtsmæssigt for pensionsselskaberne at foretage investeringer i  

 små og mellemstore virksomheder via investeringsforeninger.
Herved  

 undgås at belaste de administrative og ledelsesmæssige ressourcer  

 i pensionsselskaberne selv.
I stedet overgår opgaven til  

 investeringsforeninger, der kan oparbejde en særlig ekspertise på  

 området.
Antallet af pensionsinstitutter er begrænset, og der vil  

 naturligt være et ønske om at begrænse antallet af  

 medlemmer i den enkelte investeringsforening.
Pensionsselskabernes  

 ønske om at investere igennem investeringsforeninger vil derfor  

 medføre et behov for oprettelse af en række  

 investeringsforeninger med ganske få medlemmer.
Efter gældende skattemæssig praksis kan  

 investeringsforeninger med ganske få medlemmer ikke anses for  

 selvstændige skattesubjekter.
Dette indebærer, at medlemmer i  

 sådanne investeringsforeninger beskattes, som om investeringsforeningen  

 ikke er der.
Det betyder, at de beskattes direkte af foreningens indkomster,  

 som om de selv ejede foreningens aktiver.
Det betyder endvidere, at  

 indtræden af nye medlemmer udløser skat hos de gamle, fordi der  

 skal foretages en opgørelse hos de gamle medlemmer, som om en andel af  

 deres aktiver overdrages til de nye medlemmer.
Dette vanskeliggør  

 anvendelsen af investeringsforeninger med meget få medlemmer.
 Disse vanskeligheder knytter sig navnlig til anvendelsen  

 af aktieavancebeskatningslovens regler, når medlemmet beskattes af  

 aktiefortjenester efter et realisationsprincip.
Gevinst og tab på aktier, når  

 realisationsprincippet anvendes, opgøres på grundlag af  

 gennemsnitsmetoden.
Det betyder, at der skal opgøres en gennemsnitlig  

 anskaffelsessum for aktier i det samme selskab.
Fortjenester, der realiseres  

 efter mere end 3 års ejertid, er skattefri for selskaber, og tab kan  

 ikke fradrages, jf. aktieavancebeskatningslovens § 4. I tilknytning  

 hertil gælder en regel om, at de først erhvervede aktier anses  

 for de først afståede (først ind - først ud).
 Hvis både investeringsforeningen med ganske få  

 medlemmer og et af medlemmerne selv ejer aktier i samme selskab, vil  

 investeringsforeningen ikke kunne anvende gennemsnitsmetoden korrekt, hvis  

 investeringsforeningen ikke har kendskab til medlemmets egen beholdning.
Hvis både investeringsforeningen og medlemmet selv  

 ejer aktier i samme selskab, vil der endvidere kunne opstå den  

 situation, at investeringsforeningen ved afståelse af en aktie antager,  

 at der er tale om afståelse af en aktie efter mindre end 3 års  

 ejertid.
Foreningen danner sin mening på grundlag af, hvad den ved om  

 anskaffelsestidspunkterne for sine egne aktiebeholdninger og princippet om  

 først ind - først ud.
De gældende regler om  

 investeringsforeninger med meget få medlemmer betyder imidlertid, at  

 princippet om først ind - først ud skal anvendes på alle  

 aktier i samme selskab hos både investeringsforeningen og medlemmet  

 selv, som om der er tale om en fælles beholdning.
Hvis medlemmets egen  

 beholdning af aktier i samme selskab er ældre end  

 investeringsforeningens, vil foreningen derfor uden at vide det være  

 kommet til i skattemæssig henseende at sælge en aktie fra  

 medlemmets beholdning.
Det foregående vedrører, hvordan  

 investeringsforeningen disponerer med virkning for medlemmet.
Men på  

 helt samme måde vil medlemmet også kunne komme til at disponere  

 for investeringsforeningen og sælge en aktie fra foreningens  

 beholdning.
 Hvis medlemmet er et aktieselskab, der ikke driver  

 livsforsikringsvirksomhed, betyder de anførte regler, at  

 investeringsforeningen vil kunne komme til at realisere en aktie i den  

 urigtige tro, at den realiseres med tab indenfor tre års  

 grænsen.
 De beskrevne vanskeligheder opstår ikke i forhold  

 til de investeringsforeninger, hvor medlemmerne er pensionskasser, ATP og LD  

 , der er omfattet af pensionsafkastbeskatningsloven, idet beskatningen af  

 gevinst og tab på aktier efter denne lov sker efter et  

 lagerprincip.
Hvis medlemmet af investeringsforeningen er et  

 aktieselskab, der driver livsforsikringsvirksomhed, vil manglende viden om,  

 fra hvilken beholdning aktien sælges, ikke få nogen betydning for  

 den skat, som selskabet skal betale.
Det skyldes, at livsforsikringsselskaber  

 er omfattet af de særlige regler i selskabsskattelovens § 13,  

 stk. 8-13, om reduktion i hensættelsesfradraget for ubeskattede  

 aktiefortjenester.
Kombinationen af disse regler og  

 aktieavancebeskatningsloven indebærer, at livsforsikringsselskabet  

 reelt beskattes af urealiserede fortjenester på aktierne efter et  

 lagerprincip.
 Selve det regnskab, som forsikringsselskaberne  

 fører over henholdsvis fortjenester og fradragsbegrænsning,  

 kompliceres dog af de anførte forhold, selvom de ikke har betydning  

 for størrelsen af skatten.
 De beskrevne problemer løses, hvis man anerkender  

 foreninger med få medlemmer som selvstændige skatteretlige  

 subjekter.
Ønsket om at kunne anvende foreninger med få  

 medlemmer aktualiserer det problem, at det lovregulerede civilretlige  

 investeringsforeningsbegreb ikke stemmer overens med det skatteretlige  

 investeringsforeningsbegreb, og at forskellene er blevet større i de  

 senere år.
Samtidig er det skatteretlige investeringsforeningsbegreb i  

 sig selv upræcist som følge af, at det er udviklet i  

 administrativ praksis.
 Det civilretlige investeringsforeningsbegreb findes i lov  

 om investeringsforeninger og specialforeninger, jf. lovbekendtgørelse  

 nr. 658 af 7. august 2002.
Efter denne lov var det indtil 1997 således, at en  

 investeringsforening var en forening, som havde til formål at modtage  

 midler til forvaltning fra en videre kreds eller offentligheden.
Det betyder,  

 at en investeringsforening typisk var en forening med mange medlemmer.
Der  

 var dog ikke noget til hinder for at en forening med kun et medlem kunne  

 være omfattet af lov om investeringsforeninger, når blot den stod  

 åben for alle, der henvendte sig og gerne ville være medlem af  

 foreningen.
I 1997 blev der vedtaget en udvidelse af lov om  

 investeringsforeninger, således at specialforeninger også blev  

 omfattet af loven.
En specialforening kan have til formål at modtage  

 midler til forvaltning fra blot et medlem.
 Det skatteretlige investeringsforeningsbegreb er ikke  

 lovfæstet, men er udviklet i praksis.
I skatteretten er der ikke forskel mellem  

 specialforeninger, innovationsforeninger og andre investeringsforeninger, der  

 ikke er under Finanstilsynets tilsyn, og investeringsforeninger omfattet af  

 lov om investeringsforeninger og specialforeninger.
De behandles alle som  

 investeringsforeninger.
Ifølge gældende praksis på  

 skatteområdet bliver en investeringsforening med meget få  

 medlemmer ikke betragtet som et selvstændigt skattesubjekt.
Medlemmerne  

 bliver i stedet beskattet hver for sig som interessenter i et  

 interessentskab.
Gældende skattelovgivning indeholder ingen  

 grænser for, hvornår der er tale om en forening med så  

 få medlemmer, at medlemmerne selv beskattes, og hvornår der er  

 tale om en forening med flere medlemmer, der betragtes som et  

 selvstændigt skattesubjekt.
På grundlag af den skatteretlige  

 praksis, der dog er ret begrænset, sætter man ofte grænsen  

 ved 8, men det må samtidig fremhæves, at grænsen ikke er  

 absolut.
Vurderingen vil også være påvirket af andre  

 momenter.
Hvis f. eks. en forening, der hidtil har været en stor  

 forening, falder i medlemstal til under 8, men samtidig aktivt  

 forsøger at udvide medlemstallet og lykkes med dette, vil man  

 næppe i praksis tillægge det nogen som helst betydning, at  

 antallet af medlemmer i en periode har været under 8.
 Det anførte betyder, at der i dag findes både  

 investeringsforeninger og specialforeninger med meget få medlemmer, der  

 opfylder investeringsforeningslovgivningens betingelser for at blive opfattet  

 som en forening, men som på grund af det lille antal medlemmer ikke  

 opfylder skatterettens betingelser for at være en investeringsforening  

 og blive beskattet som en sådan.
Forslaget  

 1. Foreninger med få medlemmer Det foreslås på baggrund af det anførte  

 om behovet for investeringsforeninger med kun få medlemmer, at  

 også bevisudstedende udloddende investeringsforeninger og  

 kontoførende investeringsforeninger, der kun har ét eller meget  

 få medlemmer, skal beskattes efter reglerne for investeringsforeninger.  

 Hvis foreningen er opbygget som en bevisudstedende udloddende forening, er  

 det reglerne for disse, som skal gælde, og hvis der er tale om en  

 kontoførende forening, er det reglerne for kontoførende  

 foreninger, der skal gælde.
Efter forslaget er det dog samtidig en betingelse, at alle  

 medlemmerne er forsikringsselskaber, pensionskasser, ATP eller LD eller andre  

 juridiske personer.
Fysiske personer skal derimod efter forslaget ikke med  

 skattemæssig virkning kunne stifte en investeringsforening med kun  

 ét eller meget få medlemmer.
Det hænger bl.a. sammen med,  

 at der aldrig er udlodningspligt for aktiefortjenester på aktier, der  

 sælges af en udloddende forening efter tre års ejerskab, selvom  

 tilsvarende aktiefortjenester hos en fysisk person skal beskattes, når  

 personens beholdning af børsnoterede aktier overstiger den  

 såkaldte 100.000 kr.s grænse (125.100 kr. i 2002 for enlige,  

 250.100 kr. for ægtepar). Det vil sige, at der ligger den enkle  

 forudsætning til grund for at udelukke fysiske personer fra  

 fåmandsforeninger, at de ofte vil have aktiebeholdninger over 100.000  

 kr.s grænsen og dermed vil være skattepligtige af fortjenester  

 erhvervet efter mere end tre år.
Specielt for udloddende foreninger, der investerer i  

 obligationer foreslås endvidere, at ingen af medlemmerne må  

 være aktieselskaber o.l. uden enten samtidig at være omfattet af  

 pensionsafkastbeskatningslovens regler eller være pligtige til at  

 opgøre sin indkomst fra obligationer efter lagermetoden.
Det skyldes,  

 at et aktieselskab ellers kunne skaffe sig en skattekredit på et ekstra  

 år ved at lægge sin obligationsbeholdning ind i en udloddende  

 forening.
I en sådan forening udloddes og beskattes de realiserede  

 fortjenester og indkomster først året efter, at de er  

 oppebåret.
Det gælder dog ikke, når ejeren bruger  

 lagermetoden på investeringsbeviserne.
Den betyder nemlig, at indkomst,  

 der optjenes i foreningen, straks får beviserne til at stige i  

 værdi med virkning for den skattepligtige indkomst.
Et tilsvarende  

 problem opstår heller ikke, når aktieselskabet samtidig er  

 omfattet af pensionsafkastbeskatningsloven.
I disse tilfælde  

 gælder der i henhold til selskabsskattelovens § 13, stk. 13,  

 en fradragsbegrænsning, der medfører en reel lagerbeskatning af  

 investeringsforeningsbeviserne i de obligationsbaserede  

 investeringsforeninger, således at der heller ikke her indtræder  

 nogen tidsmæssig forskydning.
 Det er efter forslaget et krav, at investeringsforeningen  

 i civilretlig henseende opfylder betingelserne for at være en  

 forening.
Det er ligeledes et krav, at investeringsbeviset er  

 navnenoteret.
Det skyldes at en række af reglerne omkring  

 fåmandsforeninger kræver, at foreningerne ved, hvem medlemmerne  

 er.
Konsekvensen af, at en forening optager et medlem, der ikke opfylder  

 betingelserne, er, at alle medlemmerne herefter beskattes direkte ligesom  

 deltagere i et interessentskab.
Forslaget indebærer, at bevisudstedende udloddende  

 investeringsforeninger og kontoførende investeringsforeninger med  

 få medlemmer - i stedet for at være omfattet af reglerne om  

 beskatning af medlemmerne direkte (ligesom interessentskaber) - omfattes af  

 skattereglerne for investeringsforeninger.
De skatteregler, som investor og  

 selskabet kommer ind under (når investor er et selskab), har i  

 hovedtræk følgende indhold:
1.1. Udloddende investeringsforeninger En bevisudstedende udloddende investeringsforening er selv  

 skattefri.
Men til gengæld forpligtes den til året efter at  

 udlodde de fortjenester, der normalt beskattes hos medlemmer.
De  

 opgøres i foreningen uden hensyn til medlemmets indkomstforhold.
De  

 udloddede gevinster bliver derefter beskattet hos medlemmerne med den skat,  

 der ville gælde, hvis medlemmerne ejede papirerne direkte.
Der er  

 således en tidsforskydning på et år fra optjeningen i  

 foreningen til beskatningen hos medlemmet.
De skattepligtige gevinster  

 på aktier skal ikke udloddes, hvis de aktier, som foreningen har  

 købt, sælges af foreningen mere end tre år efter  

 købet.
Når alle medlemmer i investeringsforeningen er selskaber,  

 passer udlodningspligten med medlemmernes indkomstskattepligt.
Selskaber er  

 således ikke skattepligtige af aktiefortjenester, der opstår,  

 når aktierne sælges efter tre år.
 Udlodningsforpligtelsen gælder også, når  

 medlemmet er pensionsafkastskattepligtig, men er uden praktisk betydning.  

 Reglerne om pensionsafkastskat hos medlemmet betyder nemlig, at årets  

 udlodning beskattes med samme procent som den årlige  

 værdistigning, og at den årlige værdistigning  

 nedsættes nøjagtigt med den årlige udlodning.
Når medlemmet afstår  

 investeringsforeningsbeviset, sker der beskatning.
Hvis  

 investeringsforeningen er aktiebaseret, er beskatningen den samme som ved  

 aktier i direkte eje.
Hvis investeringsforeningen helt eller delvist er  

 baseret på obligationer, beskattes medlemmet som ved obligationer i  

 direkte eje.
 Optagelse af nye medlemmer udløser ikke  

 beskatning.
1.2. Kontoførende investeringsforeninger De kontoførende foreningers fortjenester beskattes  

 hos medlemmet med det samme, når de oppebæres af foreningen.
De  

 opgøres i foreningen uden hensyn til medlemmets øvrige  

 indkomster.
Der skal ikke ske udbetaling fra foreningen for at udløse  

 beskatningen.
Foreningen selv er skattefri.
Optagelse af nye medlemmer  

 udløser ikke skat hos de gamle.
De nærmere regler om  

 kontoførende foreninger fremgår af det samtidigt fremsatte  

 lovforslag om beskatning af medlemmer af kontoførende foreninger.
2. Medlemstallet i den almindelige definition af  

 investeringsforeninger Det  

 fremgår af det anførte, at der ikke i den gældende  

 skattelovgivning er anført noget krav om et bestemt antal medlemmer,  

 for at en forening, der ikke bare består af selskaber, men også  

 af fysiske personer, kan tillægges skattemæssig betydning.
Det er  

 uhensigtsmæssigt.
Der foreslås derfor en præcisering af den  

 almindelige definition på en investeringsforening, således at det  

 almindelige krav til antallet af medlemmer i en kontoførende eller en  

 udloddende forening sættes til mindst 8. Det svarer til hidtidig  

 administrativ praksis.
Det foreslås i den forbindelse, at hvis  

 medlemstallet er under 8, skal der ske en effektiv markedsføring med  

 henblik på at bringe medlemstallet op.
Forslaget omfatter ikke akkumulerende foreninger.
Under  

 hensyntagen til at disse   bortset fra de såkaldte PAL-foreninger -  

 beskattes som aktieselskaber, og aktieselskaber kan stiftes med ned til tre  

 personer, er der ikke noget skattemæssigt behov for at  

 håndhæve en grænse på 8. De såkaldte  

 PAL-foreninger er skattefri, men medlemmerne beskattes af afkastet af  

 investeringsbeviserne efter et lagerprincip, og der er derfor heller ikke for  

 disse foreninger noget skattemæssigt behov for at håndhæve  

 en grænse på 8.
3. Opstramning og tydeliggørelse Der foreslås en opstramning af forskellige  

 bestemmelser.
Det skal sikre, at fåmandsforeninger ikke kan bruges til  

 at omgå skattelovgivningen:
3.1. Udlodningsforpligtelsen i den udloddende  

 forening justeres, idet der foreslås små udvidelser.
De skyldes  

 til dels, at der er kommet indkomsttyper til, der ikke tidligere har  

 eksisteret i den finansielle sektor, eller i hvert fald ikke har været  

 almindeligt kendte.
Der er tale om indkomst fra aktieudlån,  

 løbende ydelser m.v., gevinst på gæld m.v.
Endvidere  

 må tab på fordringer på koncernforbundne selskaber ikke  

 kunne fradrages ved opgørelsen af udlodningspligten.
Det svarer til,  

 at der ikke er fradrag for selskabers tab på fordringer på andre  

 koncernforbundne selskaber efter kursgevinstlovens almindelige regler.
3.2. I forlængelse af reglerne om, at al  

 indkomst skal udloddes, foreslås for så vidt angår  

 fåmandsforeninger, at tab på selve investeringsbeviset ikke kan  

 fradrages i den skattepligtige indkomst, når det kan hidrøre fra  

 selskaber, med hvilke et medlem af foreningen er koncernforbundet.
Det svarer  

 til reglerne i kursgevinstloven.
3.3. For at sikre, at fåmandsforeninger ikke  

 bruges til at omgå skattepligten af næringsgevinster,  

 foreslås, at den næringsskattepligtige altid skal beskattes af  

 gevinst og tab på selve investeringsforeningsbeviset, og at  

 beskatningen skal ske efter et lagerprincip.
Baggrunden er følgende:  

 En skattepligtig, der driver næring med salg af aktier er skattepligtig  

 af alle aktiegevinster, uanset hvor længe aktierne er ejet, og uanset  

 om den skattepligtige selv er et aktieselskab.
Det er imidlertid hensynet til  

 de små aktieinvestorer, der bestemmer omfanget af  

 udlodningsforpligtelsen i en udloddende investeringsforening.
Aktiegevinster  

 i foreningen efter mere end tre års besiddelse udloddes derfor ikke.
De  

 gevinster, der udloddes indenfor tre år, næringsbeskattes hos den  

 næringsskattepligtige, der investerer igennem en investeringsforening.  

 For også at sikre effektiv beskatning af de gevinster, der ikke  

 udloddes, foreslås, at den næringsskattepligtige altid skal  

 beskattes af gevinst og tab på selve investeringsforeningsbeviset og at  

 beskatningen skal ske efter et lagerprincip.
Næringsskattepligten vil i  

 forvejen være gældende, når der er mange medlemmer i  

 foreningen.
Den næringsskattepligtige vil nemlig typisk ligge inde med  

 et varierende antal investeringsforeningsbeviser i foreninger med mange  

 medlemmer, dvs. investeringsforeningsbeviser som købes og  

 sælges, og som med sikkerhed vil være omfattet af  

 næringsskattepligten, fordi de er en del af omsætningsformuen.  

 Men næringsskattepligten skal heller ikke kunne undgås, selvom  

 den næringsskattepligtige er eneste medlem af foreningen, og beviset  

 muligvis opfattes som en del af anlægsformuen.
 3.4. Der foreslås endvidere regler, der  

 sikrer, at skattepligtige, der tilbagesøger udbytteskat fra udlandet  

 uden om en investeringsforening, ikke opnår skattemæssige fordele  

 i forhold til, at udbytteskatten søges tilbage igennem foreningen.
 3.5. Der foreslås regler, der sikrer, at der  

 effektivt bliver indeholdt dansk udbytteskat i udbytte fra danske aktier,  

 også når udbyttet kanaliseres igennem en kontoførende  

 investeringsforening.
3.6. Livsforsikringsselskabers fradrag for  

 hensættelser begrænses efter gældende ret af deres  

 ubeskattede aktiegevinster o. lign.
Der foreslås en præcisering,  

 hvorefter det er uden betydning, om aktierne ejes direkte eller indirekte  

 igennem en kontoførende investeringsforening.
Det er en konsekvens af,  

 at det i forslaget til lov om beskatning af medlemmer af kontoførende  

 foreninger er tydeliggjort, at en kontoførende forening er en forening  

 med selvstændig skattemæssig eksistens.
3.7. Den såkaldte udlodningsregulering i  

 udloddende foreninger giver det medlem, der foretager et indskud i en  

 forening med gamle tab, en fordel, for selvom indskuddet er nyt, skal  

 afkastet fra det først udloddes (og beskattes) samtidig med  

 udlodningen på de gamle indskud.
Det giver en skatteudskydelse og  

 likviditetsfordel.
Man kan tænke sig følgende situation: En  

 person har foretaget et indskud i en investeringsforening, hvor personen er  

 eneste medlem.
Foreningen lider i et år et tab, der er så stort,  

 at det modsvarer næste års fortjenester på indskuddet.
Det  

 betyder, at næste års fortjenester fra indskuddet ikke skal  

 udloddes.
Hvis personen foretager et nyt indskud i samme forening af samme  

 størrelse som det gamle, vil næste års fortjeneste fra det  

 nye indskud heller ikke skulle udloddes til beskatning.
Det sikrer  

 udlodningsreguleringen.
Heller ikke selvom fortjenesterne fra de to indskud  

 overstiger tabet fra året før på det gamle indskud.
Den  

 pågældende fortjeneste kommer først til beskatning,  

 når og hvis medlemsskabet afhændes.
Hvis personen ikke havde  

 foretaget indskuddet, men foretaget de samme investeringer udenfor  

 foreningen, skulle afkastet have været beskattet straks.
Det er et  

 problem, som man kan leve med i foreninger med mange medlemmer, der typisk  

 henvender sig til småsparere med små indskud, men ikke i  

 foreninger med få medlemmer og store indskud.
Det foreslås  

 derfor, at udlodningsreguleringen ikke må bruges ved tab i foreninger  

 med under 8 medlemmer.
 3.8. Det foreslås, at tilbagesalg af  

 investeringsbeviser til en investeringsforening ikke behandles som udbytte,  

 men at gevinsten avancebeskattes uden, at det er nødvendigt med en  

 dispensation.
3.9. Der foreslås en tydeliggørelse og  

 opstramning af lov om beskatning af medlemmer af kontoførende  

 investeringsforeninger.
Der henvises til særskilt lovforslag herom, der  

 fremsættes samtidigt.
Provenumæssige konsekvenser  

 Ad A.
Fåmandsforeninger Forslaget om, at investeringsforeninger med få  

 medlemmer også skattemæssigt skal kunne anerkendes som  

 investeringsforeninger, indebærer, at pensionskasser,  

 forsikringsselskaber, ATP og LD og andre juridiske personer kan oprette  

 skattemæssigt anerkendte investeringsforeninger med få  

 medlemmer.
Med få medlemmer forstås efter forslaget  

 mindre end 8 medlemmer.
Er en investeringsforenings medlemstal 8 eller  

 større har den efter hidtidig praksis fået skattemæssig  

 anerkendelse, hvilket foreslås præciseret i lovforslaget.
Der  

 skønnes ikke at være provenumæssige konsekvenser  

 heraf.
Som hovedregel gælder efter forslaget, at  

 beskatningstidspunktet for afkastet af finansielle aktiver placeret i  

 skattemæssigt anerkendte fåmandsforeninger vil være omtrent  

 det samme som efter gældende regler.
Her er udgangspunktet, at afkastet  

 af aktiverne beskattes, som om de var ejet direkte.
Der vil derfor ikke kunne  

 opnås skatteudskydelse ved sådanne placeringer.
 Der gælder dog den væsentlige undtagelse  

 herfra, at aktieselskaber, der ikke - som f.eks. de  

 pensionsafkastskattepligtige selskaber m.fl. - effektivt er beskattet af  

 aktieavancer efter et lagerprincip, men i stedet er underkastet de  

 almindelige aktieavancebeskatningsregler, vil kunne oprette aktiebaserede,  

 udloddende fåmandsforeninger og dermed opnå et års  

 udskydelse af selskabsskatten af den skattepligtige del af udbytter fra  

 porteføljeaktier, der placeres heri.
Den ikke finansielle selskabssektor skønnes at eje  

 børsnoterede aktier og investeringsbeviser for omkring 120 mia. kr.  

 Hvis f.eks. 100 mia. kr. heraf placeres i fåmandsforeninger, vil der  

 med udgangspunkt i et aktieudbytte på 1- 2 pct. af aktiernes  

 kursværdi kunne opnås en permanent skatteudskydelse på 0,2  

 - 0, 4 mia. kr.
Set i forhold til det placerede beløbs  

 størrelse er der tale om en beskeden fordel, der reelt er  

 rentebesparelsen af skatteudskydelsen.
Denne skal holdes op mod de - ganske  

 vist meget beskedne administrative omkostninger - der vil være  

 forbundet med at oprette og drive en et-medlems forening for et aktieselskab.  

 På denne baggrund vurderes, at der kun i begrænset omfang vil  

 blive oprettet sådanne foreninger alene med skatteudskydelse til  

 formål.
Efter forslaget gælder, at aktieselskaber, der ikke  

 er omfattet af pensionsafkastbeskatningen, ikke kan oprette  

 obligationsbaserede fåmandsforeninger, medmindre de opgør deres  

 indkomst efter lagermetoden, jf. redegørelsen foran om forslaget under  

 pkt. 1. Det skyldes, at for så vidt angår obligationer ejet af  

 den ikke finansielle selskabssektor skønnes det, at en evt.  

 skatteudskydelse ville være af større betydning end det er  

 tilfældet for aktier.
Dette skyldes især, at det løbende  

 afkast af obligationer (renter) er større end det løbende  

 afkast af aktier (udbytter). Hertil kommer, at lovforslagets  

 hovedformål er at fremme investeringer i små og mellemstore  

 virksomheder.
I tilknytning til muligheden for skattemæssig  

 anerkendelse af fåmandsforeninger foreslås en række mindre  

 justeringer af reglerne for investeringsforeninger med det formål at  

 forhindre en utilsigtet anvendelse, som lettere vil kunne opstå i i  

 foreninger med få medlemmer.
For eksempel kan nævnes forslaget  

 om, at investeringsbeviser, der besiddes af en næringsdrivende, skal  

 beskattes efter lagerprincippet.
Disse justeringer skønnes ikke at  

 have nævneværdige provenumæssige konsekvenser.
Der foreslås herudover ændringer, der alene  

 vedrører regelsættet for de skattemæssigt anerkendte  

 fåmandsforeninger, herunder f.eks. forslaget om at tabsfradrag ikke  

 gives på investeringsforeningsbeviser i obligationsbaserede udloddende  

 investeringsforeninger, når foreningen investerer i unoterede  

 fordringer på koncernforbundne selskaber.
Disse forslag har ikke  

 provenumæssig betydning.
Samlet set skønnes forslagene vedr.  

 skattemæssig anerkendelse af fåmandsforeninger at være i  

 provenumæssig balance.
Der er tale om såvel beskedne stramninger  

 som lettelser, der skønnes kun at ville resultere i små  

 provenuforskydninger mellem de enkelte år.
Ad B.
Kontoførende investeringsforeninger Med forslaget sigtes i det væsentlige på en  

 lovfæstelse af den praksis, der har udviklet sig i relation til  

 beskatningen af kontoførende investeringsforeninger.
Dette har ikke  

 provenumæssige konsekvenser.
Som en ændring af praksis foreslås det dog, at  

 en kontoførende investeringsforening skal bruge den  

 periodeafgrænsning, der følger af medlemmernes indkomstår,  

 når foreningen opgører medlemmernes indtægter og udgifter  

 fra foreningen.
Dette er allerede gældende ret på  

 pensionsafkastbeskatningens område.
Forslaget tjener til at sikre, at f.eks. aktieselskaber,  

 der har forskudt indkomstår, og som beskattes efter  

 realisationsprincippet, ikke vil kunne opnå en skatteudskydelse ved at  

 flytte finansielle aktiver ned i en kontoførende  

 fåmandsforening.
Forslaget skal således ses på baggrund af  

 den foreslåede mulighed for skattemæssig anerkendelse af  

 fåmandsforeninger.
På baggrund af den beskedne aktuelle  

 udbredelse af kontoførende foreninger uden for de institutionelle  

 investorers kreds og dermed på pensionsafkastbeskatningens område  

 skønnes der ikke at være nævneværdige  

 provenumæssige konsekvenser heraf.
Administrative konsekvenser for stat, amter og kommuner Gennemførelsen af dette lovforslag og forslaget om  

 kontoførende foreninger skønnes samlet at medføre  

 engangsudgifter på 1,5 mio. kr. hovedsagelig til edb-tilretning.
Økonomiske konsekvenser for erhvervslivet Dette lovforslag og forslaget om kontoførende  

 investeringsforeninger gør det lettere for såvel  

 pensionsbranchen som almindelige aktieselskaber at oprette  

 investeringsforeninger med få medlemmer og dermed udnytte ekspertise  

 hos investeringsforeningerne, som kan oparbejdes på specielle  

 investeringsområder.
Administrative konsekvenser for erhvervslivet Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har  

 vurderet, at forslaget ikke indeholder nye administrative konsekvenser for  

 erhvervslivet.
Det er derfor ikke blevet forelagt et af Økonomi- og  

 Erhvervsministeriets virksomhedspaneler.
Administrative konsekvenser for borgerne Forslaget ses ikke at indeholde konsekvenser af  

 betydning.
Miljømæssige konsekvenser Der er ingen miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Høring Følgende er bedt om deres eventuelle  

 bemærkninger til dette lovforslag og forslaget til lov om beskatning af  

 medlemmer af kontoførende investeringsforeninger: Advokatrådet,  

 Den danske Skatteborgerforening, Finansrådet, Foreningen Danske  

 Revisorer, Foreningen Registrerede Revisorer, Foreningen af Statsautoriserede  

 Revisorer, Forsikring & Pension, Frederiksberg Kommune,  

 InvesteringsForeningsRådet, Kommunernes Landsforening,  

 Københavns Kommune, Skattechefforeningen og  

 Skatterevisorforeningen.
 I bilag 1 refereres og kommenteres modtagne  

 bemærkninger, som ikke er af lovteknisk karakter.
Samlet vurdering af lovforslagets  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Samlet skønnes forslaget at være nogenlunde i  

 provenumæssig balance.
Administrative konsekvenser for stat, amter og  

 kommuner Dette lovforslag og lovforslaget om kontoførende  

 investeringsforeninger skønnes at medføre engangsudgifter  

 på 1,5 mill. kr. for Told * Skat, hovedsagelig til  

 edb-tilretning.
Økonomiske konsekvenser for  

 erhvervslivet Forslaget gør det lettere at oprette  

 investeringsforeninger med få medlemmer.
Administrative konsekvenser for erhvervslivet Ingen nye administrative konsekvenser.
 Ingen nye administrative konsekvenser.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Forslaget til stk. 7 og 8 i selskabsskattelovens  

 § 1 indeholder en præcisering af den almindelige definition  

 på en investeringsforening.
Præciseringen omfatter både bevisudstedende  

 udloddende investeringsforeninger og kontoførende  

 investeringsforeninger.
En bevisudstedende akkumulerende investeringsforening  

 er ikke omfattet af stk. 7 og 8, heller ikke, når der er tale om  

 en såkaldt PAL-forening, der er omfattet af stk. 1, nr. 6, jf.  

 stk. 1, nr. 5 a, 3-6. pkt.
Man har hidtil antaget, at de  

 kontoførende foreninger ikke var omfattet af selskabsskatteloven,  

 fordi medlemmerne fuldt ud beskattedes direkte af indkomsten fra den  

 kontoførende forening.
Efter forslaget omfattes de kontoførende  

 foreninger af § 1, stk. 1, nr. 6, i selskabsskatteloven.
Forslaget ændrer ikke ved, at det fortsat er et krav  

 til beskatning som investeringsforening, at der foreligger en  

 investeringsforening (eller specialforening) efter de almindelige  

 civilretlige regler herom.
Afdelinger af de pågældende  

 foreninger, der er omfattet af investeringsforeningsloven, behandles som  

 selvstændige investeringsforeninger.
Investeringsforeningsbegrebet kan  

 også omfatte investeringsforeninger, der civilretligt er gyldigt  

 stiftede, selvom de ikke er omfattet af investeringsforeningsloven.
Herudover kræves i det foreslåede § 1,  

 stk. 7, at antallet af medlemmer er mindst 8. Hvis medlemstallet er  

 under 8, skal der ske en effektiv markedsføring med henblik på  

 at bringe medlemstallet op.
Med udtrykket effektiv markedsføring  

 sigtes til, at der skal foregå en markedsføring, der er egnet  

 til at bringe medlemstallet op, og som under normale omstændigheder  

 også lykkes.
Jo længere tid medlemstallet har været under  

 8, jo mere øges kravene til markedsføringen.
Hvis medlemstallet  

 i flere år er under 8, er der en formodning for, at  

 markedsføringen ikke har været effektiv.
For de kontoførende investeringsforeninger og de  

 bevisudstedende udloddende investeringsforeninger, der efter de civilretlige  

 regler herom kan have under 8 medlemmer, foreslås det i stk. 8, at  

 de skatteretligt vil kunne behandles som en investeringsforening,  

 såfremt alle medlemmer er juridiske personer.
Som eksempel på  

 juridiske personer kan nævnes en pensionskasse, et  

 livsforsikringsselskab, et skattefrit almennyttigt boligselskab o.s.v.  

 Almindelige aktieselskaber vil også kunne stifte kontoførende  

 foreninger og udloddende foreninger, der er aktiebaserede.
Som eksempel  

 på en forening, der efter de almindelige civilretlige regler kan  

 nøjes med ét medlem, kan nævnes specialforeninger, der  

 efter reglerne i investeringsforeningslovgivningen kan nøjes med et  

 enkelt medlem.
Der må ikke optræde fysiske personer som  

 medlemmer, eller juridiske personer, der i kraft af de skatteretlige regler,  

 der gælder for de pågældende, kan føre til, at en  

 fysisk person, som en del af en juridisk person, beskattes direkte af  

 fortjeneste på investeringsforeningsbeviset eller udlodning fra  

 investeringsforeningen efter reglerne for fysiske personer.
Et  

 kommanditselskab eller et elselskab omfattet af selskabsskattelovens  

 § 1, stk. 1, nr. 2 e, med fysiske personer som deltagere kan for  

 eksempel ikke stifte en enmandsinvesteringsforening.
Det er ligeledes et krav, at investeringsbeviset er  

 navnenoteret.
Dette skyldes, at en række af reglerne omkring  

 fåmandsforeninger kræver, at foreningerne ved, hvem medlemmerne  

 er.
 Specielt for udloddende investeringsforeninger, der ikke  

 er aktiebaserede, foreslås noget særligt ifølge tredje  

 punktum.
De må ikke have almindelige aktieselskaber som  

 medlemmer, der ikke samtidig er omfattet af pensionsafkastbeskatningslovens  

 regler, eller bruger lagerprincippet på sine obligationer.
De skal  

 bruge lagerprincippet på alle deres obligationer, både på  

 dem i danske kroner og dem i fremmed valuta. (Selskaber, der kun bruger  

 lagerprincippet på den ene af de to typer obligationer, kan godt  

 forekomme, jf. kursgevinstlovens § 25, stk. 2).
Udloddende aktiebaserede investeringsforeninger er  

 defineret i aktieavancebeskatningslovens § 2 d som selskaber, der kun  

 må investere i normale aktier.
Der gælder dog den undtagelse, at  

 de må anbringe op til 25 pct. af deres øvrige aktiver i  

 kontanter (herunder bankbog på anfordring) og finansielle  

 instrumenter.
 Det er efter forslaget i 2. pkt. ikke muligt for en  

 investeringsforening at være medlem af en bevisudstedende udloddende  

 eller en kontoførende fåmandsinvesteringsforening, medmindre  

 investeringsforeningen beskattes som en bevisudstedende akkumulerende  

 forening.
 Hvis en bevisudstedende udloddende aktiebaseret  

 investeringsforening kunne stifte en anden udloddende investeringsforening,  

 kunne 25 pct. grænsen for aktiebaserede foreningers anbringelser i  

 kontanter og kurssikringsinstrumenter omgås, fordi der både ville  

 være en 25 procents grænse i moderforeningen og i  

 datterforeningen.
 Kontoførende foreninger kunne uden  

 tilstrækkelig grund kombinere den omfattende gennemsigtighed i den  

 kontoførende forening med fordelen ved 25 pct. grænsen i en  

 udloddende aktiebaseret forening, der reelt er begrundet med, at beskatningen  

 er mindre gennemsigtig her end ved kontoførende foreninger.
25 procents grænsen har følgende baggrund:  

 Bevisudstedende udloddende foreninger deles op i aktiebaserede foreninger og  

 andre foreninger.
Fortjenesten ved afståelse af beviser i aktiebaserede  

 foreninger beskattes ligesom fortjeneste på aktier.
I andre foreninger  

 beskattes fortjenesten ligesom renter o. lign.
Aktiebaserede  

 investeringsforeninger må anbringe op til 25 pct. af deres  

 øvrige aktiver i kontanter (herunder bankbog på anfordring) og  

 finansielle instrumenter, selvom fortjenesten på  

 investeringsforeningsbeviserne kun beskattes som aktieindkomst.
Det er en  

 fordel, som foreningerne har, fordi det ikke er muligt at splitte  

 fortjenesten ved salg af investeringsforeningsbeviset op i en del, der  

 hidrører fra aktier, og i en del, der hidrører fra andet.  

 Avanceskatten er et enten-eller.
Enten beskatning som aktieindkomst eller  

 beskatning som kapitalindkomst.
Udloddende foreninger kunne også skabe sig en  

 urimelig kredit med afvikling af skat, hvis de egentlige afkastbærende  

 aktiver kunne lægges ind i det sidste af en kæde af udloddende  

 investeringsforeninger, der alle først er forpligtet til at udlodde  

 året efter, at de hver for sig har oppebåret deres indkomst.
Den  

 tidsmæssige forskydning gælder også, når en  

 investeringsforenings indkomst består af udbytte fra en anden  

 forening.
Investeringsforeningen med ned til ét medlem kan  

 enten være udloddende eller kontoførende.
Det afhænger af,  

 om den opfylder kravene i skattelovgivningen til de forskellige typer.
 Medlemmer af investeringsforeninger, der ikke opfylder  

 kravene til medlemstal, eller hvori et eller fleres medlemmer ikke opfylder  

 betingelserne for at være medlem af en fåmandsforening, beskattes  

 efter reglerne for medlemmer af interessentskaber. (Efter  

 omstændighederne vil medlemmer af en udloddende forening skulle  

 beskattes som medlemmer af akkumulerende forening).
Som anført foran omfatter forslaget ikke de  

 akkumulerende foreninger.
For disse foreninger er den eneste  

 begrænsning, der gælder, at de i civilretlig henseende skal  

 være gyldigt stiftede.
Hvor mange medlemmer, der kræves til  

 dette, er ikke reguleret i lovgivningen, bortset fra, hvad der anføres  

 i lov om investeringsforeninger og specialforeninger, hvorefter  

 specialforeninger godt må nøjes med et enkelt medlem.
Baggrunden  

 herfor er, at da bevisudstedende akkumulerende foreninger   bortset fra de  

 såkaldte PAL-foreninger - beskattes som aktieselskaber, er en  

 særlig regulering af kravene til medlemstallet ikke fundet  

 nødvendig.
De såkaldte PAL-foreninger er skattefri, men  

 medlemmerne beskattes af afkastet af investeringsbeviserne efter et  

 lagerprincip, hvorfor det heller ikke for disse foreninger er fundet  

 nødvendigt med en særlig regulering af kravene for  

 medlemsstallet.
Til nr. 2 Forslaget er redaktionelt.
Det er en følge af  

 forslaget under § 2, nr. 10, hvorefter ligningslovens § 16 C,  

 stk. 4, 1. pkt., bl.a. deles op i to punktummer, og der indsættes  

 et ekstra punktum imellem disse.
Til nr. 3 Livsforsikringsselskabers fradrag for hensættelser  

 begrænses efter gældende ret af deres ubeskattede aktiegevinster  

 o. lign.
Der foreslås en præcisering, hvorefter det er uden  

 betydning, om aktierne ejes direkte eller indirekte igennem en  

 kontoførende investeringsforening.
Det er en konsekvens af, at det i  

 forslaget til lov om beskatning af medlemmer af kontoførende  

 foreninger er tydeliggjort, at en kontoførende forening er en forening  

 med selvstændig skattemæssig eksistens.
Til § 2 Til nr. 1 Ifølge ligningslovens § 2 skal bl.a. en  

 juridisk person, der kontrollerer eller kontrolleres af en handelspartner  

 eller er koncernforbundet med denne, ved opgørelsen af den  

 skattepligtige indkomst anvende priser og vilkår i overensstemmelse  

 med, hvad der kunne være opnået ved aftale mellem  

 uafhængige parter.
En udloddende investeringsforening opgør ikke en  

 skattepligtig indkomst, men en udlodningspligtig indkomst.
Det søges  

 tydeliggjort i teksten, at for udloddende investeringsforeninger skal  

 uafhængige priser og vilkår anvendes ved opgørelsen af den  

 udlodningspligtige indkomst.
Til nr. 2 Forslaget er redaktionelt.
Det er en følge af  

 forslaget under nr. 10, hvorefter ligningslovens § 16 C, stk. 4, 1.  

 pkt. deles op i to punktummer, og der indsættes et ekstra punktum  

 imellem disse.
Til nr. 3 Ved udbetaling af udbytte fra udlandet tilbageholder  

 udenlandske skattemyndigheder ofte for meget udbytteskat, der siden  

 udbetales, når der er dokumentation for, at modtageren er undergivet  

 beskatning her i landet.
Den udenlandske udbytteskat tilbagebetales til den  

 faktiske ejer af aktierne her i landet.
Ved afgørelsen af, hvem der er  

 den faktiske ejer, er det i praksis ofte de udenlandske regler, der styrer,  

 om det er en forening eller dens medlemmer, der efter de udenlandske  

 skattemyndigheders opfattelse er berettiget til at tilbagesøge  

 udbytteskatten fra udlandet.
 Når en forening kun har få medlemmer, vil det  

 kunne forekomme, at de udenlandske skattemyndigheder betragter de enkelte  

 medlemmer som de rette ejere af de udenlandske aktier, således, at det  

 kun er de enkelte ejere, der kan tilbagesøge, mens  

 investeringsforeningen ikke kan.
De beløb, som de enkelte medlemmer af foreningen  

 således tilbagesøger uden om foreningen, er ikke udloddet til  

 medlemmet af foreningen.
Tværtimod er det de udenlandske  

 skattemyndigheder, der afgør, om beløbene alene tilfalder de  

 enkelte medlemmer af foreningen.
Der opstår således næppe  

 skattepligt efter § 16 A, stk. 1, i den gældende  

 ligningslov.
 For at afskære enhver tvivl, der måtte kunne  

 opstå om den skattemæssige behandling af den udbytteskat, der  

 søges tilbage fra udlandet uden om foreningen, foreslås, at den  

 beskattes som udbytte for modtageren.
 Lovforslagets § 7, nr. 1, behandler det tilsvarende  

 problem i relation til pensionsafkastbeskatningen.
Den problemstilling, der søges løst ved  

 forslaget, er alene knyttet til modtagelse af udbytter fra udlandet.  

 Problemstillingen opstår ikke, når foreningen modtager danske  

 udbytter.
Efter danske regler vil det altid være den  

 skattemæssigt anerkendte forening, der er den rette ejer, ikke den  

 enkelte udbyttemodtager.
Forslaget gælder ikke udbytteskat, der evt.  

 tilbagebetales uden om en kontoførende investeringsforening.
Det  

 skyldes at medlemmerne af en kontoførende forening i forvejen skal  

 selvangive de bruttoudbytter, der oppebæres af foreningen, uden fradrag  

 af skat.
Tilbagebetalingen er derfor uden betydning for den skattepligtige  

 indkomst.
Til nr. 4 Det foreslås, at gevinsten ved afståelse af  

 investeringsbeviser til den udstedende investeringsforening altid  

 avancebeskattes.
Efter de almindelige regler i ligningslovens § 16 B  

 beskattes afståelse af aktier til det udstedende selskab som udbytte,  

 d.v.s. at hele afståelsessummen beskattes.
Der opgøres  

 altså ikke en skattepligtig avance bestående af forskellen mellem  

 afståelsessum og anskaffelsessum.
Ligningsmyndighederne kan imidlertid  

 give dispensation, således at afståelsen beskattes som gevinst og  

 ikke som udbytte.
Denne regel findes i ligningslovens § 16 B,  

 stk. 2. Dispensation gives, når afståelsen antages at  

 være båret af andre hensyn end ønsket om at omgå  

 udbyttebeskatning ved tilbagesalg til det udstedende selskab, hvor  

 aktionæren får midler ud af selskabet, samtidig med at  

 indflydelsen bevares.
Køb og salg af investeringsbeviser formidles af  

 bankerne.
Såfremt der på en handelsdag er færre  

 købere end sælgere, tilbagesælger banken de overskydende  

 beviser til foreningen, ved at foreningen indløser beviserne.
Denne  

 afståelse skal i princippet beskattes som udbytte.
D.v.s. at hele  

 afståelsessummen beskattes.
Men da afståelsen ikke skyldes et  

 ønske om at omgå udbyttebeskatningen, gives der dispensation for  

 beskatningen, således at det i stedet er gevinsten, der beskattes.
 Der ses ikke at være generelle betænkeligheder  

 ved altid at lade tilbagesalg til investeringsforeningen beskatte som  

 gevinst, og det foreslås derfor, at der altid skal ske avancebeskatning  

 af gevinsten uden at det er nødvendigt at tage omvejen omkring en  

 dispensation.
Til nr. 5 Forslaget tydeliggør, at en udloddende  

 investeringsforening, der ophører, skal opgøre en  

 minimumsudlodning i ophørsåret.
Forslaget gælder ikke bare  

 regulært ophør, men også de tilfælde, hvor  

 investeringsforeningen skifter skattemæssig status fra f.eks. en  

 udloddende investeringsforening til et interessentskab.
Forslaget  

 hænger sammen med forslaget under § 3, nr. 7 til hvis  

 bemærkninger, der henvises.
Til nr. 6 Ligningslovens § 16 C indeholder bl.a. en række  

 bestemmelser om udlodningsforpligtelserne i udloddende  

 investeringsforeninger.
Udlodningsforpligtelserne skal sikre, at al  

 skattepligtig indkomst udloddes, således at den kan beskattes hos  

 medlemmet.
Det er nemlig kun den udloddede indkomst, der beskattes.  

 Investeringsforeningen selv er skattefri.
Det foreslås, at stramme udlodningsforpligtelserne  

 op på ganske enkelte punkter.
Der foreslås en udtrykkelig  

 bestemmelse om, at indtægter fra løbende ydelser skal udloddes  

 på linje med renteindtægter.
Det er endvidere i et vist omfang muligt for  

 investeringsforeninger at udlåne værdipapirer.
Indtægterne  

 fra disse udlån kan ikke altid klassificeres som renter, men bør  

 også beskattes.
Det foreslås derfor at indføre pligt til  

 at udlodde indtægter fra udlån af værdipapirer.
Efter personskattelovens regler kan løbende ydelser  

 og indtægt fra udlån af værdipapirer aldrig være  

 aktieindkomst, men henføres til personlig indkomst.
De udloddede  

 gevinster fra løbende ydelser og udlån af værdipapirer vil  

 dog efter forslaget skulle beskattes som kapitalindkomst.
Der er nemlig ikke  

 efter gældende regler nogen del af udlodningen fra en  

 investeringsforening, der beskattes som personlig indkomst hos det  

 almindelige medlem.
Til nr. 7 og 9 En udloddende forening skal efter ligningslovens § 16  

 A udlodde indtjente udbytter.
Da den udloddende forening ikke betaler dansk  

 skat, skal der ikke ske indeholdelse af dansk udbytteskat ved udbetaling af  

 udbytte til foreningen.
Derimod sker der undertiden indeholdelse af  

 udenlandsk udbytteskat.
I den administrative praksis, der har dannet sig  

 på området, har man - uanset formuleringen af lovteksten -  

 accepteret, at udlodningsforpligtelsen i første omgang kun omfatter  

 udbyttet efter fradrag af udenlandsk indeholdt udbytteskat.
Når den  

 udenlandske udbytteskat evt. senere tilbagesøges, skal den dog  

 også udloddes.
Praksis skyldes, at det tager tid at tilbagesøge  

 de udenlandske udbytteskatter.
Det foreslås at lovfæste praksis  

 således, at udlodningsforpligtelsen kun omfatter udbyttet efter fradrag  

 af udenlandsk indeholdt udbytteskat.
Forslaget stilles, selvom en skatteyder,  

 der ejer de pågældende aktier i direkte eje, skal selvangive hele  

 bruttoudbyttet uden fradrag af udenlandsk udbytteskat.
Hvis foreningen senere  

 tilbagesøger udbytteskatten, skal den lægges til de  

 udlodningspligtige beløb.
En skatteyder, der ejer udenlandske aktier i direkte eje,  

 vil undertiden kunne få fradrag for den udenlandske udbytteskat i sin  

 danske skat efter reglerne i ligningslovens § 33. Hvis aktierne ejes  

 igennem en udloddende investeringsforening, vil det ikke være muligt at  

 bruge ligningslovens § 33. Den skat, der pålignes i udlandet,  

 pålignes investeringsforeningen, der er en anden juridisk person end  

 medlemmet.
Investeringsforeningen betaler ikke dansk skat.
Det foreslås  

 der ikke ændringer i.
Den udloddende forening har i forvejen efter  

 forslaget fradrag for udbytteskat ved opgørelsen af  

 udlodningsforpligtelsen.
Udlån af værdipapirer sker gerne mod, at  

 afkastet fra det udlånte viderebetales til udlåneren.
Herudover  

 kan der betales et ekstra vederlag.
Hvis det viderebetalte afkast af det  

 udlånte er aktieudbytte, skal det principielt udloddes som  

 aktieudbytte.
Hvis praksis derfor udvikler sig således, at det  

 viderebetalte afkast kan behandles som aktieindkomst efter personskattelovens  

 regler skal det udloddes som aktieindkomst.
Hvis praksis behandler  

 beløbet som personlig indkomst eller kapitalindkomst, skal det  

 udloddes som kapitalindkomst.
Det ekstra vederlag er omfattet af  

 ændringen under nr. 4 om vederlag for udlån.
Til nr. 8 Gevinst på gæld er indkomst efter  

 pensionsafkastbeskatningsloven.
Gevinst på gæld er ligeledes  

 skattepligtig indkomst for selskaber efter reglerne i kursgevinstloven.
I  

 investeringssammenhæng vil den også ofte kunne være  

 skattepligtig for personer.
Gevinst på gæld forekommer ikke i  

 normalt drevne investeringsforeninger.
For at sikre at skattepligten ikke  

 omgås ved hjælp af en udloddende  

 fåmandsinvesteringsforening foreslås, at gevinst på  

 gæld skal udloddes og beskattes hos både selskaber og  

 personer.
Til nr. 10 En udloddende investeringsforenings pligt til at udlodde  

 nedsættes efter gældende regler med visse tab.
Hvilke  

 afgrænses af lovgivningen ud fra en vurdering af, om et tab er  

 fradragsberettiget for alle, der kan tænkes at være medlem af  

 foreningen.
I så fald er det forsvarligt at tillade, at det  

 pågældende tab fradrages.
Tab på fordringer i fremmed  

 valuta kan almindeligvis fradrages, og efter gældende regler vil  

 sådanne tab derfor kunne nedsætte udlodningsforpligtelsen.  

 Indførelsen af fåmandsforeninger betyder, at reglerne fremover  

 skal tage højde for forhold, der kan forekomme i koncernforbundne  

 selskaber.
Medlemmet kan nemlig være koncernforbundet med de selskaber,  

 som investeringsforeningen investerer i.
Kursgevinstlovens § 4  

 indeholder en regel der udelukker fradrag for tab på ikke  

 børsnoterede fordringer på koncernforbundne selskaber.
Det  

 foreslås derfor, at sådanne tab heller ikke skal kunne  

 nedsætte udlodningsforpligtelsen. 2. punktum i den foreslåede  

 tekst er blot en gentagelse af de hidtil gældende regler, som af hensyn  

 til læsevenligheden er skilt ud i et punktum for sig.
Til nr. 11 Den foreslåede ændring er rent redaktionel.  

 Det er en konsekvensrettelse som følge af forslaget under nr. 10,  

 hvorefter ligningslovens § 16 C, stk. 4, 1. pkt., bl.a. deles op i  

 to punktummer, og der indsættes et ekstra punktum imellem disse.
Til nr. 12 Forslaget vedrører den såkaldte  

 udlodningsregulering.
Det foreslås, at den ikke skal gælde for  

 tab i fåmandsforeninger.
En udloddende forening skal føre et  

 udlodningsregnskab over det, den er pligtig at udlodde.
Såvel ved  

 udtræden af medlemmer (indløsning af andele) som ved  

 indtræden af nye medlemmer (udstedelse af nye andele) gælder  

 særlige regler om dette regnskab.
Indløsning medfører, at de andele, som  

 foreningen indfrier, ophører.
Der bliver altså færre  

 andele i foreningen.
Ved indløsning tager den, der bliver  

 indløst, sin andel af indtjeningen i foreningen med sig.
Foreningen  

 betaler nemlig værdien af andelen til den, der bliver indløst.  

 (Værdien er direkte afhængig af indtjeningen).  

 Indløsningen er en afståelse, der beskattes efter reglerne om  

 afståelse af investeringsforeningsbeviserne.
Indløsningen  

 medfører, at de udlodningspligtige gevinster ifølge foreningens  

 regnskab nedsættes forholdsmæssigt.
Regnskabet skal vise, hvad  

 foreningen skal udlodde til de tilbageblevne medlemmer.
Omvendt gælder ved udstedelse af nye andele.
De nye  

 medlemmer indbetaler et ekstrabeløb svarende til indtjeningen i  

 foreningen.
Har foreningen haft overskud, forøger det foreningens  

 udlodningsforpligtelse.
Den forøges kun forholdsmæssigt.
Har  

 foreningen haft tab, forøges det fremførselsberettigede tab,  

 men kun forholdsmæssigt således at der skal udloddes samtidigt  

 til nye og gamle medlemmer.
Den forholdsmæssige forøgelse  

 (udlodningsreguleringen) betyder, at udlodningen til de medlemmer, der  

 hverken indtræder eller udtræder, er upåvirket af  

 indløsning og udstedelse af nye andele.
Det er det, der begrunder  

 udlodningsreguleringen.
Udlodningsreguleringen gælder ved indløsning  

 og ved udstedelse af nye andele.
Indløsning og udstedelse af nye  

 andele sker ikke blot, når personer udtræder eller  

 indtræder.
Det sker også, når en enkelt person vil  

 ændre på antallet af sine andele i foreningen.
Det betyder, at en investeringsforening, der ejes af et  

 selskabsmedlem, kan forøge sit tab i enmandsforeningen ved at lade  

 foreningen udstede nye andele til sig selv.
Selvom de nye andele ikke er  

 gratis, men udstedes til den aktuelle markedsværdi, forekommer dette  

 mindre rimeligt, og det foreslås derfor, at udlodningsreguleringen ikke  

 skal gælde tab i fåmandsforeninger.
Til § 3 Til nr. 1 Der foreslås en tydeliggørelse af, at en  

 aktiebaseret udloddende investeringsforening ikke må have  

 investeringsforeningsbeviser i en obligationsbaseret udloddende forening.  

 Virkningen af, at en aktiebaseret forening alligevel anskaffer sig  

 sådanne beviser, vil være, at fortjenesten ved salg af  

 investeringsforeningsbeviser i den aktiebaserede forening ikke længere  

 kan beskattes som aktieindkomst, men som kapitalindkomst.
Til nr. 2 Efter gældende ret kan selskaber m.v. ved  

 opgørelsen af den skattepligtige indkomst fratrække tab på  

 investeringsforeningsbeviser i udloddende foreninger, såfremt  

 foreningen udelukkende investerer i fordringer omfattet af kursgevinstloven.  

 Ellers kan tab som hovedregel ikke fradrages, jf. indledningen til  

 aktieavancebeskatningslovens § 2 d.
Tanken bag reglen er, at selskaber  

 har ret til fradrag for tab på investeringsforeningsbeviset, hvis de  

 havde tabsfradrag ved direkte eje af selskabets fordringer.
Som også  

 anført i forslaget under § 2, nr. 10, har selskaber ikke  

 tabsfradrag på fordringer på koncernforbundne selskaber, som  

 omfattes af kursgevinstlovens § 4. I konsekvens heraf foreslås  

 derfor, at selskaber heller ikke har tabsfradrag på  

 investeringsforeningsbeviser, hvis investeringsforeningen investerer i  

 sådanne fordringer.
Til nr. 3 Nogle selskaber beskattes af fortjenesten på deres  

 beholdninger af obligationer efter et rent lagerprincip.
Efter de almindelige  

 regler er det ikke muligt for de, der følger lagerprincippet, herefter  

 at overgå til et realisationsprincip.
For at undgå, at der kan ske overgang til et  

 realisationsprincip ved at investere i obligationer via en  

 investeringsforening, foreslås i disse situationer, at også  

 fortjenesten på investeringsforeningsbeviserne skal beskattes efter et  

 lagerprincip.
Bestemmelsen skal gælde, hvis enten selskabets  

 obligationer i danske kroner følger et lagerprincip eller selskabets  

 obligationer i fremmed mønt følger lagerprincippet, eller hvis  

 begge grupper følger lagerprincippet.
Til nr. 4 Den foreslåede ændring er rent  

 redaktionel.
Til nr. 5 Der foreslås en værnsregel.
Den skal sikre, at  

 fortjenester ved salg af værdipapirer som led i sælgerens  

 næringsvej ikke gøres skattefri ved hjælp af en udloddende  

 investeringsforening. (I aktieavancebeskatningslovens § 2 d er en  

 udloddende investeringsforening defineret som en forening, der er omfattet af  

 ligningslovens § 16 C, stk. 1. Denne definition gælder  

 også her) Efter gældende regler beskattes et selskab, der  

 driver næring ved salg af værdipapirer, normalt ikke af  

 fortjenesten ved salg af aktierne i et datterselskab.
De  

 pågældende aktier er ikke en del af den omsætningsformue,  

 der indgår i næringsvirksomheden.
Aktierne vil derfor kunne  

 sælges skattefrit efter tre års besiddelse.
Det betyder dog ikke,  

 at datterselskabet selv kan sælge aktier i andre selskaber skattefrit.  

 Moderselskabets næringsdrift vil nemlig smitte af på vurderingen  

 af datterselskabets køb og salg af værdipapirer, således  

 at datterselskabet også opfattes som næringsdrivende med salg af  

 værdipapirer.
Efter forslaget er fåmandsinvesteringsforeninger  

 noget nyt.
Hvis praksis omkring beskatningen af en næringsdrivendes  

 afståelse af andele i sine fåmandsinvesteringsforeninger udvikler  

 sig på samme måde som praksis vedrørende den  

 næringsdrivendes afståelse af aktier i sine datterselskaber, kan  

 man forvente, at afståelse af aktiebaserede udloddende foreninger  

 ligeledes vil kunne ske skattefrit efter tre år.
Men uden at  

 beskatningen af datterselskabets egne aktiesalg og  

 datterinvesteringsforeningens egne aktiesalg af den grund behandles ens.
Ved investeringsforeninger, der ejes af  

 næringsskattepligtige, indtræder næringsskattepligten af  

 investeringsforeningens salg, nemlig først ved udlodningen af  

 fortjenesten fra salget til medlemmet.
Udlodningen næringsbeskattes hos  

 medlemmet.
Foreningen selv bliver aldrig næringsskattepligtig.  

 Foreningens udlodningspligt er tilrettelagt efter, at den typiske ejer ikke  

 er næringsskattepligtig, og foreningen har derfor ret til at undlade at  

 udlodde gevinster ved salg efter tre år.
De gevinster, der ikke  

 udloddes, får i stedet investeringsforeningsbeviset til at stige i  

 værdi.
Hvis investeringsforeningsbeviset vurderes at være et  

 anlægsaktiv ligesom hovedaktionæraktier, kan det efter  

 gældende ret sælges uden beskatning.
For at undgå dette  

 foreslås at indføre en lagerbeskatning efter de regler, der  

 gælder for næringsdrivende, også selvom  

 investeringsforeningsbeviset måtte være et anlægsaktiv.
Til nr. 6 Forslaget til aktieavancebeskatningslovens § 9,  

 stk. 5, handler om beskatningen, når en bevisudstedende  

 akkumulerende eller udloddende investeringsforening bliver et interessentskab  

 eller en kontoførende investeringsforening, uden at foreningen  

 opløses.
En akkumulerende forening er en forening, der - med  

 selskabsskattelovens § 1, stk. 1, nr. 5 a,s ord - udsteder  

 omsættelige beviser for medlemmernes indskud, uden at være en  

 udloddende forening.
 Forslaget til aktieavancebeskatningslovens § 9,  

 stk. 6, handler om beskatningen, når en investeringsforening, der  

 hidtil er blevet set bort fra, skifter skattemæssig status,  

 således at medlemmerne ikke længere skal beskattes som deltagere  

 i et interessentskab, men fremover skal beskattes som medlemmer af en  

 bevisudstedende akkumulerende forening.
 Forslaget til aktieavancebeskatningslovens § 9,  

 stk. 7, handler om samme situation, blot således at deltagerne  

 fremover skal beskattes som medlemmer af en kontoførende  

 investeringsforening eller en bevisudstedende udloddende  

 investeringsforening.
 Normalt er det således, at de pågældende  

 investeringsforeninger har flere medlemmer. § 9, stk. 5-7, skal  

 imidlertid gælde, selvom der kun er et medlem, når blot der er  

 tale om en forening, der er gyldig efter de civilretlige regler.
 Forslaget til § 9, stk. 5.
 Bestemmelsen handler som anført om beskatningen,  

 når en bevisudstedende akkumulerende eller udloddende  

 investeringsforening bliver et interessentskab eller en kontoførende  

 investeringsforening, uden at foreningen opløses.
 Det foreslås, at overgangen sidestilles med  

 ophør af foreningen og afståelse af  

 investeringsforeningsbeviset.
Akkumulerende investeringsforening Som anført foran vedrører  

 præciseringen af kravene til medlemstallet ikke de akkumulerende  

 investeringsforeninger.
Det er derfor først og fremmest overgang fra  

 en bevisudstedende akkumulerende investeringsforening til en  

 kontoførende investeringsforening, uden at foreningen opløses,  

 der bliver relevant.
Overgang fra en bevisudstedende akkumulerende  

 investeringsforening til interessentskabsbeskatning uden foreningens  

 opløsning vil dog e.o. kunne forekomme.
En akkumulerende forening   der ikke er en såkaldt  

 PAL-forening - beskattes som et aktieselskab.
Det fremgår allerede i  

 dag af selskabsskattelovens § 1, stk. 1, nr. 5 a, jf. § 5,  

 stk. 1 og 4, at overgangen betyder, at der sker beskatning af  

 urealiserede fortjenester m.v. i selve foreningen på samme måde  

 som ved ophør af et aktieselskab.
Det foreslås der ingen  

 ændringer i, men af hensyn til læseligheden gentages  

 selskabsskattelovens bestemmelse i forslaget.
 Det ligger i forslaget, at hvis den akkumulerende forening  

 fortsætter som en kontoførende forening anses denne for at have  

 erhvervet aktiverne fra den akkumulerende forening ved overgangen.
Hvis den akkumulerende forening fortsætter  

 således, at den ikke anses for at have selvstændig  

 skattemæssig eksistens, anses medlemmerne i skattemæssig  

 sammenhæng for at være direkte ejere og have erhvervet aktiverne  

 ved overgangen Det foreslås endelig, at fortjenesten på  

 investeringsforeningsbeviset beskattes hos indehaveren, som om beviset blev  

 afstået.
 Den nævnte beskatning svarer til den beskatning, som  

 sker ved opløsning af et aktieselskab.
En såkaldt PAL-forening er omfattet af  

 selskabsskattelovens § 1, stk. 1, nr. 6. Det vil i praksis sige, at  

 foreningen er skattefri.
Medlemmerne beskattes af afkastet af  

 investeringsbeviset ud fra et lagerprincip.
Udloddende investeringsforening Såvel efter forslaget som efter gældende ret  

 er en udloddende forening skattefri.
Den betaler ikke selskabsskat.
Overgang  

 fra en udloddende forening til interessentskab eller kontoførende  

 forening vil derfor heller ikke udløse selskabsskat i foreningen.
Derimod vil overgangen udløse en udlodningspligt.  

 Overgangen skal nemlig sidestilles med afståelse.
Det betyder, at en  

 evt. urealiseret avance på de aktier, der tilhører den  

 udloddende forening, skal gøres op på ved statusskiftet.
Den  

 skal i henhold til reglerne i ligningslovens § 16 C, stk. 2,  

 indgå i den afsluttende minimumsudlodning.
Overgang til interessentskab eller kontoførende  

 forening vil endvidere udløse avanceskat på  

 investeringsforeningsbeviserne.
Skatten opgøres på grundlag af  

 handelsværdien, efter at denne er nedsat med den pligtige  

 minimumsudlodning.
Kontoførende forening Hvad der skal ske, hvis en kontoførende forening  

 overgår til interessentskab, fremgår af lovforslaget  

 vedrørende beskatning af medlemmer af kontoførende foreninger.  

 I dettes § 17 foreslås, at det skattemæssige statusskift fra  

 kontoførende forening til interessentskab udløser beskatning af  

 indskud, der ikke er hævet.
 Forslaget til § 9, stk. 6 og 7.
Det vil kunne forekomme, at medlemmerne i f. eks. en  

 kontoførende forening med under 8 medlemmer, som er blandet selskaber  

 og personer, ophører med at skulle beskattes som deltagere i et  

 interessentskab, fordi personmedlemmerne udtræder.
Det vil også  

 kunne forekomme, at en forening, hvor medlemmerne efter de hidtil  

 gældende regler har skullet behandles som deltagere i et  

 interessentskab, fordi det kun har haft et enkelt eller nogle få  

 selskabsmedlemmer, som følge af forslaget skal overgå til  

 beskatning som investeringsforening.
I de pågældende situationer  

 er der ingen forandringer i, hvilke aktiver foreningen ejer før og  

 efter statusskiftet   bortset fra hvad der følger af evt.  

 realisationer for at finansiere udtræden o.l.
Det fremgår af forslaget til stk. 6 og 7, at  

 disse statusskift ikke kan sidestilles med afståelse bortset fra det  

 tilfælde, hvor den fortsættende forening er omfattet af reglerne  

 for akkumulerende investeringsforeninger.
Når statusskiftet ikke kan  

 sidestilles med afståelse, betyder det også, at den  

 fortsættende forening bruger interessenternes oprindelige  

 anskaffelsessummer.
Der succederes altså.
Den, der afstår en  

 andel i foreningen efter statusskiftet, skal bruge anskaffelsessummen fra  

 før statusskiftet, men det er foreningens karakter efter  

 statusskiftet, der afgør, hvilke regler om beskatningen af  

 fortjenesten på andelen der gælder.
Hvis foreningen i  

 skattemæssig henseende er en obligationsbaseret udloddende forening  

 efter statusskiftet, beskattes hele fortjenesten således efter  

 aktieavancebeskatningslovens § 2 d.
Overgang til en akkumulerende forening sidestilles dog  

 ifølge stk. 6 med afståelse.
Det skyldes, at  

 interessenterne kan have brugt realisationsprincippet.
Hvis den akkumulerende  

 forening bruger lagerprincippet, vil urealiseret tab og gevinst på  

 overgangstidspunktet aldrig komme til at indgå i en skattepligtig  

 indkomst, heller ikke selvom de aktiver, de knytter sig til, afstås.  

 Tilsvarende problemer opstår, hvis den akkumulerende forening er  

 skattefri.
Til § 4 Ændringen er redaktionel og er en følge af,  

 at det foreslås tydeliggjort, at ikke blot bevisudstedende udloddende  

 investeringsforeninger, men også kontoførende foreninger er  

 omfattet af selskabsskattelovens § 1, stk. 1, nr. 6.
Til § 5 Til nr. 1 Med lovforslagets § 1, nr. 1, bliver  

 kontoførende investeringsforeninger omfattet af selskabsskattelovens  

 § 1, stk. 1, nr. 6.
Med hjemmel i kildeskattelovens § 65, stk. 4, er  

 foreninger m.v. omfattet af selskabsskattelovens § 1, stk. 1, nr.  

 6, i henhold til kildeskattebekendtgørelsens § 36, stk. 1,  

 nr. 3, fritaget for udbytteskat.
Fritagelsen er betinget af, at den  

 pågældende foreningen m.v. kan fremvise et frikort, som på  

 begæring udstedes af de skatteansættende myndigheder, jf.  

 kildeskattebekendtgørelsens § 40. I konsekvens heraf skal der med  

 forslaget ikke indeholdes udbytteskat i udbytte fra danske selskaber, der  

 erhverves af kontoførende investeringsforeninger, som foreviser et  

 frikort.
Det er imidlertid muligt, at den kontoførende  

 investeringsforenings medlemmer skal betale udbytteskat af det modtagne  

 udbytte.
Det foreslås derfor, at den kontoførende forening i  

 sådanne tilfælde selv skal indeholde udbytteskat på samme  

 måde, som det er tilfældet med udloddende  

 investeringsforeninger.
 Den kontoførende forening  

 indtægtsfører udbyttet hos dens medlemmer, allerede når  

 foreningen erhverver ret til det   dvs. på tidspunktet for vedtagelsen  

 af udlodningen eller godskrivningen af udbyttet i det udloddende selskab m.v.  

 Det foreslås derfor, at udbytteskatten forfalder til betaling på  

 tidspunktet for retserhvervelsen - svarende til tidspunktet for vedtagelsen i  

 det udloddende selskab m.v.   og at reglerne i § 66 tilsvarende finder  

 anvendelse.
 Den indeholdte udbytteskat behandles som en endelig eller  

 foreløbig skat efter de almindelige regler om udbytteskat, jf.  

 kildeskattelovens § 67.
Til nr. 2 Der er tale om en konsekvensændring som følge  

 af forslaget om ophævelse af lov om beskatning af medlemmer af  

 investeringsforeninger, jf. § 20, stk. 3, i det samtidig hermed  

 fremsatte forslag til lov om beskatning af medlemmer af kontoførende  

 investeringsforeninger.
Til § 6 Der henvises til bemærkningerne til lovforslagets  

 § 3, nr. 6.
Til § 7 Til nr. 1 Det tydeliggøres, at udbetaling af udbytteskat uden  

 om en investeringsforening er afgiftspligtig indkomst for modtageren.
Det  

 sker i lighed med et tilsvarende forslag på  

 indkomstskatteområdet.
Der henvises nærmere til  

 bemærkningerne til lovforslagets § 2, nr. 3.
Til nr. 2 Efter pensionsafkastbeskatningsloven beskattes afkast og  

 gevinst og tab på de aktiver, der tilhører en  

 kontoførende investeringsforening, med 15 pct.
Beskatningen sker efter  

 et princip om gennemsigtighed.
Beskatningen sker efter lagerprincippet.
Det  

 foreslås der ingen ændringer i.
Reglerne for beskatningen har  

 hidtil været i pensionsafkastbeskatningsloven.
Forslaget til lov om  

 beskatning af medlemmer af kontoførende foreninger omfatter også  

 medlemmer, der anvender lagerprincippet.
Der er derfor ikke behov for  

 selvstændige regler i pensionsafkastbeskatningsloven.
Det  

 foreslås derfor, at man i pensionsafkastbeskatningsloven nøjes  

 med at henvise til principperne i lov om beskatning af medlemmer af  

 kontoførende foreninger.
Det betyder, at hele denne lov finder  

 anvendelse, herunder reglerne om foreningernes pligt efter § 3 til at  

 foretage en opgørelse efter de regler, der gælder for  

 pensionsafkastbeskattede.
Til § 8 Til nr. 1 Der er tale om en præcisering af den gældende  

 indberetningspligt for kontoførende investeringsforeninger.
 Indberetningsordningen indebærer, at oplysninger,  

 der er relevante for skatteansættelsen af det enkelte medlem,  

 indberettes af foreningen til ToldSkat, således at oplysningerne kan  

 fortrykkes på det enkelte medlems selvangivelse og indgå i  

 grundlaget for skattemyndighedens kontrol af medlemmets selvangivelse.
 De nærmere krav til indberetninger fra foreningerne  

 vil blive fastsat administrativt efter forudgående høring af  

 InvesteringsForeningsRådet.
Til nr. 2 Efter de foreslåede regler for kontoførende  

 investeringsforeninger skal der ved opgørelsen af tilskrivninger  

 på eller hævninger af indskud i en sådan forening tages  

 hensyn til, hvilke skattemæssige principper det enkelte medlem  

 anvender.
Disse oplysninger skal foreningen efter forslaget have af det  

 enkelte medlem.
 Det nærmere indhold af disse oplysninger må  

 aftales mellem investeringsforeningen og det enkelte medlem på baggrund  

 af de krav, som skattemyndighederne stiller til indberetninger fra  

 foreningerne.
Til nr. 3 Forslaget er af redaktionel karakter og en følge af  

 forslaget under nr. 2.
Til § 9 Til stk. 1 Det foreslås   i overensstemmelse med de ved  

 høring over lovforslaget fremsatte ønsker, jf. bilag 1 - at  

 loven med enkelte undtagelser skal have virkning fra og med  

 indkomståret 2003. Det betyder, at fåmandsforeninger først  

 kan oprettes fra dette år.
De præciseringer og stramninger i de gældende  

 regler, der foreslås i forbindelse med den foreslåede  

 skattemæssige anerkendelse af fåmandsforeninger, vedrører  

 med enkelte undtagelser, jf. nedenfor, alene fåmandsforeninger eller  

 medlemmer af fåmandsforeninger.
De nævnte præciseringer og  

 stramninger indeholder således ikke skærpelser af de  

 gældende regler for ikke-fåmandsforeninger eller medlemmer af  

 ikke-fåmandsforeninger, men alene en formindskelse af fordelen ved den  

 skattemæssige anerkendelse af fåmandsforeninger.
Til stk. 2 § 2, nr. 6-12, vedrører forskellige  

 opstramninger af den udloddende investeringsforenings pligt til at udlodde.  

 Det foreslås i stk. 2, at disse opstramninger skal have virkning  

 for udlodningerne fra foreningen i år 2004. Udlodningerne i år  

 2004 er udlodning af foreningens indtjening i år 2003.
Til stk. 3 Forslaget om nyaffattelse af stk. 5 i  

 aktieavancebeskatningslovens § 2 d, tilsigter at undgå, at et  

 selskab kan gå fra lagerprincippet til et realisationsprincip ved at  

 overføre obligationerne til en investeringsforening, jf.  

 bemærkningerne til lovforslagets § 3, nr. 3.
 Investeringsbeviser i udloddende fåmandsforeninger  

 er noget nyt, idet fåmandsinvesteringsforeninger først kan  

 oprettes fra og med indkomståret 2003, jf. bemærkningerne til  

 stk. 1. Det foreslås derfor, at bestemmelsen, for så vidt  

 angår fortjeneste eller tab på investeringsbeviser i udloddende  

 fåmandsinvesteringsforeninger, skal have virkning fra og med  

 indkomståret 2003.
Bestemmelsen kan betyde, at investeringsbeviser beskattes  

 efter lagerprincippet i stedet for realisationsprincippet, fordi foreningen  

 investerer i aktiver, der, hvis de havde været direkte ejet af  

 medlemmet, skulle have været beskattet efter lagerprincippet.
Dette kan  

 alt efter omstændighederne være en fordel eller en ulempe.
Det  

 foreslås derfor, at indehavere af investeringsbeviser i udloddende  

 investeringsforeninger, der ikke er fåmandsforeninger, kan vælge,  

 at bestemmelsen først skal have virkning fra og med indkomståret  

 2004.
Overgangen fra realisationsprincippet til lagerprincippet  

 sker, jf. bestemmelsens sidste pkt., efter reglerne i  

 aktieavancebeskatningslovens § 3, stk. 4. Det vil sige, at  

 anskaffelsessummen skal bruges som primoværdi.
Ellers ville  

 værditilvæksten fra anskaffelsestidspunktet indtil de nye regler  

 træder i kraft blive unddraget beskatning.
Et evt. tab i samme tidsrum  

 ville ikke kunne udnyttes.
Til stk. 4 Forslaget om et nyt stk. 6 i  

 aktieavancebeskatningslovens § 3 om, at alle  

 investeringsforeningsbeviser, der besiddes af en næringsdrivende, skal  

 lagerbeskattes, er en værnsregel, der skal sikre, at fortjenester ved  

 salg af værdipapirer som led i sælgerens næringsvej ikke  

 gøres skattefri ved hjælp af en udloddende investeringsforening,  

 jf. bemærkningerne til lovforslagets § 3, nr. 5.
 Investeringsbeviser i udloddende fåmandsforeninger  

 er noget nyt, idet fåmandsinvesteringsforeninger først kan  

 oprettes fra og med indkomståret 2003, jf. bemærkningerne til  

 stk. 1. Det foreslås derfor, at bestemmelsen, for så vidt  

 angår fortjeneste eller tab på investeringsbeviser i udloddende  

 fåmandsinvesteringsforeninger, skal have virkning fra og med  

 indkomståret 2003.
En gennemførelse af forslaget kan betyde, at nogle  

 næringsaktier, der hidtil har været behandlet efter  

 realisationsprincippet, skal overgå til lagerprincippet.
Dette kan alt  

 efter omstændighederne være en fordel eller en ulempe.
Det  

 foreslås derfor, at indehavere af investeringsbeviser i udloddende  

 investeringsforeninger, der ikke er fåmandsforeninger, kan vælge,  

 at bestemmelsen først skal have virkning fra og med indkomståret  

 2004.
Overgangen fra realisationsprincippet til lagerprincippet  

 sker, jf. bestemmelsens sidste pkt., efter reglerne i  

 aktieavancebeskatningslovens § 3, stk. 4. Det vil sige, at  

 anskaffelsessummen skal bruges som primoværdi.
Ellers ville  

 værditilvæksten fra anskaffelsestidspunktet indtil de nye regler  

 træder i kraft blive unddraget beskatning.
Et evt. tab i samme tidsrum  

 ville ikke kunne udnyttes.
Til stk. 5 Det foreslås   af rent praktiske grunde   at  

 bestemmelsen i kildeskattelovens § 65, stk. 3, om at  

 kontoførende investeringsforeninger skal indeholde udbytteskat,  

 først skal have virkning fra og med det regnskabsår i  

 foreningen, der begynder i 2004.
Et ikrafttrædelsesproblem er ikke behandlet i  

 ikrafttrædelsesbestemmelserne, men skal løses på basis af  

 forslaget til § 3, nr. 6. Det fremgår af bemærkningerne til  

 § 3, nr. 6, at i tilfælde hvor en forenings medlemmer hidtil har  

 skullet beskattes efter interessentskabsreglerne, fordi de ikke opfylder  

 kravet til medlemstal og medlemssammensætning, men derefter  

 overgår til beskatning som investeringsforening, udløser  

 overgangen ikke beskatning, bortset fra hvis den fortsættende forening  

 er omfattet af selskabsskattelovens § 1, stk. 1, nr. 5 a.
Dette  

 gælder også, hvis overgangen sker i forbindelse med  

 ikrafttrædelsen af nærværende forslag.
Hvis den  

 fortsættende forening er omfattet af selskabsskattelovens § 1,  

 stk. 1, nr. 5 a, sker den afsluttende avancebeskatning hos deltagere med  

 kalenderåret som indkomstår i 2003 og ikke i 2002.
Bilag 1 Organisation Bemærkninger Kommentar Advokatrådet Har ikke bemærkninger til de to lovudkast.
Finansrådet Finansrådet kan støtte, at den gældende lovgivning om  

 beskatning af medlemmer af kontoførende investeringsforeninger  

 revideres og finder det positivt, at man nu skattemæssigt åbner  

 mulighed for investeringsforeninger med ned til ét medlem -  

 fåmandsforeninger.
Finansrådet lægger vægt på,  

 at de to forslag fremsættes og vedtages samlet.
Finansrådet finder, at muligheden for forvaltning af investeringer  

 via investeringsforeninger med ned til ét medlem også bør  

 være en mulighed for fysiske personer.
Finansrådet mener ikke, at  

 der er nogen skattemæssig begrundelse for ikke at tillade fysiske  

 personer som medlemmer af fåmandsforeninger.
Som det fremgår af de almindelige bemærkninger, afsnit 1, er  

 der en skattemæssig begrundelse for, at fysiske personer ikke med  

 skattemæssig virkning skal kunne stifte eller være medlem af en  

 investeringsforening med kun ét eller meget få medlemmer.
Det  

 hænger sammen med, at der aldrig er udlodningspligt for fortjenester  

 på aktier, der sælges af en udloddende investeringsforening efter  

 tre års ejerskab, selv om tilsvarende fortjenester på aktier hos  

 en fysisk person skal beskattes, når personens beholdning af  

 børsnoterede aktier overstiger den såkaldte 100.000 kr.s  

 grænse.
Finansrådet er opmærksom på, at en så stram  

 tidsplan som foreslået nedenfor ikke giver ministeriet meget tid til at  

 overveje forslaget om, at fysiske personer skal kunne være medlem af  

 fåmandsforeninger.
Da dette ikke bør bremse en  

 skattemæssig anerkendelse af fåmandsforeninger   eller  

 revideringen af reglerne om kontoførende investeringsforeninger  

 foreslår Finansrådet, at de to lovudkast fremsættes i deres  

 nuværende form, og at skattereglerne for fåmandsforeninger  

 så efterfølgende udvides til også at gælde  

 foreninger med fysiske personer som medlemmer.
Bemærkningerne til  

 lovudkastet vedrørende fåmandsforeninger kunne indeholde en  

 bemærkning om, at muligheden for udvidelse af medlemskredsen i  

 fåmandsforeninger overvejes, således at de eventuelt også  

 kommer til at omfatte fysiske personer.
Som ovenfor nævnt er der en skattemæssig begrundelse for, at  

 fysiske personer ikke kan være stiftere eller medlemmer af  

 fåmandsforeninger.
Der findes derfor ikke grundlag for at overveje en  

 udvidelse af medlemskredsen til også at omfatte fysiske personer.
 Af ikrafttrædelsesbestemmelserne i de to lovudkast fremgår, at  

 de først skal træde i kraft 1. januar 2004. Det er  

 Finansrådets opfattelse, at de to lovudkast bør  

 fremsættes, som de foreligger, vedtages og træde i kraft hurtigst  

 muligt, f.eks. med ikrafttrædelse 1. januar 2003.
Ikrafttrædelsesbestemmelserne er ændret efter ønske fra  

 InvesteringsForeningsRådet, Finansrådet, Forsikring & Pension  

 og Foreningen af Statsautoriserede Revisorer.
Herefter skal der  

 foreslåede ændringer som hovedregel have virkning fra  

 indkomståret 2003 Foreningen Danske Revisorer Har ikke bemærkninger til de to lovudkast.
Foreningen af Statsautoriserede Revisorer FSR anser det for særdeles positivt, at der tages initiativ til en  

 skattemæssig anerkendelse af de såkaldte  

 fåmandsforeninger.
 FSR henstiller, at fremsættelsen af lovforslagene fremskyndes,  

 således at den ændrede lovgivning kan træde i kraft  

 allerede fra indkomståret 2003.
Lovforslagenes ikrafttrædelsesbestemmelser er ændret efter  

 ønske fra InvesteringsForeningsRådet, Finansrådet,  

 Forsikring & Pension og Foreningen af Statsautoriserede Revisorer.  

 Herefter skal der foreslåede ændringer som hovedregel have  

 virkning fra indkomståret 2003 En væsentlig del af investeringsforeningernes indtægter  

 hidrører fra afkast af udenlandske værdipapirer.
Efter de  

 gældende regler er udloddende investeringsforeninger og PAL-foreninger  

 skattefri af renter, udbytter og kursgevinster, jf. selskabsskattelovens  

 § 1, stk. 1, nr. 6. I praksis opnår foreningerne derfor ikke  

 lempelse for ikke-refunderbare udenlandske kuponskatter.
Efter FSRs  

 opfattelse er det ikke rimeligt, at medlemmerne af de nævnte foreninger  

 afskæres fra at opnå fuld lempelse for ikke-refunderbare  

 udenlandske kuponskatter.
I mange tilfælde vil netop dette være  

 årsag til, at investorerne fravælger investering via  

 investeringsforeninger.
FSR henstiller, at der   ligesom for medlemmer af  

 kontoførende investeringsforeninger og deltagere i puljeordninger  

 indføres lempelsesregler, så det sikres, at medlemmer af  

 udloddende investeringsforeninger og PAL-foreninger i højere grad end  

 hidtil opnår lempelse for udenlandske kuponskatter.
 FSR har, jf. ovenfor, henstillet, at fremsættelsen af lovforslagene  

 fremskyndes, således at den ændrede lovgivning kan træde i  

 kraft allerede fra og med indkomståret 2003.
I betragtning af det fremskredne tidspunkt, findes der ikke grundlag for  

 på nuværende tidspunkt at foreslå lempelsesregler, så  

 det sikres, at medlemmer af udloddende investeringsforeninger og  

 PAL-foreninger i højere grad end hidtil opnår lempelse for  

 udenlandske kuponskatter.
Men forslaget vil være i erindring ved en  

 senere lejlighed.
På det danske marked for investeringsbeviser udbydes der kun i meget  

 begrænset omfang udenlandske investeringsbeviser, i hvert fald  

 når der er tale om investering for frie midler.
Problemet er  

 ifølge FSR, at danske investorer, der anbringer formuen i udenlandske  

 investeringsinstitutter, risikerer en »brandbeskatning« som følge af,  

 at investeringen omfattet af aktieavancebeskatningslovens § 2 a  

 (»skattelybeviser«), idet de udenlandske investeringsinstitutter   ganske  

 ligesom de danske udloddende investeringsforeninger   typisk ikke betaler  

 selskabsskat (i hjemlandet).
FSR mener, at det bør være muligt at tilpasse de danske  

 skatteregler på en sådan måde, at danske investorer i en  

 betydelig højere grad end hidtil kan anbringe frie midler i andele af  

 udenlandske investeringsinstitutter.
Som minimum bør de gældende  

 regler om beskatning af udloddende investeringsforeninger »blødes« op,  

 således at man i højere grad end nu ser på det reelle,  

 nemlig om der i væsentlig grad rent faktisk sker en udlodning af det  

 forudgående års renter, udbytter m.v. eller er der tale om en  

 klar formueakkumulering.
I førstnævnte tilfælde bør  

 den udenlandske forening behandles som en dansk, udloddende  

 investeringsforening.
Det forekommer ikke muligt at administrere en ordning, der i højere  

 grad end nu ser på det reelle, nemlig om der i væsentlig grad  

 rent faktisk sker en udlodning af det forudgående års renter,  

 udbytter m.v., eller der er tale om en formueakkumulering.
I en sådan  

 ordning kunne det forekomme, at afkastet ét år skulle behandles  

 som afkast af en akkumulerende investeringsforening og et andet år som  

 afkast af en udloddende investeringsforening.
Beskatningen af investor er  

 meget forskellig, både for så vidt angår afkastet og for  

 så vidt angår gevinst eller tab på selve  

 investeringsbeviset.
 En anden mulighed er efter FSRs opfattelse, at beskatningen af  

 afkastet af de udenlandske investeringsinstitutter gøres  

 fuldstændig transparent, ligesom det kendes fra afkast af andele i de  

 kontoførende investeringsforeninger.
 Reglerne om kontoførende investeringsforeninger forudsætter,  

 at der ikke forekommer omsætning af investeringsbeviser, og de vil  

 derfor ikke kunne anvendes på afkast af bevisudstedende  

 investeringsforeninger.
Under lovforslagets almindelige bemærkninger nævnes, at  

 investeringsforeninger med ganske få medlemmer efter gældende  

 praksis ikke kan anses som selvstændige skattesubjekter.
Efter  

 FSRs opfattelse er dette ikke korrekt.
Der eksisterer i administrativ praksis usikkerhed om, hvor grænsen  

 går.
Der eksisterer en enkelt utrykt afgørelse, der ikke  

 anerkender en investeringsforening med 7 medlemmer som et selvstændigt  

 skattesubjekt, og der findes en bindende forhåndsbesked, TfS 1994.165,  

 hvorefter en forening, uanset at medlemskredsen evt. ikke ville komme til at  

 overstige 8, under de foreliggende omstændigheder kunne anses for et  

 selvstændigt skattesubjekt med karakter af en investeringsforening i  

 selskabsskattelovens forstand.
Ved stiftelsen ville foreningen dog have  

 mindst 8 medlemmer.
 FSR går ud fra, at Skatteministeriet forudsætter, at  

 eksempelvis en »enkeltmandsforening« omfattet af lov om  

 investeringsforeninger og specialforeninger ikke efter de gældende  

 regler kan henføres til beskatning efter selskabsskattelovens  

 § 1, stk. 1, nr. 6, - på trods af, at medlemmet alene  

 hæfter med sit indskud, idet foreningen (efter Skatteministeriets  

 opfattelse) ikke opfylder de krav, som skatteretten opstiller til  

 investeringsforeninger om medlemstal m.v.
 En »enkeltmandsforening« som nævnt opfylder efter Skatteministeriets  

 opfattelse ikke de skatteretlige betingelser for at være en forening og  

 blive beskattet som sådan.
Forsikring & Pension F&P har gennem længere tid anmodet skatteministeren om  

 genfremsættelse af lovforslag L 20 og 21, folketingsåret 2001-02,  

 1. samling, og er på baggrund heraf meget tilfreds med de foreliggende  

 udkast.
F&P så gerne, at lovforslagene fik et tidligere  

 ikrafttrædelsestidspunkt, men skal dog fremhæve, at F&P i det  

 hele er positiv over for forslagene.
 Lovforslagenes ikrafttrædelsesbestemmelser er ændret efter  

 ønske fra InvesteringsForeningsRådet, Finansrådet,  

 Forsikring & Pension og Foreningen af Statsautoriserede Revisorer.  

 Herefter skal der foreslåede ændringer som hovedregel have  

 virkning fra indkomståret 2003.
InvesteringsForeningsrådet IFR finder, at det er af overordentlig stor betydning, at lovforslagene  

 under ét   kan træde i kraft så hurtigt som muligt.  

 Ikrafttrædelsen bør derfor fremskyndes til indkomståret  

 2003.
 IFR henviser herved til, at en lang række institutionelle investorer  

 afventer lovændringer, der muliggør investering gennem  

 investeringsforeninger med få medlemmer.
 Lovforslagenes ikrafttrædelsesbestemmelser er ændret efter  

 ønske fra InvesteringsForeningsRådet, Finansrådet,  

 Forsikring & Pension og Foreningen af Statsautoriserede Revisorer.  

 Herefter skal der foreslåede ændringer som hovedregel have  

 virkning fra indkomståret 2003.
 Den retlige usikkerhed, der består med hensyn til allerede  

 eksisterende fåmandsforeninger, bør afklares så hurtig som  

 muligt.
Begge udkast indeholder en række tekniske, primært  

 beregningsmæssige forslag til ændringer af skattereglerne.
Disse  

 ændringer har som udgangspunkt ingen direkte betydning for de enkelte  

 borgere. Ændringerne henvender sig derimod primært til  

 investeringsforeningerne, der skal administrere skattereglerne.
Ud over de nævnte tekniske ændringer vil en  

 gennemførelse af lovforslagene medføre, at der etableres  

 mulighed for, at investeringsforeninger med få medlemmer opnår  

 skattemæssig anerkendelse på (næsten) lige for med  

 øvrige investeringsforeninger.
Desuden med fører lovforslagene,  

 at de kontoførende investeringsforeninger fremover anerkendes som  

 selvstændige skattemæssige enheder.
Disse to ændringer  

 indebærer betydelige lettelser for investeringsforeningerne, deres  

 medlemmer og skattevæsenet.
Ganske vist indebærer  

 regelsættet om fåmandsforeninger enkelte tekniske  

 skærpelser i forhold til, hvad der gælder for de »store«  

 investeringsforeninger, men efter IFRs opfattelse er der ingen tvivl  

 om, at reglerne om såvel fåmandsforeninger som de  

 kontoførende foreningers overgang til selvstændige enheder  

 samlet set må opfattes som lempelser i forhold til gældende  

 regler.
Endelig indeholder lovudkastene enkelte elementer, som isoleret set  

 må opfattes som skærpende.
IFR tænker i den forbindelse  

 på forslagene om, at de kontoførende foreninger i visse  

 tilfælde selv skal indeholde udbytteskat (§ 5, nr. 1, i  

 lovforslaget om fåmamdsforeninger) og at næringsskattepligtige i  

 alle tilfælde skal behandle investeringsbeviser efter lagerprincippet  

 (§ 3, nr. 5, i lovforslaget om fåmandsforeninger).
 IFR foreslår alternativt, at lovforslagene får virkning fra  

 2003, men at de to ovenfor nævnte elementer, som må anses for  

 skærpende, bevares med det nuværende  

 ikrafttrædelsestidspunkt (indkomståret 2004).
Københavns Kommune Københavns Kommune bemærker, at de foreslåede lovregler  

 må anses for temmelig indviklede og derfor også må antages  

 at medføre andre administrative merudgifter end de i lovforslagets  

 almindelige bemærkninger, afsnittet om administrative konsekvenser for  

 stat, amter og kommuner, nævnte 1,5 mio. kr. hovedsageligt til  

 edb-tilretning   dels som følge af merarbejde ved ligningen, dels ved  

 besvarelse af forespørgsler fra skatteydere.
Det skønnes ikke  

 muligt at foretage en vurdering af størrelsen af de forventede  

 administrative merudgifter.
 Efter forslaget vil de kontoførende investeringsforeninger blive  

 omfattet af selskabsskattelovens § 1, stk. 1, nr. 6. Det må  

 antages, at ToldSkat, Selskabsrevisionen, også efter  

 gennemførelsen af forslaget vil være lignende myndighed for  

 disse foreninger i lighed med, hvad der gælder for de øvrige  

 investeringsforeninger.
 Medlemskab af bevisudstedende udloddende fåmandsforeninger og  

 kontoførende fåmandsforeninger er forbeholdt juridiske personer.  

 Ligningen af medlemmer af disse foreninger vil derfor som hidtil ligge inden  

 for rammerne af selskabsligningsopgaven.
I dag er der ikke mange personlige medlemmer af kontoførende  

 investeringsforeninger, og det må antages, at det vil der heller ikke  

 være i fremtiden.
I det omfang, der er personlige medlemmer, vil  

 ligningen være understøttet af oplysninger, der indberettes af  

 foreningen.
Problemet med personligningen vil derfor næppe blive  

 stort.
Skattechefforeningen Har ikke bemærkninger til de to lovudkast.
Skatterevisorforeningen Har ikke bemærkninger til de to lovudkast.
Bilag 2 Lovforslaget sammenholdt med gældende lov Gældende formulering Lovforslaget § 1 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 736 af 28. august 2002, foretages  

 følgende ændringer:
 § 1. Skattepligt i henhold til denne lov påhviler her i  

 landet hjemmehørende:
 1. I § 1 indsættes som stk. 7 og  

 8:
---- 5	a)	investeringsforeninger, der udsteder omsættelige beviser  

 for medlemmernes indskud.
Udloddende investeringsforeninger, jf.  

 ligningslovens § 16 C, stk. 1, omfattes dog af nr. 6. Akkumulerende  

 investeringsforeninger omfattes af nr. 6, hvis foreningen i overensstemmelse  

 med et vedtægtsmæssigt krav herom udelukkende optager medlemmer,  

 der er skattepligtige efter pensionsafkastbeskatningslovens § 1,  

 stk. 1, medlemmer, der er skattepligtige efter  

 pensionsafkastbeskatningslovens § 1, stk. 2, i hvis  

 pensionsopsparing investeringsbeviset indlægges, andre akkumulerende  

 investeringsforeninger, der beskattes efter nr. 6, eller pengeinstitutter og  

 fondsmæglerselskaber, der er omfattet af aktieavancebeskatningslovens  

 § 3, stk. 4, for så vidt angår beskatning af  

 investeringsbeviserne.
Det er en betingelse, at udtrykket »PAL« indgår  

 i navnet på investeringsforeningen.
Skatteministeren kan  

 fastsætte yderligere betingelser vedrørende indholdet af  

 investeringsforeningens vedtægter og forretningsgange, herunder at  

 investeringsbeviserne skal registreres som fondsaktiver i  

 Værdipapircentralen, og at investeringsforeningen, hvis den bliver  

 bekendt med medlemmer, der ikke er omfattet af 3. pkt., skal kræve, at  

 disse medlemmer afhænder deres beviser i foreningen.
Told.
Og  

 Skattestyrelsen kan videregive oplysninger til investeringsforeningen om  

 medlemmer, der ikke anses for omfattet af 3. pkt., --- 6)	andre foreninger, korporationer, stiftelser, legater og selvejende  

 institutioner, jf. dog § 3, for så vidt foreningen m.v. ikke er  

 omfattet af fondsbeskatningsloven.
Skattepligten omfatter alene indtægt  

 ved erhvervsmæssig virksomhed samt fortjeneste eller tab ved  

 afhændelse, afståelse eller opgivelse af formuegoder, der har  

 eller har haft tilknytning til den erhvervsmæssige virksomhed.
Stk. 2-6. --- »Stk. 7. En bevisudstedende udloddende investeringsforening eller  

 en kontoførende investeringsforening omfattes kun af stk. 1, nr.  

 6, såfremt den har mindst 8 medlemmer, medmindre der sker en  

 effektiv markedsføring over for offentligheden eller større  

 dele heraf med henblik på at bringe antallet af medlemmer op.  

 Koncernforbundne medlemmer, jf. kursgevinstlovens § 4, regnes i denne  

 sammenhæng for et medlem.
Stk. 8. En bevisudstedende udloddende  

 investeringsforening eller en kontoførende investeringsforening med  

 mindre end 8 medlemmer, der ikke opfylder kravene i stk. 7, omfattes dog  

 af stk. 1, nr. 6, såfremt eventuelle investeringsbeviser i  

 overensstemmelse med et vedtægtsmæssigt krav herom lyder på  

 navn, og såfremt der i overensstemmelse med et  

 vedtægtsmæssigt krav herom alene optages medlemmer, der er  

 juridiske personer, og hvor ingen deltagere i de juridiske personer beskattes  

 direkte af fortjeneste på investeringsforeningsbeviset eller af  

 udlodning fra investeringsforeningen efter reglerne for fysiske personer.  

 Bevisudstedende udloddende investeringsforeninger og kontoførende  

 investeringsforeninger må ikke kunne optages som medlemmer.
I en  

 bevisudstedende udloddende forening, der omfattes af  

 aktieavancebeskatningslovens § 2 d, må ikke kunne optages  

 medlemmer, der er omfattet af nærværende lovs §§ 1 eller 2  

 eller af fondsbeskatningslovens § 1, medmindre de samtidig er beskattet  

 efter pensionsafkastbeskatningsloven, eller beskattes af fortjeneste og tab  

 på fordringer og gæld i både danske kroner og fremmed  

 valuta efter lagerprincippet i kursgevinstlovens § 33,  

 stk. 1.« § 13. --- Stk. 7. Stk. 3 finder tilsvarende anvendelse på den  

 del af udlodningerne fra udloddende investeringsforeninger, jf.  

 ligningslovens § 16 C, stk. 1, der opgøres som forskellen  

 mellem på den ene side den skattepligtige del af udlodningerne og  

 på den anden side den del af udlodningerne, som hidrører fra  

 foreningens nettoindtægter omfattet af ligningslovens § 16 C,  

 stk. 3, nr. 1-8 og 10, nedsat efter ligningslovens § 16 C,  

 stk. 4, 1. og 3. pkt., stk. 5, nr. 1 og 3, og stk. 6, jf.  

 stk. 4, 1. og 3. pkt.
Den i 1. pkt. omhandlede del af udlodningerne kan  

 dog ikke overstige den del af udlodningerne, som hidrører fra  

 foreningens indtægter omfattet af ligningslovens § 16 C,  

 stk. 3, nr. 9, nedsat efter ligningslovens § 16 C, stk. 5, nr.  

 2. Stk. 3 finder dog ikke anvendelse, hvis de beviser for indskud i  

 investeringsforeninger, udlodningerne hidrører fra, er omfattet af  

 aktieavancebeskatningslovens § 3.
2. I § 13, stk. 7, ændres (to steder)  

 »stk. 4, 1. og 3. pkt.« til: »stk. 4, 1.-3.. og 5. pkt.« --- 3. I § 13 indsættes som  

stk. 14.:
»Stk. 14. Ved opgørelsen i henhold til stk. 8 13  

 behandles aktieavancer, der oppebæres gennem en kontoførende  

 investeringsforening, ligesom aktieavancer, der oppebæres  

 direkte.« § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 791 af 17. september 2002, foretages  

 følgende ændringer:
§ 2. Skattepligtige, der 1)	kontrolleres af fysiske eller juridiske personer eller 2)	kontrollerer juridiske personer eller 3)	er koncernforbundet med en juridisk person eller 4)	har et fast driftssted beliggende i udlandet eller 5)	er en udenlandsk fysisk eller juridisk person med et fast driftssted  

 i Danmark, skal ved opgørelsen af den skattepligtige indkomst anvende priser  

 og vilkår for handelsmæssige eller økonomiske  

 transaktioner med ovennævnte fysiske og juridiske personer og faste  

 driftssteder (kontrollerede transaktioner) i overensstemmelse med, hvad der  

 kunne være opnået, hvis transaktionerne var afsluttet mellem  

 uafhængige parter.
1. I § 2, stk. 1, og to steder i  

stk. 4, ændres »den skattepligtige indkomst« til: »den  

 skatte- eller udlodningspligtige indkomst« Stk. 2-3. --- Stk. 4. Ved ændringer i ansættelsen af den  

 skattepligtige indkomst i henhold til stk. 1, kan den skattepligtige  

 undgå yderligere følgeændringer (sekundære  

 justeringer) ved at forpligte sig til betaling i overensstemmelse med de i  

 stk. 1 anvendte priser og vilkår. 1. pkt. finder alene anvendelse  

 for en kontrolleret transaktion omfattet af skattekontrollovens § 3 B,  

 såfremt den pågældende udenlandske skattemyndighed  

 foretager en beskatning, der er i overensstemmelse med de priser og  

 vilkår, der er lagt til grund ved ansættelsen af den  

 skattepligtige indkomst i henhold til stk. 1.
§ 16 A.
Ved opgørelsen af den skattepligtige  

 almindelige indkomst medregnes udbytte af aktier, andelsbeviser og lignende  

 værdipapirer, jf. dog stk. 4. --- Stk. 2-5. --- Stk. 6. Den skattefri del af udlodningerne efter stk. 5  

 opgøres som forskellen mellem på den ene side udlodningerne og  

 på den anden side den del af udlodningerne, som hidrører fra  

 investeringsforeningens nettoindtægter som nævnt i § 16 C,  

 stk. 3, nr. 1-9, nedsat efter § 16 C, stk. 4, 1. og 2. pkt.,  

 stk. 5, nr. 1 og 2, og stk. 6, jf. stk. 4, 1. og 2. pkt.
2. I § 16 A, stk. 6, ændres (to steder)  

 »stk. 4, 1. og 2. pkt.« til: »Stk. 4, 1.-4. pkt.« Stk. 7-10. ---- 3. I § 16 A indsættes som  

stk. 11:
»Stk. 11. Til udbytte medregnes udbytteskat, der  

 tilbagebetales fra udlandet, Færøerne eller Grønland  

 vedrørende aktier, der tilhører et selskab eller en  

 investeringsforening, bortset fra en kontoførende  

 investeringsforening, og som ikke tilfalder selskabet eller  

 investeringsforeningen.« § 16 B.
Afstår en aktionær eller andelshaver  

 aktier, andelsbeviser og lignende værdipapirer, herunder konvertible  

 obligationer, samt tegningsret til sådanne værdipapirer til det  

 selskab, der har udstedt de pågældende værdipapirer,  

 medregnes afståelsessummen i den pågældendes skattepligtige  

 almindelige indkomst.
Dette gælder ikke ved afståelse af aktier  

 m.v., der kun kan tilbagesælges til selskabet efter § 31,  

 stk. 2, i lov om indkomstbeskatning af aktieselskaber m.v.
Det er dog en  

 betingelse, at medarbejderaktionæren ikke er hovedaktionær i  

 selskabet efter aktieavancebeskatningslovens § 11, stk. 2-4.
Stk. 2. --- Stk. 3. Stk. 1 finder ikke anvendelse, såfremt  

 aktier m.v. afstås til et selskab i likvidation i det kalenderår,  

 hvori selskabet endeligt opløses.
4. I § 16 B, stk. 3, indsættes som 2. pkt.:  

 »Stk. 1 finder endvidere ikke anvendelse ved afståelse af  

 investeringsbeviser.« Stk. 4. ---.
§ 16 C.
Ved udloddende investeringsforeninger forstås  

 investeringsforeninger, der udsteder omsættelige beviser for  

 medlemmernes indskud, og som inden fristen for indgivelse af selvangivelse  

 for et indkomstår foretager en udlodning, der mindst skal udgøre  

 det efter stk. 2-6 opgjorte beløb (minimumsudlodningen), og som  

 ifølge deres vedtægter er forpligtet til at foretage en  

 sådan udlodning. --- Stk. 2. Minimumsudlodningen udgør summen af  

 indkomstårets indtægter og nettobeløb som nævnt i  

 stk. 3 med fradrag for tab og udgifter efter stk. 4-6.
5. I § 16 C, stk. 2, indsættes som 2. pkt.:  

 »Ved ophør af foreningens skattemæssige status som udloddende  

 forening opgøres minimumsudlodningen for tiden fra indkomstårets  

 begyndelse indtil ophørstidspunktet .« Stk. 3. I beregningen af minimumsudlodningen indgår  

 følgende indtægter:
 6. § 16 C, stk. 3, nr. 1, affattes således:
 1)	Indtjente renter fordelt over den periode, renteindtægten  

 vedrører.
»1)	Indtjente renter og løbende ydelser, begge fordelt over den  

 periode, som indtægten vedrører, samt vederlag for udlån  

 af værdipapirer.« 7. § 16 C, stk. 3, nr. 2, affattes således:
 2)	Indtjente udbytter efter § 16 A og afståelsessummer efter  

 § 16 B, som ikke omfattes af nr. 9.
»2)	Indtjente udbytter efter § 16 A fratrukket indeholdt  

 udbytteskat og tillagt tilbagebetalt udbytteskat og afståelsessummer  

 efter § 16 B samt låntagers betaling til långiver af dennes  

 manglende udbytte ved aktieudlån, i det omfang de nævnte  

 indtægter ikke er omfattet af nr. 9.« 3)	Gevinst på fordringer i fremmed valuta som omhandlet i  

 kursgevinstlovens § 16.
 4)	Gevinst på fordringer, der ikke udstedes med en  

 pålydende rente, der opfylder mindsterentekravet efter  

 kursgevinstlovens § 38, jf. § 14.
 8. I § 16 C, stk. 3, nr. 4, indsættes efter  

 »jf. § 14«: », og gevinst på gæld omfattet af  

 kursgevinstlovens § 6«.
 5)	Gevinst på finansielle kontrakter som omhandlet i  

 kursgevinstlovens §§ 29-33 fratrukket tab på finansielle  

 kontrakter efter reglerne i kursgevinstlovens § 31, stk. 2-4, og  

 § 32, stk. 2 og 3.
 6)	Gevinst ved afståelse af aktier efter  

 aktieavancebeskatningslovens § 2 fratrukket tab efter  

 aktieavancebeskatningslovens § 2, stk. 2.
 7)	Gevinst ved afståelse af aktier efter  

 aktieavancebeskatningslovens § 2 a uden særlig forhøjelse  

 efter aktieavancebeskatningslovens § 6.
 8) Gevinst efter aktieavancebeskatningslovens § 2 d, stk. 1, ved  

 afståelse af beviser for indskud i investeringsforeninger.
 9. § 16 C, stk. 3, nr. 9, affattes således:
 9)	Indtjente udbytter efter § 16 A og afståelsessummer efter  

 § 16 B, som for skattepligtige personer ville være omfattet af  

 personskattelovens § 4 a, stk. 1, nr. 1, 2, 5 eller 6.
»9)	Indtjente udbytter efter § 16 A fratrukket indeholdt  

 udbytteskat og tillagt tilbagebetalt udbytteskat og afståelsessummer  

 efter § 16 B, samt låntagers betaling til långiver af dennes  

 manglende udbytte ved aktieudlån i det omfang, hvori de nævnte  

 indtægter ville være omfattet af personskattelovens § 4 a,  

 stk. 1, nr. 1, 2, 5 eller 6, for skattepligtige personer.« 10)	Gevinst på fordringer, der udstedes med en pålydende  

 rente, der opfylder mindsterentekravet efter kursgevinstlovens § 38, jf.  

 § 14, fratrukket tab på sådanne fordringer.
Dog kan tab  

 alene fratrækkes, i det omfang tabene ikke overstiger  

 gevinsterne.
 Stk. 4. I det samlede nettobeløb efter stk. 3, nr.  

 1-8, fradrages tab på fordringer i fremmed valuta som omhandlet i  

 kursgevinstlovens § 16 samt tab ved afståelse af beviser for  

 indskud i investeringsforeninger, som for skattepligtige omfattet af  

 kildeskattelovens § 1 eller dødsboskattelovens § 1,  

 stk. 2, ville have været fradragsberettigede efter  

 aktieavancebeskatningslovens § 2 d, stk. 3. Et negativt  

 beløb opgjort efter 1. pkt. kan fradrages i indtægter efter  

 stk. 3, nr. 9. Et eventuelt overskydende negativt beløb kan  

 herefter fradrages i nettobeløb efter stk. 3, nr. 10.
 10. § 16 C, stk. 4 , 1. pkt., ophæves, og i  

 stedet indsættes:
»I det samlede nettobeløb efter stk. 3, nr. 1-8, fradrages tab  

 på fordringer i fremmed valuta som omhandlet i kursgevinstlovens  

 § 16. For investeringsforeninger omfattet af selskabsskattelovens  

 § 1, stk. 8, gælder dette dog ikke fordringer på  

 selskaber, med hvilke et medlem af foreningen er koncernforbundet, jf.  

 kursgevinstlovens § 4., når fordringen også er omfattet af  

 kursgevinstlovens § 4. Endvidere fradrages tab ved afståelse af  

 beviser for indskud i investeringsforeninger, som for skattepligtige omfattet  

 af kildeskattelovens § 1 eller dødsboskattelovens § 1,  

 stk. 2, er fradragsberettiget efter aktieavancebeskatningslovens  

 § 2 d, stk. 4.« Stk. 5. Investeringsforeningen kan ved opgørelsen af  

 minimumsudlodningen fradrage udgifter til administration, i det omfang  

 udgifterne ikke overstiger et eventuelt positivt nettobeløb opgjort  

 efter stk. 3 og 4. Fradraget efter 1. pkt. fordeles  

 forholdsmæssigt mellem positive nettobeløb opgjort efter 11. § 16 C, stk. 5, 2. pkt., affattes således:
»Fradraget efter 1. pkt. fordeles forholdsmæssigt mellem positive  

 nettobeløb opgjort efter 1)	stk. 3, nr. 1-8, nedsat efter stk. 4, 1. pkt., 1)	stk. 3, nr. 1-8, nedsat efter stk. 4, 1.-3. pkt., 2)	stk. 3, nr. 9, nedsat efter stk. 4, 2. pkt., og 2)	stk. 3, nr. 9, nedsat efter stk. 4, 4. pkt., og 3)	stk. 3, nr. 10, nedsat efter stk. 4, 3. pkt.
3)	stk. 3, nr. 10, nedsat efter stk. 4, 5. pkt.« Stk. 6-7. --- Stk. 8. Ved udstedelse af nye investeringsbeviser (emission)  

 forøges de indtægter og udgifter, jf. stk. 3-6, indtil  

 emissionstidspunktet, som skal tages i betragtning ved opgørelsen af  

 en udloddende investeringsforenings udlodningspligt efter emissionen.  

 Forøgelsen af de enkelte indtægter og udgifter sker efter  

 forholdet mellem den pålydende værdi af alle andele efter  

 emissionen og den pålydende værdi af alle andele inden  

 emissionen.
12. I § 16 C, stk. 8, indsættes som 3. og  

 4. pkt.: »Forøgelse af tab sker dog ikke, såfremt foreningen  

 er omfattet af selskabsskattelovens § 1, stk. 8, og har mindre end  

 8 medlemmer på tidspunktet, hvor tabet opstår.
Koncernforbundne  

 medlemmer, jf. kursgevinstlovens § 4, regnes i denne sammenhæng  

 for et medlem.« Stk. 9-10. --- § 3 I lov om beskatning af fortjeneste ved afståelse af aktier m.v.  

 (Aktieavancebeskatningsloven), jf. lovbekendtgørelse nr. 695 af 21.  

 august 2002, foretages følgende ændringer:
§ 2 d.
Fortjeneste ved afståelse af omsættelige  

 beviser for indskud i udloddende investeringsforeninger, jf. ligningslovens  

 § 16 C, stk. 1, medregnes ved opgørelsen af den  

 skattepligtige indkomst. 1. pkt. finder ikke anvendelse, hvis  

 investeringsforeningen ifølge sine vedtægter er forpligtet til  

 udelukkende at anbringe aktivmassen i foreningens administrationsbygning og i  

 aktier m.v. som omhandlet i denne lov, dog ikke aktier som omhandlet i  

 § 2 a og konvertible obligationer og retten til at tegne sådanne,  

 og til højst at foretage anbringelser i kontanter samt anbringelser  

 på sikret basis i aktiver som nævnt i kursgevinstlovens  

 §§ 29-33 og kontanter i tilknytning hertil inden for en samlet ramme  

 på 25 pct. af foreningens øvrige aktivmasse. --- 1. I § 2 d, stk. 1, 2. pkt., ændres  

 »§ 2 a og konvertible obligationer og retten til at tegne sådanne«  

 til: »§ 2 a, konvertible obligationer og retten til at tegne  

 sådanne eller investeringsforeningsbeviser som nævnt i 1.  

 pkt.« Stk. 2. --- 2. § 2 d, stk. 3, affattes således:
 Stk. 3. Skattepligtige efter selskabsskattelovens § 1,  

 stk. 1, nr. 1-2 d og 3 a-5 b, eller fondsbeskatningsloven kan ved  

 opgørelsen af den skattepligtige indkomst fradrage tab ved  

 afståelse af investeringsbeviser som omhandlet i stk. 1, når  

 det godtgøres, at investeringsforeningen udelukkende investerer i  

 fordringer som omhandlet i kursgevinstloven. 1. pkt. finder tilsvarende  

 anvendelse, hvor investeringsforeningen ud over at investere i fordringer har  

 anbragt en del af midlerne i aktier i det administrationsselskab, som  

 forestår investeringsforeningens administration, i foreningens  

 administrationsbygning og i finansielle kontrakter omfattet af  

 kursgevinstloven, dog forudsat at det godtgøres, at  

 investeringsforeningens anvendelse af finansielle kontrakter opfylder  

 reglerne i Finanstilsynets bekendtgørelse om investeringsforeningers  

 og specialforeningers anvendelse af afledte instrumenter.
Stk. 3. Skattepligtige efter selskabsskattelovens § 1,  

 stk. 1, nr. 1-2 d og 3 a-5 b, eller fondsbeskatningsloven kan ved  

 opgørelsen af den skattepligtige indkomst fradrage tab ved  

 afståelse af investeringsbeviser som omhandlet i stk. 1, når  

 det godtgøres, at investeringsforeningen udelukkende investerer i  

 fordringer som omhandlet i kursgevinstloven.
For investeringsforeninger  

 omfattet af selskabsskattelovens § 1, stk. 8, gælder dette  

 dog ikke fordringer på selskaber, med hvilke et medlem af foreningen er  

 koncernforbundet, jf. kursgevinstlovens § 4, når fordringen  

 også er omfattet af kursgevinstlovens § 4. 1. og 2. pkt. finder  

 tilsvarende anvendelse, hvor investeringsforeningen ud over at investere i  

 fordringer har anbragt en del af midlerne i aktier i det  

 administrationsselskab, som forestår investeringsforeningens  

 administration, i foreningens administrationsbygning og i finansielle  

 kontrakter omfattet af kursgevinstloven, dog forudsat at det  

 godtgøres, at investeringsforeningens anvendelse af finansielle  

 kontrakter opfylder reglerne i Finanstilsynets bekendtgørelse om  

 investeringsforeningers og specialforeningers anvendelse af afledte  

 instrumenter.« Stk. 4. --- 3. § 2 d, stk. 5, affattes således:
 Stk. 5. Fortjeneste og tab efter stk. 1-4 opgøres  

 efter reglerne i § 6.
»Stk. 5. Fortjeneste og tab efter stk. 1-4 opgøres  

 efter reglerne i § 6. Såfremt indehaveren af  

 investeringsforeningsbeviset anvender lagerprincippet ved opgørelse af  

 gevinst og tab på fordringer og gæld i enten danske kroner eller  

 fremmed valuta, opgøres fortjeneste og tab efter stk. 1-4  

 ligeledes efter lagerprincippet som nævnt i § 3,  

 stk. 4.« Stk. 6-7. --- § 3. Fortjeneste eller tab ved afståelse af aktier, som  

 er erhvervet som led i den skattepligtiges næringsvej, medregnes ved  

 opgørelsen af den skattepligtige almindelige indkomst.
 4. I § 3, stk. 1, udgår »almindelige«.
 Stk. 2. For de i stk. 1 nævnte aktier  

 opgøres fortjeneste eller tab som forskellen mellem  

 afståelsessummen og den del af den samlede anskaffelsessum for aktierne  

 i hvert enkelt selskab, der efter en forholdsmæssig fordeling falder  

 på de afståede aktier (realisationsprincippet). Den  

 skattepligtige kan dog i stedet én gang for alle vælge at  

 medregne urealiseret fortjeneste eller tab på beholdningen af aktier  

 til den skattepligtige indkomst (lagerprincippet). Skatteministeren  

 fastsætter de nærmere regler for opgørelsen efter 2.  

 pkt.
Stk. 3. --- Stk. 4. Såfremt den skattepligtige vælger at  

 anvende lagerprincippet, opgøres indkomstårets fortjeneste eller  

 tab som forskellen mellem aktiernes værdi ved indkomstårets  

 slutning og aktiernes værdi ved indkomstårets begyndelse.
For  

 aktier, som er erhvervet i indkomstårets løb, anvendes  

 anskaffelsessummen i stedet for aktiernes værdi ved indkomstårets  

 begyndelse.
For aktier, som er afstået i indkomstårets  

 løb, anvendes afståelsessummen i stedet for aktiernes  

 værdi ved indkomstårets slutning.
 Stk. 5. Bestemmelserne i § 6, stk. 6-8, finder  

 tilsvarende anvendelse på de her omhandlede aktier.
 5. I § 3 indsættes som stk. 6:
»Stk. 6. Såfremt den skattepligtige omfattes af  

 stk. 1, medregnes fortjeneste eller tab på alle den  

 skattepligtiges investeringsforeningsbeviser i udloddende  

 investeringsforeninger ved opgørelsen af den skattepligtige indkomst.  

 Fortjeneste eller tab medregnes efter lagerprincippet, herunder reglerne om  

 overgang fra realisationsprincippet til lagerprincippet i stk. 4.« 6. I § 9 indsættes som stk. 5-7:
»Stk. 5. I tilfælde, hvor en bevisudstedende  

 akkumulerende investeringsforening, jf. selskabsskattelovens § 1,  

 stk. 1, nr. 5 a, eller en bevisudstedende udloddende  

 investeringsforening, jf. ligningslovens § 16 C, stk. 1,  

 ændrer skattemæssig status, uden at foreningen opløses,  

 således at den fremover ikke skal beskattes som en af de to  

 nævnte foreningstyper, skal medlemmernes andele af foreningen anses for  

 afstået på ændringstidspunktet til handelsværdien.  

 For bevisudstedende udloddende foreninger opgøres handelsværdien  

 efter fradrag af mulige pligtige minimumsudlodninger.
Samtidig anses aktier,  

 der tilhører investeringsforeningen, for afstået af  

 investeringsforeningen og anskaffet af medlemmerne henholdsvis den  

 kontoførende investeringsforening til handelsværdien på  

 samme tidspunkt.
Indløsning af samtlige medlemmer sidestilles med  

 opløsning.
Stk. 6. For skattepligtige, der beskattes som deltagere i et  

 interessentskab, og som overgår til beskatning som medlemmer af en  

 bevisudstedende akkumulerende investeringsforening som nævnt i  

 selskabsskattelovens § 1, stk. 1, nr. 5a, anses overgangen som  

 afståelse af interessentskabets aktier til handelsværdien  

 på det pågældende tidspunkt.
For foreningen behandles  

 overgangen som anskaffelse.
Stk. 7. For skattepligtige, der beskattes som deltagere i et  

 interessentskab, og som overgår til beskatning som medlemmer af en  

 bevisudstedende udloddende investeringsforening eller en kontoførende  

 investeringsforening som nævnt i selskabsskattelovens § 1,  

 stk. 1, nr. 6, anses overgangen ikke som afståelse af  

 interessentskabets aktier.
For investeringsforeningen anses aktierne for  

 anskaffet på det oprindelige anskaffelsestidspunkt og til den  

 oprindelige anskaffelsessum.« § 4 I lov om fusion spaltning og tilførsel af aktiver m.v.  

 (Fusionsskatteloven), jf. lovbekendtgørelse nr  af 22. november 2002,  

 foretages følgende ændring:
§ 15 a. - - - Stk. 1-3. --- Stk. 4. Bestemmelserne i dette kapitel finder tilsvarende  

 anvendelse:
 1)	Ved spaltning af de i henhold til selskabsskattelovens § 1,  

 stk. 1, nr. 5 a, beskattede investeringsforeninger, dog under  

 forudsætning af, at den eller de modtagende investeringsforeninger  

 beskattes i henhold til selskabsskattelovens § 1, stk. 1, nr. 5  

 a.
 2)	Ved spaltning af de i henhold til selskabsskattelovens § 1,  

 stk. 1, nr. 6, beskattede udloddende investeringsforeninger, dog under  

 forudsætning af, at den eller de modtagende investeringsforeninger  

 beskattes i henhold til selskabsskattelovens § 1, stk.1, nr. 6.
1. I § 15 a, stk. 4, nr. 2, ændres  

 »beskattes i henhold til selskabsskattelovens § 1, stk. 1, nr. 6.«  

 til: »beskattes som en udloddende investeringsforening efter  

 selskabsskattelovens § 1, stk. 1, nr. 6.« § 5 I lov om opkrævning af indkomstskat samt kommunal og amtskommunal  

 ejendomsværdiskat for personer m.v.(Kildeskatteloven), jf.  

 lovbekendtgørelse nr. 678 af 12. august 2002 foretages følgende  

 ændringer:
§ 65. - - - Stk. 1-2. --- 1. I § 65, stk. 3, indsættes efter 2.  

 punktum som nye punktummer:
Stk. 3. Reglerne i dette afsnit finder tilsvarende anvendelse  

 på udlodninger og udbetalinger m.v., jf. stk. 1, foretaget af  

 investeringsforeninger, der udsteder omsættelige beviser for  

 medlemmernes indskud.
Det gælder dog ikke udlodninger fra  

 obligationsbaserede investeringsforeninger som nævnt i  

 aktieavancebeskatningslovens § 2 d, stk. 3. Der skal indeholdes  

 udbytteskat af tillægget efter ligningslovens § 16 A,  

 stk. 8.
»En kontoførende investeringsforening, som erhverver ret til  

 udbytte, hvori der i medfør af stk. 4 ikke indeholdes  

 udbytteskat, skal, medmindre andet er fastsat i medfør af stk. 4  

 eller følger af stk. 5 eller 6, indeholde udbytteskat af  

 beløbet efter reglerne i dette afsnit.
I disse tilfælde  

 forfalder udbytteskatten til betaling på tidspunktet for  

 retserhvervelsen og reglerne i § 66 finder tilsvarende anvendelse  

 .« Stk. 4. Bestemmelserne i stk. 2 og 3 gælder ikke  

 for de investeringsforeninger, der omfattes af lov nr. 166 af 16. maj  

 1962.
2. § 67, stk. 4, ophæves Stk. 5 og 6 bliver herefter stk. 4 og 5.
§ 6 I lov om skattemæssig behandling af gevinst og tab på  

 fordringer, gæld og finansielle kontrakter (Kursgevinstloven), jf.  

 lovbekendtgørelse nr. 832 af 3. oktober 2002, foretages  

 følgende ændringer:
§ 34. Erhvervelse og afståelse af en fordring eller en  

 kontrakt ved gave, arv eller arveforskud sidestilles i denne lov med  

 køb henholdsvis salg.
Som anskaffelsessum eller afståelsessum  

 betragtes i disse tilfælde det beløb, der er lagt til grund ved  

 beregningen af gaveafgift, boafgift eller indkomstskat af den  

 pågældende erhvervelse.
Har denne ikke været afgifts- eller  

 indkomstskattepligtig, betragtes som anskaffelsessum eller  

 afståelsessum den pågældende fordrings eller kontrakts  

 handelsværdi på overdragelsestidspunktet.
Reglerne i 1.-3. pkt.  

 gælder ikke i det omfang, erhververen efter skattelovgivningens regler  

 indtræder i overdragerens skattemæssige stilling.
 1. I § 34 indsættes som  

stk. 2-4:
 »Stk. 2. I tilfælde, hvor en bevisudstedende  

 akkumulerende investeringsforening, jf. selskabsskattelovens § 1,  

 stk. 1, nr. 5 a, eller en bevisudstedende udloddende  

 investeringsforening, jf. ligningslovens § 16 C, stk. 1,  

 ændrer skattemæssig status, uden at foreningen opløses,  

 således at den fremover ikke skal beskattes som en af de to  

 nævnte foreningstyper, skal investeringsforeningens aktiver og passiver  

 anses for afstået af investeringsforeningen og anskaffet af medlemmerne  

 henholdsvis den kontoførende investeringsforening til  

 handelsværdien på ophørstidspunktet.
Stk. 3. For medlemmerne i en investeringsforening, der  

 beskattes som deltagere i et interessentskab, og som derefter overgår  

 til beskatning som medlemmer af en bevisudstedende akkumulerende  

 investeringsforening som nævnt i selskabsskattelovens § 1,  

 stk. 1, nr. 5 a, behandles overgangen som afståelse til  

 handelsværdien på det pågældende tidspunkt.
For  

 foreningen behandles overgangen som anskaffelse.
Stk. 4. For skattepligtige, der beskattes som deltagere i et  

 interessentskab, og som overgår til beskatning som medlemmer af en  

 bevisudstedende udloddende investeringsforening eller en kontoførende  

 investeringsforening som nævnt i selskabsskattelovens § 1, stk.1  

 nr. 6, anses overgangen ikke som afståelse af interessentskabets  

 aktiver og passiver.
For investeringsforeningen anses aktiver og passiver for  

 anskaffet på det oprindelige anskaffelsestidspunkt og til den  

 oprindelige anskaffelsessum.« § 7 I lov om beskatning af visse pensionskapitaler m.v.  

 (Pensionsafkastbeskatningsloven), jf. lovbekendtgørelse nr. 666 af 31.  

 juli 2002, foretages følgende ændringer:
§ 2. Af de livsforsikringsselskaber, pensionskasser,  

 pensionsfonde samt opsparings- og pensionsordninger, der er nævnt i  

 § 1, betales en skat til staten på 15 pct. af alle former  

 for formueafkast, der ikke er undtaget efter stk. 3 og 4, jf. dog  

 § 12, herunder 1. § 2, stk .1, nr. 8, affattes således:
1)-7)	--- 8)	udbytte samt gevinst eller tab på investeringsbeviser i  

 investeringsforeninger, der udsteder omsættelige beviser for  

 medlemmernes indskud, jf. dog stk. 3, nr. 2, »8)	udbytter, gevinst eller tab på investeringsforeningsbeviser i  

 investeringsforeninger, der udsteder omsættelige beviser for  

 medlemmernes indskud, jf. dog stk. 3, nr. 2, samt udbytteskat, der  

 tilbagebetales fra udlandet, Færøerne eller Grønland  

 direkte til medlemmer af sådanne foreninger uden om disse,«.
9)-14) --- § 12. Hvis opsparing i en skattepligtig ordning anbringes i en  

 andel i en forening eller i en afdeling af en forening, der ikke udsteder  

 omsættelige beviser for medlemmernes indskud, og hvor medlemmet  

 løbende tilskrives sin andel af årets overskud og formue opgjort  

 særskilt for foreningens aktiver, opgøres en skattepligtig del  

 af andelens afkast.
Opgørelsen skal ske efter reglerne om  

 beskatningsgrundlaget for skattepligtige som nævnt i § 1,  

 stk. 2. Opgørelsen foretages for det tidsrum, hvori opsparingen  

 er anbragt i andelen.
2. § 12, 2. og 3. pkt., ophæves, og i stedet  

 indsættes: »Bestemmelserne i lov om beskatning af medlemmer af  

 kontoførende investeringsforeninger finder tilsvarende  

 anvendelse.« § 8 I skattekontrolloven, jf. lovbekendtgørelse nr. 726 af 13. august  

 2001 som senest ændret ved lov nr. 438 af 10. juni 2002, foretages  

 følgende ændringer:
§ 10 A.
Offentlige kasser, realkreditinstitutter,  

 værdipapircentraler, aktieselskaber, banker, sparekasser, andelskasser,  

 investeringsforeninger, vekselerere og andre, som indløser  

 rentekuponer eller tilskriver renter vedrørende obligationer, skal til  

 brug ved skatteligningen mindst én gang årligt uden opfordring  

 efter nærmere af skatteministeren fastsatte regler give de statslige  

 told- og skattemyndigheder oplysning om beløbsstørrelsen af den  

 enkelte obligationsejers indløste rentekuponer eller tilskrevne renter  

 det foregående år og om den pågældende obligations  

 betegnelse og kursværdi ved samme års udløb samt  

 oplysninger som nævnt i stk. 2 og 4. På samme måde  

 skal oplysning gives om indfrielse af udbyttekuponer vedrørende  

 investeringsbeviser i investeringsforeninger eller  

 kalenderårsperiodisering af renter og tilskrivning eller forfald af  

 udbytter m.v. fra kontoførende investeringsforeninger samt  

 investeringsbevisernes respektive den kontoførende  

 investeringsforenings betegnelse, herunder art og virke, og kursværdien  

 ved årets udgang.
Skatteministeren kan endvidere bestemme, at  

 indberetningspligtige som nævnt i 1. pkt. indbyrdes skal afgive  

 oplysninger til brug for opfyldelse af indberetningspligten overfor de  

 statslige told- og skattemyndigheder.
På tilsvarende måde skal  

 oplysning endvidere gives om indfrielse af obligationer, der er udstedt uden  

 pålydende rente eller med en pålydende rente under mindsterenten,  

 jf. kursgevinstlovens § 38, jf. § 14.
 1. I § 10 A, stk. 1, 2. pkt., ændres »eller  

 kalenderårsperiodisering af renter og tilskrivning eller forfald af  

 udbytter m.v. fra« til: »eller tilskrivning på indskud i«.
 2. I § 10 A indsættes efter stk. 1 som nyt  

 stykke:
»Stk. 2. Et medlem af en kontoførende  

 investeringsforening skal til brug for foreningens indberetning af  

 tilskrivninger på medlemmets indskud efter stk. 1, eller til brug  

 for foreningens indberetning om hævninger efter § 10 B, efter  

 anmodning oplyse foreningen om relevante skattemæssige principper,  

 medlemmet anvender ved indkomstopgørelsen, herunder om den  

 pågældende næringsbeskattes.« Stk. 2-4 bliver herefter stk. 3-5.
§ 10 B.
Efter nærmere af skatteministeren fastsatte  

 regler skal der gives de statslige told- og skattemyndigheder oplysning om  

 overdragelse af obligationer og rentekuponer, herunder oplysning om  

 overdragelse af obligationer, der er udstedt uden pålydende rente eller  

 med en pålydende rente under mindsterenten, jf. kursgevinstlovens  

 § 38, jf. § 14. Det samme gælder om overdragelse af  

 investeringsbeviser og udbyttekuponer vedrørende sådanne samt om  

 hævninger, herunder om tidspunktet for den enkelte hævning, af  

 indestående i en kontoførende investeringsforening, samt den til  

 den enkelte hævning svarende del af urealiseret fortjeneste eller tab  

 på den kontoførende investeringsforenings værdipapirer  

 på tidspunktet for hævningen.
Oplysningspligten kan  

 pålægges den, der formidler overdragelsen, eller erhververen  

 eller overdrageren.
Der kan pålægges formidleren pligt til at  

 underrette parterne om de oplysninger, der skal indberettes til de statslige  

 told- og skattemyndigheder.
Der kan pålægges parterne pligt til  

 at oplyse personnummer m.v. som nævnt i § 10 A, stk. 2 og  

 4.
 3. I § 10 B, stk. 1, sidste pkt., ændres  

 »§ 10 A, stk. 2 og 4« til: »§ 10 A, stk. 3 og 5«.
