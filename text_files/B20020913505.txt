Bestemmelser om ændring af BL 1-1  

 (BL 1-1 A, 1. udgave) I medfør af § 31 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
 1. I afsnit 1, Referencedokumenter, tilføjes nye pkt. 1.14, 1.15  

 og 1.16 med følgende ordlyd:
 1.14 Joint Aviation Requirements (JAR), JAR-FCL 1, seneste udgave.
 1.15 BL 6-03, Bestemmelser om certificering, generelt, seneste udgave.
 1.16 BL 6-64, Bestemmelser om flyvemekanikercertifikat, JAR-66, AML,  

 seneste udgave.
 2. Pkt. 5.2.3.4.1 affattes således:
 5.2.3.4.1 Et autoriseret værksted eller en mekaniker med  

 M-certifikat kan ikke autorisere gangtidsforlængelser ud over 20% af  

 den gangtid, der er fastsat af fabrikanten, medmindre værkstedet eller  

 mekanikeren begrænser brugen af luftfartøjet, hvori motoren er  

 monteret, til udelukkende private formål ved at indføre  

 følgende oplysninger i rejsedagbogen:
 1.	Dette luftfartøj må ikke anvendes til udlejning  

 på grund af motorens flyvetid/alder.
 2.	Motorens flyvetid og alder siden ny eller sidste overhaling.
 3.	Dato og luftfartøjets flyvetid.
 4.	Værkstedets navn og autorisationsnummer samt ansvarlige  

 persons navn og underskrift eller mekanikerens navn, certifikatnummer og  

 underskrift.
 Endvidere skal der installeres et skilt på instrumentpanelet let  

 synligt for piloten med teksten: Må ikke anvendes til udlejning og  

 skoleflyvning.
 3. Pkt. 5.3.2 affattes således:
5.3.2 Et luftfartøj må ikke anvendes til udlejning, jf.
BL  

 10-5, eller til skoleflyvning i en registreret uddannelsesvirksomhed  

 (Registered Facility), jf.
BL 6-03, pkt. 3.2, og Bilag 2 til JAR-FCL, pkt.  

 1.125 og pkt. 2.125, hvis denne drives ikke-erhvervsmæssigt, medmindre  

 luftfartøjet vedligeholdes af en mekaniker med M-certifikat, jf.
BL  

 6-64 og BL 6-65, eller af et autoriseret værksted, jf.
BL 2-1.
4. Ikrafttræden Denne BL træder i kraft den 15. april 2002.
