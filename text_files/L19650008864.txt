 Under 18. juni 1965 er der i Budapest afsluttet følgende overenskomst  

 mellem Danmark og Den ungarnske Folkerepublik angående erstatning for danske  

 interesser i Ungarn:
 Overenskomst mellem Kongeriget Danmark og Den ungarnske Folkerepublik  

 angående erstatning for danske interesser i Ungarn.
Kongeriget Danmarks regering og Den ungarnske Folkerepubliks regering har, i ønsket om endeligt at regulere alle gamle, uafgjorte økonomiske  

 spørgsmål mellem de to lande, truffet aftale om følgende:
 Artikel 1.
Den ungarnske regering vil betale til den danske regering 1. som globalerstatning for alle danske formuegoder, rettigheder og interesser, som er blevet ramt  

 af ungarnsk nationalisering eller af anden foranstaltning, truffet i  

 forbindelse med forandringerne i Ungarns økonomiske struktur; for alle fordringer, som tilkommer en dansk fordringshaver mod en  

 skyldner, der er blevet nationaliseret i Ungarn, eller hvis formue er blevet  

 ramt af foranstaltninger, truffet i forbindelse med forandringerne i Ungarns  

 økonomiske struktur, - med undtagelse af de fra vareleverancer hidrørende  

 fodringer, - endvidere 2. som globalaffindelsessum med henblik på tilbagekøb  

 af alle i henhold til værdipapirer bestående gældsforpligtelser, hvilende på  

 dansk ejendom; 80.000 (firs tusinde) danske kroner.
 Betalingsformen vil blive aftalt særskilt mellem de to regeringer.
 Artikel 2.
 1. Som danske formuegoder, rettigheder interesser og  

 fordringer i medfør af artikel 1, punkt 1, anses følgende:
2. Fra tilbagekøb i henhold til artikel 1, punkt 2.  

 vil blive udelukket sådanne værdipapirer, »nostrificeret«; Artikel 3.
 Fra dagen for undertegnelsen af nærværende overenskomst og så længe den  

 ungarnske regering opfylder sine forpligtelser i medfør af overenskomsten,  

 forpligter den danske regering sig til ikke at støtte krav, der er blevet  

 reguleret ved denne overenskomst.
 Den danske regering garanterer, at hverken den ungarnske regering eller  

 ungarnske fysiske eller juridiske personer efter fuldstændig betaling af  

 henholdsvis globalerstatningen og globalaffindelsessummen i henhold til  

 artikel til artikel 1 skal yde yderligere betaling for de i artikel 1, punkt  

 1 og 2, nævnte krav, uanset disses retsgrundlag.
 Fra dagen for nærværende overenskomsts undertegnelse anser den ungarnske  

 regering som endeligt afgjort alle før undertegnelsen af overenskomsten  

 opståede på offentligretligt grundlag hvilende krav, som hviler på de i  

 artikel 1 nævnte danske formuegoder, rettigheder, interesser og fordringer,  

 og for hvilke danske interessenter, til hvem der på grundlag af nærværende  

 overenskomst er ydet erstatning, indestår.
 Artikel 4.
 Mod betaling af den forudsete globalerstatning og globalaffindelssum vil  

 den danske regering inden 90 dage efter fuldstændig berigtigelse af den i  

 artikel 1 forudsete globalsum til den ungarnske ambassade i København  

 overgive alle de endnu uden for Ungarn beroende adkomstbeviser, dokumenter og  

 værdipapirer, der vedrører de i artikel 1, punkt 1 og 2, opregnede danske  

 formuegoder, rettigheder, interesser og fordringer.
 Værdipapirerne skal være forsynet med alle ikke indkasserede, forfaldne  

 eller senere forfaldende kuponer.
 Løse kuponer, der præsenteres, vil ikke blive modtaget til tilbagekøb og  

 vil ej heler blive anerkendt af den ungarnske regering.
 Artikel 5.
I det følgende anføres danske formuegoder, rettigheder, interesser og  

 fordringer samt ungarnske obligationer i dansk besiddelse, som omfattes af  

 den i overenskomstens artikel 1, punkt 1 og 2, nævnte globalerstatning og  

 globalaffindelsessum.
Denne opregning er ikke af udtømmende karakter og  

 ændrer intet i de i denne overenskomst nedfældede grundsætninger.
Ved  

 betaling af denne globalerstatning og globalaffindelsessum bliver følgelig  

 alle der definerede danske krav erstattet, også ifald de ikke er indeholdt i  

 nedennævnte opregning.
1. Danske industrielle og kommercielle interesser 2. Løsøre Maskiner tilhørende den danske statsborger Christian G.
O. (14 enheder) 3. Ungarnske obligationer i dansk besiddelse:
 Artikel 6.
 Globalerstatningen henholdsvis globalaffindelsessummen ifølge artikel 1,  

 punkt 1 og 2, vil blive fordelt i overensstemmelse med den fordelingsplan,  

 der vil blive opstillet af den danske regering, uden at måden for de danske  

 interessenter kan begrunde noget ansvar for den ungarnske regering.
 Artikel 7.
 For at lette den danske regering fordelingen af globalsummen i henhold i  

 henhold til artikel 1 vil den ungarnske regering, i det omfang det er muligt,  

 efter anmodning udlevere alle oplysninger og alt materiale, som tillader de  

 kompetente danske myndigheder at kontrollere de fra de erstatningsberettigede  

 danske interessenter fremsatte begæringer.
 Artikel 8.
 Danske krav, der opstået ved nationaliseringen af fast ejendom i medfør af  

 lovskraftig forordning nr. 4/1952, eller der opstår som følge af lovmæssige  

 eller andre ungarnske foranstaltninger efter undertegnelsen af nærværende  

 overenskomst, omfattes ikke af bestemmelserne i denne overenskomst.
 Artikel 9.
 Denne overenskomst træder i kraft på dagen for undertegnelsen.
 Udfærdiget i Budapest, i to eksemplarer, den 18. juni 1965.
For den kongelige danske regering H.
Haxthausen.
For Den ungarnske Folkerepubliks regering Ustor Endre.
 Udenrigsministeriet, den 16. september  

 1965.
J.
O.
Krag.
