Bekendtgørelse om ændring af  

 bekendtgørelse om veterinærkontrol ved indførsel af  

 animalske fødevarer § 1 I bekendtgørelse nr. 723 af 25. juli 2000 om veterinærkontrol  

 ved indførsel af animalske fødevarer, som ændret ved  

 bekendtgørelse nr. 882 af 21. september 2000, bekendtgørelse  

 nr. 199 af 22. marts 2001 og bekendtgørelse nr. 220 af 28. marts 2001,  

 foretages følgende ændringer:
1. I titelnoten foretages følgende ændring:  

 Efter »og Kommissionens beslutning  

 nr. 2000/571, EF-Tidende 2000 L 240, s.14.« indsættes »I bekendtgørelsen er medtaget visse  

 bestemmelser fra Europa-Parlamentets og Rådets forordning (EF) nr.  

 999/2001 af 22. maj 2001 om fastsættelse af regler for forebyggelse af,  

 kontrol med og udryddelse af visse transmissible spongiforme encephalopatier  

 (EF-Tidende 2001 L 147 s. 1), som ændret ved Kommissionens forordning  

 (EF) nr. 1248/2001 af 22. juni 2001, Kommissionens forordning (EF) nr.  

 1326/2001 af 29. juni 2001 og Kommissionens forordning (EF) nr. 270/2002 af  

 14. februar 2002. Ifølge artikel 249 i EF-Traktaten (tidligere artikel  

 189) gælder en forordning umiddelbart i hver medlemsstat.
Gengivelse af  

 disse bestemmelser i bekendtgørelsen er således udelukkende  

 begrundet i praktiske hensyn og berører ikke den nævnte  

 forordnings umiddelbare gyldighed i Danmark.«.
 2. Bilag 10 affattes som bilag 1 til denne  

 bekendtgørelse.
§ 2 Bekendtgørelsen træder i kraft den 16. marts 2002.
Fødevaredirektoratet, den 6. marts  

 2002 Per H.
Kristiansen /Lisbet Nielsen Bilag 1 Indførselsbetingelser for animalske fødevarer  

 fra tredjelande, bortset fra fødevarer fra Norge samt fisk og  

 fiskevarer fra Færøerne og Island GENERELT Fødevarer fra tredjelande skal være  

 sundhedsmærkede eller identifikationsmærkede i henhold til de til  

 enhver tid af EU foreskrevne regler herom.
Trikinundersøgelse Kød af svin og hovdyr må kun indføres,  

 såfremt det ledsagende certifikat er forsynet med en attestation om, at  

 kødet opfylder betingelserne i Rådets direktiv 77/96/EØF  

 af 21. december 1976 om trikinundersøgelse i forbindelse med  

 indførsel af fersk kød af tarmsvin fra tredjelande.
Human aflivning Kød af kvæg, svin, får, geder, hovdyr  

 og fjerkræ holdt som husdyr samt opdrættede kaniner og  

 opdrættet vildt, herunder kød af opdrættede strudsefugle,  

 må kun indføres, såfremt det ledsagende sundhedscertifikat  

 er forsynet med en attestation om, at kødet stammer fra dyr, der er  

 blevet slagtet under vilkår, der sikrer mindst samme humane behandling  

 som den, der er fastsat i Rådets direktiv 93/119/EF af 22. december  

 1993 om beskyttelse af dyr på slagte- eller aflivningstidspunktet.
Forholdsregler mod BSE Følgende specificerede risikomateriale må  

 ikke indføres fra tredjelande eller transiteres (bortset fra materiale  

 med oprindelse i Argentina, Australien, Botswana, Brasilien, Chile, Costa  

 Rica, El Salvador, Namibia, New Zealand, Nicaragua, Panama, Paraguay,  

 Uruguay, Singapore og Swaziland): Kranium, herunder hjerne og øjne,  

 tonsiller og rygsøjle med undtagelse af halens ryghvirvler og  

 lændehvirvlernes tværtappe men inklusive dorsalrodsganglier og  

 rygmarv fra kvæg på over 12 måneder og tarmene fra duodenum  

 til rektum og mesenterium fra kvæg uanset alder, samt kranium, herunder  

 hjerne og øjne, tonsiller og rygmarv fra får og geder på  

 over 12 måneder, eller med frembrudt, blivende fortand, og milt fra  

 får og geder uanset alder.
 Kød, hakket kød og tilberedt kød,  

 kødprodukter, grever, kødmel, svær i pulverform,  

 afsmeltet fedt, gelatine, forarbejdet animalsk protein, ben og benprodukter  

 som indeholder ovenfor nævnte specificerede risikomateriale fra  

 kvæg, får og geder, må kun indføres, såfremt  

 det ledsagende, relevante sundhedscertifikat er suppleret med en  

 erklæring, der er underskrevet af myndigheden i produktionslandet, med  

 følgende ordlyd:
»Dette animalske produkt indeholder ikke og er ikke  

 fremstillet af specificeret risikomateriale som defineret i bilag XI, afsnit  

 A, til forordning (EF) nr. 999/2001 af 22. maj 2001, der er produceret efter  

 den 31. marts 2001, eller maskinudbenet kød fra knoglerne i hovedet og  

 rygsøjlen fra kvæg, får eller geder, som er produceret  

 efter den 31. marts 2001. Efter den 31. marts 2001 er de kreaturer, får  

 og geder, dette produkt er fremstillet af, ikke blevet slagtet efter  

 bedøvelse ved indsprøjtning af gas i kraniehulen, eller aflivet  

 umiddelbart ved den samme metode eller slagtet efter bedøvelse ved  

 sønderrivning af centralnervevæv ved hjælp af et aflangt  

 stavformet instrument, der føres ind i kraniehulen.
Hele og halve  

 slagtekroppe samt fjerdinger kan ved importen indeholde rygsøjle«.
eller » KØD Kød hidrørende fra husdyr af arterne  

 svin, kvæg (herunder arterne Bubalus bubalis og Bison bison),  

 får, geder og hovdyr holdt som husdyr må kun indføres  

 fra lande på tredjelandslisten, jf. bilag 11. Kødet skal stamme  

 fra dyr, der er slagtet, opskåret og/eller oplagret på  

 EU-godkendte virksomheder og skal være ledsaget af det til enhver tid  

 af EU foreskrevne sundheds- og hygiejnecertifikat.
Fjerkrækød fra høns, kalkuner,  

 perlehøns, ænder og gæs holdt som husdyr må kun  

 indføres fra lande eller dele af lande på tredjelandslisten, jf.  

 bilag 12. Kødet skal være i overensstemmelse med de til enhver  

 tid af EU fastsatte handelsnormer for fjerkrækød.
Kødet  

 skal stamme fra dyr, der er slagtet, opskåret og/eller oplagret  

 på EU-godkendte virksomheder og skal være ledsaget af det til  

 enhver tid af EU foreskrevne sundheds- og hygiejnecertifikat.
 Kød af opdrættet klov- og hovbærende  

 vildt må kun indføres fra lande på tredjelandslisten,  

 jf. bilag 13. Kødet skal stamme fra dyr, der er slagtet,  

 opskåret og/eller oplagret på EU-godkendte virksomheder og skal  

 være ledsaget af det til enhver tid af EU foreskrevne sundheds- og  

 hygiejnecertifikat.
 Kød af opdrættet fuglevildt, bortset  

 fra strudsefugle, må kun indføres fra lande på  

 tredjelandslisten, jf. bilag 14. Kødet skal stamme fra dyr, der er  

 slagtet, opskåret og/eller oplagret på EU-godkendte virksomheder  

 og skal være ledsaget af det til enhver tid af EU foreskrevne sundheds-  

 og hygiejnecertifikat.
 Kød af opdrættede kaniner må kun  

 indføres fra lande på tredjelandslisten, jf. bilag 19.  

 Kødet skal stamme fra dyr, der er slagtet, opskåret og/eller  

 oplagret på EU-godkendte virksomheder og skal være ledsaget af  

 det til enhver tid af EU foreskrevne sundheds- og hygiejnecertifikat.
 Kød af vildtlevende klov- og  

 hovbærende vildt må kun indføres fra lande på  

 tredjelandslisten, jf. bilag 13. Kødet skal stamme fra dyr, der er  

 slagtet, opskåret og/eller oplagret på EU-godkendte virksomheder  

 og skal være ledsaget af det til enhver tid af EU foreskrevne sundheds-  

 og hygiejnecertifikat.
 Kød af vildtlevende fuglevildt, bortset fra  

 strudsefugle, må kun indføres fra lande på  

 tredjelandslisten, jf. bilag 14. Kødet skal stamme fra dyr, der er  

 slagtet, opskåret og/eller oplagret på EU-godkendte virksomheder  

 og skal være ledsaget af det til enhver tid af EU foreskrevne sundheds-  

 og hygiejnecertifikat.
 Kød af vildtlevende harer og kaniner  

 må kun indføres fra lande på tredjelandslisten, jf. bilag  

 19. Kødet skal stamme fra dyr, der er slagtet, opskåret og/eller  

 oplagret på EU-godkendte virksomheder og skal være ledsaget af  

 det til enhver tid af EU foreskrevne sundheds- og hygiejnecertifikat.
 Kød af vildtlevende landpattedyr (ikke  

 nævnt ovenfor) må kun indføres fra lande på  

 tredjelandslisten, jf. bilag 13. Kødet skal stamme fra dyr, der er  

 slagtet, opskåret og/eller oplagret på EU-godkendte virksomheder  

 og skal være ledsaget af det til enhver tid af EU foreskrevne sundheds-  

 og hygiejnecertifikat.
Kød af havpattedyr fra Grønland  

 må kun indføres såfremt kødet stammer fra dyr, der  

 er behandlet på en af de af Fødevaredirektoratet autoriserede  

 vildtbehandlingsvirksomheder.
Kødet skal være ledsaget af et  

 handelsdokument, som skal være forsynet med de oplysninger, der  

 indgår i sundhedsmærket for varen, samt for frosset kød en  

 klar angivelse af måned og år for indfrysningen.
Kødet  

 må ikke samhandles til andre EU-lande eller Norge.
KØDVARER Kødprodukter må kun indføres  

 fra lande på tredjelandslisten, jf. bilag 15. Produkterne skal  

 være produceret på EU-godkendte virksomheder og skal være  

 ledsaget af det til enhver tid af EU foreskrevne sundheds- og  

 hygiejnecertifikat.
 Andre produkter af animalsk oprindelse, bortset fra  

 maver, blærer og tarme, må kun indføres fra lande på  

 tredjelandslisten, jf. bilag 15. Produkterne skal være produceret  

 på EU-godkendte virksomheder og skal være ledsaget af det til  

 enhver tid af EU foreskrevne sundheds- og hygiejnecertifikat.
Rensede, saltede eller tørrede og/eller  

 varmebehandlede maver, blærer og tarme må indføres fra  

 alle tredjelande.
Produkterne skal være produceret på  

 EU-godkendte virksomheder og skal være ledsaget af det til enhver tid  

 af EU foreskrevne sundheds- og hygiejnecertifikat.
Hakket kød og tilberedt kød må  

 kun indføres, når det er dybfrosset i fremstillingsvirksomheden,  

 og når det indføres i dybfrosset stand.
Hakket kød og  

 tilberedt kød må kun indføres fra lande på  

 tredjelandslisten, jf. bilag 11 (hakket kød) og bilag 11-14 og 19  

 (tilberedt kød). Hakket kød og tilberedt kød skal  

 være fremstillet af kød, der stammer fra dyr, der er slagtet,  

 opskåret og/eller oplagret på EU-godkendte virksomheder.
Hakket  

 kød og tilberedt kød skal være fremstillet på  

 EU-godkendte virksomheder.
Hakket kød skal være ledsaget af det  

 til enhver tid af EU foreskrevne hygiejnecertifikat, og af det til enhver tid  

 af EU foreskrevne sundhedscertifikat for fersk kød, som det hakkede  

 kød er fremstillet af.
Tilberedt kød skal være ledsaget  

 af det til enhver tid af EU foreskrevne hygiejnecertifikat, og af det til  

 enhver tid af EU foreskrevne sundhedscertifikat for fersk kød, fersk  

 fjerkrækød eller kød af kaniner, opdrættet vildt  

 eller vildtlevende vildt, som det tilberedte kød er fremstillet  

 af.
 Sundhedscertifikatet og hygiejnecertifikatet kan  

 sammenskrives til et sundheds- og hygiejnecertifikat.
GELATINE M.
M.
Gelatine må kun indføres fra lande  

 på tredjelandslisten, jf. bilag 19, samt fra Republikken Korea,  

 Malaysia, Pakistan og Taiwan.
Gelatine skal være ledsaget af det til  

 enhver tid af EU foreskrevne sundhedscertifikat.
 Råvarer til fremstilling af gelatine skal  

 være ledsaget af det til enhver tid af EU foreskrevne  

 sundhedscertifikat.
FRØLÅR OG LANDSNEGLE Frølår og landsnegle må kun  

 indføres fra lande på tredjelandlisten, jf. bilag 16.  

 Frølår og landsnegle skal være ledsaget af det til enhver  

 tid af EU foreskrevne hygiejnecertifikat.
MÆLK AF KØER, FÅR, GEDER OG BØFLER SAMT  

 MÆLKEBASEREDE PRODUKTER FREMSTILLET HERAF Rå mælk, der er beregnet til  

 indsamlingscentraler, standardiseringscentre og behandlings- eller  

 forarbejdningsvirksomheder, må kun indføres fra lande  

 på tredjelandslisten, jf. bilag 17, kolonne A.
Den rå mælk  

 skal være produceret på EU-godkendte mejerivirksomheder og  

 være ledsaget af det til enhver tid af EU foreskrevne sundheds- og  

 hygiejnecertifikat.
Varmebehandlet mælk, mælkebaserede  

 produkter fremstillet af varmebehandlet mælk og varmebehandlede  

 mælkebaserede produkter, som har været underkastet en behandling  

 som anført i bilag 17, note B, må kun indføres fra  

 lande på tredjelandslisten, jf. bilag 17, kolonne B.
Produkterne skal  

 være produceret på EU-godkendte mejerivirksomheder og være  

 ledsaget af det til enhver tid af EU foreskrevne sundheds- og  

 hygiejnecertifikat.
Varmebehandlet mælk, mælkebaserede  

 produkter fremstillet af varmebehandlet mælk og varmebehandlede  

 mælkebaserede produkter, som har været underkastet en behandling  

 som anført i bilag 17, note C, må kun indføres fra  

 lande jf. bilag 17, kolonne C.
Produkterne skal være produceret  

 på EU-godkendte mejerivirksomheder og ledsaget af det til enhver tid af  

 EU foreskrevne sundheds- og hygiejnecertifikat.
Produkter af rå mælk til  

 menneskeføde må kun indføres fra lande på  

 tredjelandslisten, jf. bilag 17, kolonne A.
Produkterne skal være  

 produceret på EU-godkendte mejerivirksomheder og være ledsaget af  

 det til enhver tid af EU foreskrevne sundheds- og hygiejnecertifikat.
ÆG OG ÆGPRODUKTER Hønseæg i skal må kun  

 indføres fra lande på tredjelandslisten, jf. bilag 18.  

 Æggene skal være i overensstemmelse med de til enhver tid af EU  

 fastsatte handelsnormer for æg.
Hønseæg i skal, der  

 indføres til salg til forbrugeren, skal være i overensstemmelse  

 med de af EU fastsatte hygiejnebetingelser for afsætning af visse  

 ægtyper.
Hønseæg i skal skal være ledsaget af et  

 sundheds- og hygiejnecertifikat i overensstemmelse med bilag 22.
 Varmebehandlede ægprodukter, der er fremstillet  

 af æg fra høns, kalkuner, perlehøns, ænder,  

 gæs eller vagtler, dog ikke blandinger af forskellige arter  

må kun indføres fra lande på tredjelandslisten, jf.  

 bilag 19. Produkterne skal være ledsaget af et sundheds- og  

 hygiejnecertifikat i overensstemmelse med bilag 23.
HONNING Honning må kun indføres fra lande  

 på tredjelandslisten, jf. bilag 19a.
FISK OG FISKEVARER Fisk og fiskevarer, i enhver form, bortset fra levende  

 toskallede bløddyr, pighuder, sækdyr og havsnegle må  

 kun indføres fra lande på tredjelandslisten, jf. bilag 20.
 Fisk eller fiskevarer, der indføres fra  

 tredjelande, som er anført i del I i bilag 20, skal stamme fra  

 virksomheder, fabriksskibe, auktionshaller eller engrosmarkeder, der er  

 omfattet af de i Fællesskabet etablerede godkendelsesordninger, eller  

 fra tredjelandsregistrerede fiskefartøjer, der om bord foretager enten  

 nedkøling med iskølet havvand eller mekanisk kølet  

 havvand eller nedfrysning af fisk eller kogning af rejer eller kogning af  

 bløddyr, og skal være ledsaget af det til enhver tid af EU  

 foreskrevne sundhedscertifikat.
 Fisk og fiskevarer, der indføres fra tredjelande,  

 som anført i del II i bilag 20, skal være ledsaget af det til  

 enhver tid af EU foreskrevne sundhedscertifikat.
 Levende toskallede bløddyr, pighuder,  

 sækdyr og havsnegle må kun indføres fra lande på  

 tredjelandslisten, jf. bilag 21. Uanset dette kan musculi adductoris fra  

 andre kammuslinger end dem, der stammer fra akvakultur, hvor organer og  

 gonader er fjernet fuldstændigt, indføres fra samtlige  

 tredjelande.
 Levende toskallede bløddyr, pighuder, sækdyr  

 og havsnegle, der indføres fra tredjelande, som er anført i del  

 I i bilag 21, skal stamme fra EU-godkendte produktionsområder og  

 EU-registrerede virksomheder og skal være ledsaget af det til enhver  

 tid af EU foreskrevne sundhedscertifikat.
