 I medfør af § 83, stk. 1, § 149, stk. 8, og § 153, stk. 2, i lov om  

 luftfart, jfr. lovbekendtgørelse nr. 381 af 10. juni 1969, som ændret ved lov  

 nr. 94 af 29. marts 1972 og senest ved lov nr. 261 af 8. juni 1983,  

 fastsætter luftfartsdirektoratet herved efter bemyndigelse fra ministeriet  

 for offentlige arbejder følgende:
1. Gyldighedsområde Denne BL gælder for flyvning med motordrevne luftfartøjer til og fra dansk  

 område, herunder for flyvning til og fra havanlæg, der befinder sig på dansk  

 kontinentalsokkelsområde.
2. Generelt Ved flyvning til udlandet fra dansk område og ved flyvning fra udlandet  

 til dansk område, jfr. pkt. 1, må kun benyttes de internationale  

 lufthavne/flyvepladser, der er angivet i afsnit AGA 1-1 i AIP DANMARK og AIP  

 GRØNLAND og FÆRØERNE.
Dette gælder dog ikke for luftfartøjer, der nødlander.
3. Dispensation 3.1 Luftfartsdirektoratet kan i særlige tilfælde tillade, at private  

 flyvepladser benyttes ved flyvning til og fra dansk område.
I så fald skal  

 den private flyveplads være godkendt som toldlufthavn.
 3.2 Luftfartsdirektoratet kan, for så vidt angår flyvning med  

 søluftfartøjer, i særlige tilfælde dispensere fra pkt. 2.
4. Straf Overtrædelse af pkt. 2 eller af en tilladelse udstedt i medfør af pkt. 3  

 straffes i henhold til luftfartslovens § 149, stk. 8, med bøde, hæfte eller  

 fængsel i indtil 2 år.
5. Ikrafttrædelse Denne BL træder i kraft den 1. oktober 1984.
