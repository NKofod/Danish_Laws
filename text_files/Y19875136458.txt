Forbrugerombudsmanden blev af erhvervsudvalget forelagt et forslag  

 stillet af Det Danske Handelskammer om forbud mod begrænsninger i salg til  

 forbrugerne.
Ombudsmanden svarede, at det efter hans opfattelse ikke er i  

 strid med markedsføringslovens § 1 eller andre bestemmelser at begrænse  

 salget.
Som begrundelse herfor anførte Ombudsmanden, at det må stå den  

 enkelte erhvervsdrivende frit, hvor meget han vil sælge til sine kunder under  

 forudsætning af, at begrænsningen er klart tilkendegivet ved skiltning eller  

 annoncering.
2.3. Begrænsning i salg til forbruger I beretningsåret blev der af Det Danske Handelskammer til Folketingets  

 Erhvervsudvalg fremsendt forslag til ændring af markedsføringsloven.
 Forslaget, der skulle modvirke salg til under indkøbspris var formuleret  

 således:
 »Ved salg, udbud eller annoncering af varer som specialtilbud må  

 tilbudet ikke begrænses hverken mængdemæssigt pr. aftager eller til kun at  

 omfatte særlige aftagere.
 Disse begrænsninger er ikke gældende, hvis salget, udbudet eller  

 annonceringen udelukkende er rettet mod aftagere, der anvender varerne i  

 deres erhvervsmæssige virke«.
 Til brug for ministerens besvarelse over for Erhvervsudvalget udtalte FO,  

 at der siden markedsføringslovens ikrafttræden den 1. maj 1975 er modtaget  

 adskillige forespørgsler, om en forretning i en annonce eller ved et opslag i  

 butikken er berettiget til at meddele, at man kun sælger et begrænset  

 antal eller mængde af en bestemt vare til hver kunde.
 Disse henvendelser er blevet besvaret med, at det ikke er i strid med  

 markedsføringslovens § 1 om god markedsføringsskik eller med andre  

 bestemmelser i loven at meddele, at de enkelte kunder kun har adgang til at  

 købe en vis mængde af en eller fiere bestemte varer.
 Som begrundelse for dette standpunkt har FO for det første anført, at det  

 må stå den enkelte erhvervsdrivende frit for at bestemme, hvor meget han vil  

 sælge til sine kunder, men at det som regel må være en forudsætning, at  

 begrænsningen er klart tilkendegivet ved annoncering eller skiltning.
 Dernæst har FO fremhævet, at den erhvervsdrivendes interesse i at begrænse  

 salget kan ligge i, at han ønsker, at et særlig favorabelt tilbud skal stå  

 åbent for så stor en del af kundekredsen som muligt, således at f.eks.  

 kunder, der på grund af deres arbejde først kan købe ind sent på dagen, skal  

 kunne benytte sig af tilbudet.
 Endvidere er det FO's opfattelse, at en begrænsning i det antal  

 eksemplarer af den udbudte vare, som hver forbruger kan købe, udtrykkeligt må  

 oplyses, såfremt det kan forventes, at en sådan begrænsning vil få betydning  

 for almindelige forbrugere.
 I tilslutning hertil kan det oplyses, at FO tidligere har givet udtryk  

 for, at det ikke kan anses for at være i strid med god markedsføringsskik,  

 såfremt en forretning uden at have annonceret eller skiltet med begrænset  

 antal pr. kunde, nægter at sælge en vare i et antal, der ligger ud over, hvad  

 forbrugere i almindelighed kan forventes at ville købe til eget brug.
 Efter FO's opfattelse vil det heller ikke være i strid med god  

 markedsføringsskik at nægte tilbagevendende kunder, som forretningen ved har  

 købt den samme vare, at købe mere end de begrænsninger, forretningen har sat  

 i overensstemmelse med det anførte.
 (* 1) Offentliggjort i Forbrugerombudsmandens Årsberetning 1987, side 16.
