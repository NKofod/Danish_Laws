 Vi Christian den Tiende, af Guds Nåde Konge til Danmark og  

 Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 De i Lov Nr. 149 af 10. April 1922 om Indkomst- og Formueskat til Staten  

 indeholdte Regler skal anvendes med de i nærværende Lov fastsatte Ændringer  

 og Tilføjelser saaledes, at disse, for saa vidt angaar Bestemmelserne i §§  

 4-7 og 9-11, alene gælder ved Skatteansættelsen for Skatteaaret 1943-44.
§ 2 Stk. 1.  Personer, der ikke er fast bosatte her i  

 Landet, men som ved Begyndelsen af henholdsvis første eller andet  

 Skattehalvaar opholder sig her, og som inden for de nærmest forudgaaende 6  

 Maaneder med eller uden Afbrydelse har opholdt sig her i mindst 3 Maaneder i  

 alt, medtages ved Skatteligningen paa samme Maade som Personer, der er fast  

 bosatte her i Landet.
 Stk. 2.  De paagældende medtages ligeledes ved Ligningen  

 af fælleskommunal Indkomst- og Formueskat i Medfør af Lov Nr. 100 af 14.  

 April 1937.
§ 3 Enhver Person, der uden at være bosat her i Landet som Kommanditist eller  

 Partreder deltager i et her hjemmehørende Selskab, svarer Indkomst- og  

 Formueskat til Staten efter de i Lov Nr. 149 af 10. April 1922 indeholdte  

 Regler af den Indtægt, han oppebærer i sin nævnte Egenskab, og af den Formue,  

 hvorfra Indtægten hidrører.
§ 4 Stk. 1.  Fortjeneste eller Tab ved Realisation af Aktier  

 og lignende Værdipapirer, der er Bærere af Andels- og Udbytterettigheder i  

 Selskaber med begrænset Ansvar, skal tages i Betragtning ved Opgørelsen af  

 den skattepligtige Indkomst, selv om de paagældende Papirer ikke er anskaffet  

 i Spekulationsøjemed.
 Stk. 2.  Den skattepligtige Fortjeneste eller det  

 fradragsberettigede Tab kan, naar Papirerne ikke er anskaffet i  

 Spekulationsøjemed, ikke overstige henholdsvis den Værdistigning og den  

 Værdinedgang, som de paagældende Værdipapirer er undergaaet i Tiden fra den  

 31. August 1939 og indtil Realisationen.
 Stk. 3.  Finansministeren bemyndiges til, naar  

 Forholdene i ganske særlig Grad taler derfor, at tillade, at Fortjeneste af  

 den i nærværende Paragraf omhandlede Art helt eller delvis lades ude af  

 Betragtning ved Beregningen af Indkomstskatten til Staten og til den  

 fælleskommunale Udligningsfond.
§ 5 Tab paa Omsætning af Værdipapirer i Spekulationsøjemed skal alene kunne  

 fradrages inden for en til Indkomsten medregnet Spekulationsfortjeneste paa  

 Værdipapirer, men ikke i anden Indkomst.
§ 6 Stk. 1.  Ved Opgørelsen af den skattepligtige Indkomst  

 medregnes:
a.
Fortjeneste eller Tab ved Afstaaelse eller Opgivelse af Kundekreds,  

 Forretningsforbindelser el.lign. (Goodwill), dog kun for saa vidt angaar  

 Halvdelen af den opnaaede Fortjeneste eller det fremkomne Tab og i intet  

 Tilfælde med et større Beløb end det, hvormed Fortjenesten eller Tabet  

 overstiger 5.000 Kr.
Hvor Fortjenesten saaledes kan inddrages under  

 Indkomstbeskatning hos Afhænderen, skal Erhververen være berettiget til at  

 afskrive Halvdelen af den ydede Godtgørelse i sin skattepligtige Indkomst  

 gennem en Periode af 5 Aar.
Denne Ret paavirkes ikke af Bestemmelsen i § 1.
b.
Fortjeneste eller Tab ved Afstaaelse eller Opgivelse af tidsbegrænsede  

 Rettigheder, saasom Patentret, Retten i Henhold til en Forpagtningskontrakt,  

 en Udbyttekontrakt el.lign.
Fortjenesten eller Tabet skal dog kun tages i  

 Betragtning i det Omfang, der foran er bestemt med Hensyn til de under a.  

 ommeldte Arter af Fortjeneste eller Tab.
For saa vidt angaar  

 Patentrettigheder, skal denne Begrænsning kun gælde, naar det drejer sig om  

 Rettigheder, som Afhænderen har erhvervet ved Køb, Arv eller Gave, hvorimod  

 Fortjeneste ved Afhændelse af Patentretten vedrørende en af Afhænderen selv  

 gjort Opfindelse er at anse som skattepligtig i sin Helhed.
Enhververen er  

 berettiget til at afskrive den ydede Godtgørelse i sin skattepligtige  

 Indkomst gennem et til den erhvervede Rettigheds Varighed svarende Aaremaal.
c.
Fortjeneste ved Afhændelse af Maskiner, Inventar og lignende  

 Driftsmidler, dog med følgende Begrænsning: 1. Ved særskilt Afhændelse af  

 enkelte Driftsmidler medregnes kun den Del af Fortjenesten, der overstiger  

 500 Kr. 2. Ved Afhændelse i Forbindelse med en Realisation eller Afstaaelse  

 af vedkommende Virksomhed eller Bedrift medregnes kun den Del af den samlede  

 Fortjeneste paa Driftsmidlerne, som overstiger 5.000 Kr. 3. Fortjenesten skal  

 dog i intet Tilfælde medregnes i den skattepligtige Indkomst med et større  

 Beløb end det, hvormed den overstiger 30 pCt. af Anskaffelsesværdien.
Tab ved  

 Afhændelse af de heromhandlede Driftsmidler kan bringes til Fradrag i den  

 skattepligtige Indkomst.
 Stk. 2.  Fortjenesten eller Tabet opgøres i de i Stk. 1  

 ommeldte Tilfælde som Forskellen mellem det ved Afstaaelsen eller Afhændelsen  

 opnaaede Vederlag og det paagældende Formuegodes oprindelige Anskaffelsessum  

 efter Fradrag af over den skattepligtige Indkomst foretagne Afskrivninger.
 Stk. 3.  Finansministeren bemyndiges til, naar  

 Opgivelsen eller Afhændelsen af vedkommende Formuegode maa betragtes som  

 ufrivillig, at tillade, at der ved Ansættelsen af den skattepligtige Indkomst  

 helt eller delvis bortses fra Fortjeneste af den foran under Stk. 1 a-c  

 omhandlede Art.
§ 7 Stk. 1.  Bestemmelsen i Lov Nr. 149 af 10. April 1922 §  

 4e. om Aktionærers og Andelshaveres Indkomstskattepligt med Hensyn til  

 udloddet Udbytte kommer til Anvendelse ikke alene paa Udbytte, der udloddes  

 af det af vedkommende Selskab gennem dets Drift indtjente Overskud, men ogsaa  

 paa Udlodning af en af Selskabet paa anden Maade, f.Eks. ved Realisation af  

 Formuegenstande, indvunden Fortjeneste.
Denne Bestemmelse kommer dog ikke til  

 Anvendelse paa Udlodninger, der er endeligt vedtaget inden den 1. December  

 1939, eller som finder Sted som Led i en inden den 1. December 1939 besluttet  

 Likvidation af vedkommende Selskab.
 Stk. 2.  Som skattepligtigt Udbytte, jfr. fornævnte  

 Bestemmelse i Lov af 10. April 1922, skal ikke betragtes, hvad der af et  

 Selskab i Henhold til en samtidig med en Nedskrivning af Aktiekapitalen  

 vedtagen og i Selskabets Love eller Vedtægter optagen Beslutning anvendes til  

 en Opskrivning af Aktiekapitalen til dens oprindelige Størrelse før  

 Nedskrivningen, for saa vidt Nedskrivningen er sket for at bortskaffe en  

 fremkommen Underskudssaldo.
§ 8 Stk. 1.  Krigstillæg til den tarifmæssige Hyre, der  

 oppebæres for Sejlads med her i Landet hjemmehørende Skibe i Omraader, der  

 betragtes som Farezoner, skal ikke medregnes til den skattepligtige Indkomst.
 Stk. 2.  Foranstaaende Bestemmelse skal efter  

 Fastsættelse af Finansministeren kunne bringes til Anvendelse paa andre  

 særlige Ydelser, der under tilsvarende Forhold oppebæres i Anledning af en af  

 Krigsforholdene foraarsaget, personlig Arbejdsrisiko.
§ 9 Stk. 1.  Laan, der optages mod Sikkerhed i  

 Livsforsikringspolicer, tegnede i Tiden efter den 30. November 1939, kan kun  

 bringes til Fradrag i den skattepligtige Formue, for saa vidt angaar den Del  

 af Laanesummen, der overstiger Forsikringens Tilbagekøbsværdi.
 Stk. 2.  Renter af saadanne Laan kan kun i tilsvarende  

 Omfang bringes til Fradrag ved Opgørelsen af den skattepligtige Indkomst.
 Stk. 3.  Bestemmelserne kommer ikke til Anvendelse paa  

 Forsikringer, for hvis Vedkommende Præmiebetalingen strækker sig over mindst  

 10 Aar, og hvis Tilbagekøbsværdi ikke er vilkaarligt forøget ved  

 ekstraordinære Præmieindskud.
§ 10 Aktier, der ikke er frit omsættelige, samt Aktier i Selskaber, i hvilke  

 mindst 0,66 af samtlige Aktier ejes af en enkelt Aktionær, skal ved  

 Opgørelsen af den skattepligtige Formue medregnes med mindst 80 pCt. af en  

 til Aktiens Paalydende svarende Andel i Selskabets hele Formue, opgjort paa  

 Grundlag af Selskabets Status ved Udgangen af det til Grund for Selskabets  

 sidste Skatteansættelse liggende Regnskabsaar efter de i Lov Nr. 149 af 10.  

 April 1922 §§ 12-14 indeholdte Regler, medmindre særlige Omstændigheder  

 maatte begrunde en lavere Værdiansættelse.
§ 11 Bestemmelsen i Lov Nr. 149 af 10. April 1922 § 1, Nr. 3, Stk. 3, hvorefter  

 der for Forsikringsselskabers Vedkommende ved Beregningen af Indkomstens  

 procentvise Forhold til Aktiekapitalen ud over den direkte indbetalte Del af  

 Aktie- eller Garantikapitalen kan tages Hensyn til Halvdelen af den alene  

 gennem Forskrivninger dækkede, men ikke indbetalte Del af Aktie- eller  

 Garantikapitalen, begrænses saaledes, at det Beløb, der i den nævnte  

 Henseende kan tillægges den indbetalte Aktie- eller Garantikapital, ikke maa  

 overstige selve den indbetalte Kapital.
§ 12 Stk. 1.  Til den skattepligtige Indkomst medregnes ikke  

 saadanne een Gang for alle oppebaarne Gave- eller Legatbeløb, der er udredet  

 af offentlige Midler, Legater, kulturelle Fonds o.lign. her eller i Udlandet,  

 eller som er tilvejebragt ved Indsamling af Bidrag, alt for saa vidt Ydelsen  

 alene har Karakter af en Anerkendelse af Modtagerens Fortjenester.
 Stk. 2.  Indkomst hidrørende fra Lotterigevinster -  

 bortset fra Gevinster i Klasselotteriet - medregnes ikke til den  

 skattepligtige Indkomst, for saa vidt Beløbet ikke overstiger 200 Kr.  

 Overstiger Beløbet 200 Kr., medregnes kun Halvdelen af det overstigende  

 Beløb.
 Stk. 3.  De i Henhold til Lov Nr. 93 af 20. Marts 1940  

 og Lov Nr. 378 af 10. Juli 1940 udbetalte Hædersgaver medregnes ikke til den  

 skattepligtige Indkomst.
§ 13 Stk. 1.  Saafremt en Kvinde, der er medtaget ved  

 Ansættelsen som selvstændig skattepligtig, indgaar Ægteskab i Skatteaarets  

 Løb, ophører hendes Skattepligt først med Udgangen af det paagældende  

 Skatteaar.
 Stk. 2.  For saa vidt hendes skattepligtige Indkomst  

 hidrører fra erhvervsmæssig Virksomhed, og denne Virksomhed ophører inden 3  

 Maaneder efter Ægteskabets Indgaaelse, eller for saa vidt Indkomsten hidrører  

 fra Indtægtsnydelser, der bortfalder i Anledning af hendes Giftermaal, skal  

 hun dog, saafremt Ægteskabet er indgaaet i første Skattehalvaar, for andet  

 Skattehalvaar kunne begære sin Ansættelse nedsat med et Beløb svarende til de  

 bortfaldne Indtægter efter Regelen i Lov Nr. 149 af 10. April 1922 § 23, jfr.  

 § 28, sidste Stykke.
 Stk. 3.  Saafremt Ægteskabet er indgaaet paa et saadant  

 Tidspunkt, at Hustruens Indtægt i Tiden før Ægteskabets Indgaaelse i Medfør  

 af Regelen i § 7, 1ste Stykke, i Lov Nr. 149 af 10. April 1922 skal medregnes  

 ved Mandens Ansættelse til Indkomstskat, skal han paa samme Maade kunne  

 begære, at der ved hans Ansættelse bortses fra saadanne af Hustruen i Tiden  

 før Ægteskabets Indgaaelse oppebaarne Indtægter, som hidrører fra  

 Indtægtsnydelser, der er bortfaldet i Anledning af hendes Giftermaal, eller  

 fra Erhvervsvirksomhed, der er ophørt senest 3 Maaneder efter Ægteskabets  

 Indgaaelse.
§ 14 Stk. 1.  Bidrag, som i Anledning af Skilsmisse eller  

 Separation udredes af den ene af Ægtefællerne til Underhold af den anden  

 Ægtefælle eller af Børn, med Hensyn til hvilke der paahviler den bidragydende  

 Ægtefælle Forsørgerpligt, kan fradrages i Bidragyderens skattepligtige  

 Indkomst og bliver, for saa vidt angaar Bidrag til Ægtefællen og de med denne  

 sambeskattede Børn, at medregne til den bidragnydende Ægtefælles  

 skattepligtige Indkomst.
Ydes Bidraget til selvstændigt skattepligtige Børn,  

 skal det medregnes til disses skattepligtige Indkomst.
Stk. 2.  Foranstaaende Bestemmelser finder, for saa vidt  

 angaar Bidrag i Anledning af Separation, kun Anvendelse paa Bidrag, hvis  

 Størrelse fastsættes eller ændres efter nærværende Lovs Ikrafttræden.
Med  

 Hensyn til Bidrag i Anledning af Skilsmisse finder Bestemmelserne kun  

 Anvendelse paa Bidrag, der er fastsat eller ændret efter Ikrafttrædelsen af  

 Lov Nr. 538 af 22. December 1941. Finder Ændring af Bidragsvilkaarene Sted  

 efter Skatteaarets Begyndelse, faar Bestemmelserne i Stk. 1 først Virkning  

 for Parternes Skatteansættelser for det følgende Skatteaar.
§ 15 De i nærværende Lovs §§ 4-8, § 9, Stk. 2 og 3, § 12, § 13, Stk. 2 og 3,  

 samt § 14 givne Regler for den Indkomst, der bliver at lægge til Grund for  

 Ansættelsen af Indkomstskat til Staten, skal ogsaa være gældende for  

 Ansættelsen af Indkomstskat til Københavns Kommune, for saa vidt angaar §§  

 4-7 samt § 9, Stk. 2 og 3, dog alene ved Ansættelsen for Skatteaaret 1943-44,  

 jfr. § 1.
§ 16 Finansministeren bemyndiges til at forlænge Fristen for Indgivelse af  

 Selvangivelse for skattepligtige Selskaber og Foreninger indtil Udgangen af  

 April Maaned samt til i fornødent Omfang at forlænge de i Lov Nr. 149 af 10.  

 April 1922, Afsnit C III og IV, fastsatte Frister for Ligningsarbejdet m.v.,  

 for saa vidt angaar disse skattepligtige.
§ 17 Finansministeren fastsætter de nærmere Regler for Gennemførelsen af denne  

 Lov og bemyndiges til at afholde de dermed forbundne Omkostninger.
§ 18 Denne Lov træder straks i Kraft.
 Hvorefter alle vedkommende sig have at rette.
 Givet paa Amalienborg, den 19. December  

 1942.
 Under Vor Kongelige Haand og Segl.
 I Kongens Navn:
Frederik, Kronprins.
(L.
S.) K.
H.
Kofoed.
(* 1) Udfærdiget gennem Finansministeriet.
Se Rigsdagstidenden for  

 1942-43: Folket.
Tid.
Sp. 246, 257, 573, 576; Landst.
Tid.
Sp. 287, 315, 329;  

 Till.
A.
Sp. 2727; Till.
B.
Sp. 37; Till.
C.
Sp. 149, 185.
