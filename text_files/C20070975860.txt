Vejledning  

 om de regionale beskæftigelsesråds besvarelser af høringer fra  

 Udlændingeservice (Om  

 arbejdstilladelse efter udlændingelovens § 9 a, stk. 5, for  

 arbejdstagere fra Bulgarien, Estland, Letland, Litauen, Polen, Slovakiet,  

 Slovenien, Rumænien, Tjekkiet, Ungarn) 1. Indledning Denne vejledning erstatter vejledning nr. 49 af 11. maj 2004 om  

 de regionale arbejdsmarkedsråds besvarelser af høringer fra  

 Udlændingestyrelsen.  

 Ændringerne i forhold til den tidligere vejledning består i hovedtræk af  

 følgende:
 -  

 	  

 De regionale  

 arbejdsmarkedsråd er rettet til de regionale beskæftigelsesråd, jf.  

 kommunalreformen.
 -  

 	  

 Kravet om  

 fuldtidsbeskæftigelse er ændret til krav om mindst 30 timers arbejdsuge, jf.  

 de  

 tidligere udmeldte ændringer i forbindelse med forlængelse af Østaftalen.
 -  

 	  

 Der er indsat afsnit  

 2.4 og 4.4 om, at Udlændingeservice kan høre de regionale beskæftigelsesråd i  

 forbindelse med afgørelser om inddragelse af forhåndsgodkendelser til at  

 ansætte arbejdskraft fra de nye EU-lande, jf. udlændingelovens §  

 9 a, stk. 15.
 -  

 	  

 Det er indsat i afsnit  

 4, at det regionale beskæftigelsesråd kan fastsætte i sin forretningsorden,  

 at  

 rådssekretariaterne kan afgive svar til Udlændingeservice på rådets vegne,  

 såfremt rådet fortsat har indsigt i sagsbehandlingen og i de enkelte  

 udtalelser.
-  

 	  

 Der er indsat kort  

 tekst i afsnit 4.3.1 om, hvorledes sædvanlige vilkår for børnepassere efter  

 servicelovens § 37 kan vurderes.
Indholdet svarer til det tidligere udmeldte  

 i  

 skrivelse fra Arbejdsmarkedsstyrelsen af 17. juni 2005.
-  

 	  

 Afsnit 5 om  

 høringsfrister er nyaffattet, idet fristen for besvarelse af høringerne fra  

 Udlændingeservice nu er 1½ uge for ukomplicerede sager og 2 uger for  

 komplicerede sager. Ændringerne skyldes ønske fra forligskredsen bag  

 Østaftalen om kortere sagsbehandlingstider.
De skærpede krav til  

 sagsbehandlingstiden sker samtidig med, at der sker forbedringer i  

 Udlændingeservices  

 sagsbehandling, som forventes at kunne nedbringe antallet af komplicerede og  

 mere tidskrævende sager i de regionale beskæftigelsesråd.
 -  

 	  

 I afsnit 6 er indsat,  

 at hvis en høring er sendt til en forkert region, skal regionen kontakte  

 Udlændingeservice  

 og ikke videresende høringen.
-  

 	  

 Begreberne opholds- og  

 arbejdstilladelse er ændret til begrebet arbejdstilladelse jf.
EU-direktiv  

 2004/38/EF. Ændringen er dog uden betydning for rådenes behandling af  

 høringerne fra Udlændingeservice.
I forbindelse med EU-udvidelsen den 1. maj 2004 blev der i  

 udlændingeloven indført en overgangsordning til den fulde frie bevægelighed  

 efter EU-reglerne for arbejdstagere fra Estland, Letland, Litauen, Polen,  

 Slovakiet, Slovenien, Tjekkiet og Ungarn.
Pr. 1. januar 2007 gælder  

 overgangsordningen  

 tillige for statsborgere fra Rumænien og Bulgarien.
Ved en revision af overgangsordningen for de nævnte lande er der  

 i foråret 2006 sket visse lempelser af ordningen, fx således at kravet om  

 fuldtidsbeskæftigelse for statsborgere fra de pågældende lande er ændret til  

 et krav om mindst 30 timers arbejdsuge.
Tillige er der indført en ny  

 forhåndsgodkendelses-  

 og anmeldelsesordning for arbejde hos overenskomstdækkede arbejdsgivere,  

 hvorefter Udlændingeservice efter ansøgning kan forhåndsgodkende  

 overenskomstdækkede  

 arbejdsgivere til at ansætte arbejdstagere fra de pågældende lande til  

 udførelse af overenskomstdækket arbejde.
Arbejdet kan påbegyndes uden at  

 afvente arbejdstilladelse fra Udlændingeservice, når blot  

 ansættelsesforholdet  

 er anmeldt til Udlændingeservice.
Med overgangsordningen kan statsborgere fra de nævnte lande  

 meddeles arbejdstilladelse efter udlændingelovens § 9 a, stk. 5,  

 hvis  

 de pågældende har indgået aftale eller fået tilbud om beskæftigelse mindst 30  

 timer om ugen (i gennemsnit) her i landet på overenskomstmæssige eller på  

 anden  

 måde sædvanlige vilkår hos arbejdsgivere, der er indberetningspligtige efter  

 kildeskatteloven, og som ikke er omfattet af en lovlig konflikt.
Det kræves  

 ikke, at væsentlige beskæftigelsesmæssige eller erhvervsmæssige hensyn taler  

 for at imødekomme ansøgningen.
Der er herudover fortsat mulighed for at få arbejdstilladelse på  

 grundlag af udlændingelovens § 9 a, stk. 1, ifølge hvilken  

 arbejdstilladelse kan gives, hvis væsentlige beskæftigelsesmæssige eller  

 erhvervsmæssige hensyn taler for at imødekomme ansøgningen, herunder hvis  

 udlændingen kan få ansættelse på fagområder, hvor der er mangel på særligt  

 kvalificeret arbejdskraft, jf. udlændingelovens, eller hvor ansættelsen  

 indebærer en årlig aflønning på mindst 450.000 kr.
Betingelserne i denne  

 bestemmelse er på enkelte punkter lempeligere end betingelserne for  

 meddelelse  

 af arbejdstilladelse efter udlændingelovens § 9 a, stk. 5. Der  

 tænkes her især på kravene til den ugentlige arbejdstid.
 Det er Udlændingeservice, som træffer afgørelse om  

 arbejdstilladelse, uanset om afgørelsen træffes efter udlændingelovens  

 § 9 a, stk. 1, eller udlændingelovens § 9 a, stk. 5. Ved  

 behandling af ansøgningerne kan Udlændingeservice anmode det regionale  

 beskæftigelsesråd i den region, hvor beskæftigelsen skal udføres, om en  

 sagkyndig udtalelse.
Som hovedregel vil ansøgningen skulle behandles efter  

 udlændingelovens § 9 a, stk. 5, men det vil fremgå specifikt af  

 Udlændingeservices henvendelse til det regionale beskæftigelsesråd, om sagen  

 ønskes vurderet efter udlændingelovens § 9 a, stk. 5,  

 udlændingelovens § 9 a, stk. 1, eller begge bestemmelser.
Det vil  

 videre fremgå af henvendelsen fra Udlændingeservice, hvad beskæftigelsesrådet  

 skal tage stilling til i det konkrete tilfælde.
I vejledningens  

  

 afsnit 2  

  

 beskrives dels betingelserne for meddelelse af arbejdstilladelse efter  

 udlændingelovens  

 § 9 a, stk. 5, og dels under hvilke omstændigheder  

 Udlændingeservice  

 vil rette henvendelse til de regionale beskæftigelsesråd.
Det fremgår, at  

 beskæftigelsesrådene især bliver hørt i sager, hvor løn- og  

 ansættelsesvilkårene ikke er reguleret i henhold til kollektiv overenskomst,  

 og  

 hvor der ikke er tale om ansættelse som forsker, underviser, ledende  

 funktionær  

 eller specialist mv. på et område hvor løn og ansættelsesvilkårene  

 sædvanligvis  

 er reguleret i individuel kontrakt.
I  

  

 afsnit 3  

  

 omtales  

 sager om ansøgninger vedr. arbejdsgivere, der gentagne gange tidligere har  

 benyttet  

 illegal arbejdskraft.
I disse sager vil Udlændingeservice generelt ikke  

 meddele  

 arbejdstilladelse, uden at det regionale beskæftigelsesråd er hørt om den  

 konkrete ansøgning.
 Afsnit 4  

  

 omhandler  

 særlige forhold, som beskæftigelsesrådene skal være opmærksomme på i  

 behandling  

 af høringerne fra Udlændingeservice.
 Afsnit 5  

  

 omhandler  

 høringsfristerne for beskæftigelsesrådene, som sættes til maksimalt 2 uger.
I  

  

 afsnit 6  

  

 beskrives  

 høringsproceduren, der gennemføres elektronisk via  

 UdlændingeInformationsSystemet  

 i Udlændingeservice.
Af  

  

 afsnit 7  

  

 fremgår  

 det, at Udlændingeservice får oplysninger om konfliktramte virksomheder fra  

 Arbejdsmarkedsstyrelsen, idet der ikke kan gives arbejdstilladelse, såfremt  

 arbejdsgiveren er konfliktramt, med mindre konflikten er overenskomststridig  

 eller på anden måde retsstridig.
Udlændingeservice vil kunne spørge  

 jobcentrene  

 om, hvorvidt en virksomhed fortsat er konfliktramt.
 Afsnit 8  

  

 omtaler  

 Udlændingeservices videregivelse til beskæftigelsesrådene af oplysninger om  

 meddelte arbejdstilladelser.
 Afsnit 9  

  

 beskriver det  

 særlige overvågningsberedskab, angående tilgangen af arbejdstagere fra de nye  

 medlemslande.
 I  

  

 bilag 1  

  

 til denne  

 vejledning er optrykt de relevante bestemmelser fra udlændingeloven.
2. Indholdet af overgangsordningens særlige regler for  

 arbejdstagere fra Bulgarien, Estland, Letland, Litauen, Polen, Slovakiet,  

 Slovenien, Rumænien, Tjekkiet og Ungarn Ifølge udlændingeloven  

 kan Udlændingeservice efter ansøgning give arbejdstilladelse til  

 arbejdstagere  

 fra Bulgarien, Estland, Letland, Litauen, Polen, Slovakiet, Slovenien,  

 Rumænien, Tjekkiet og Ungarn, hvis der foreligger en ansættelsesaftale eller  

 et  

 ansættelsestilbud om ordinær ansættelse af mindst 30 timers om ugen, jf.  

 betingelserne nedenfor.
2.1. Ordinær ansættelse mindst 30 timer ugentligt i henhold til en  

 gældende dansk overenskomst Ifølge udlændingelovens  

 § 9 a, stk. 5, nr. 1, kan Udlændingeservice efter ansøgning give  

 arbejdstilladelse, hvis den pågældende ansøger har indgået aftale eller fået  

 tilbud om ordinær beskæftigelse mindst 30 timer om ugen hos en herværende  

 arbejdsgiver i henhold til en hos arbejdsgiveren gældende dansk overenskomst,  

 der vedrører det pågældende arbejde, og hvor der som aftalepart på  

 lønmodtagersiden mindst er tale om en lokal fagforening, som er medlem af en  

 landsdækkende lønmodtagerorganisation.
 I disse sager er det  

 hovedreglen, at Udlændingeservice træffer afgørelse om arbejdstilladelse uden  

 først at høre de regionale beskæftigelsesråd.
Hvis Udlændingeservice  

 er i tvivl om, hvorvidt oplysningerne om, at der er tale om en  

 overenskomstmæssig  

 ansættelse, er rigtige, vil Udlændingeservice undersøge spørgsmålet, inden  

 der  

 træffes afgørelse om arbejdstilladelse.
Dette vil kunne ske ved, at  

 Udlændingeservice retter henvendelse til den relevante fagforening og  

 arbejdsgiverforening.
 Såfremt  

 Udlændingeservice er i tvivl om, hvorvidt der som aftalepart på  

 lønmodtagersiden mindst er tale om en lokal fagforening, som er medlem af en  

 landsdækkende lønmodtagerorganisation, indhenter Udlændingeservice en  

 udtalelse hos det regionale beskæftigelsesråd.
Ved en landsdækkende  

 lønmodtagerorganisation forstås en organisation, som ikke har sine  

 aktiviteter  

 begrænset til en del af landet, men som har aktiviteter inden for det  

 pågældende faglige område, uanset hvor i landet det pågældende faglige område  

 er relevant.
Reglen om medlemskabet af en sådan organisation skal sikre, at  

 en  

 landsdækkende organisation står inde for løn- og arbejdsvilkårene i  

 overenskomsten.
 2.2. Ordinær ansættelse mindst 30 timer ugentligt i henhold til en  

 individuel kontrakt som forsker, underviser, funktionær i en ledende  

 stilling,  

 eller specialist m.v.
 Ifølge udlændingelovens  

 § 9 a, stk. 5, nr. 2, kan Udlændingeservice efter ansøgning give  

 arbejdstilladelse, hvis den pågældende på et arbejdsområde, hvor løn- og  

 ansættelsesvilkårene sædvanligvis alene er reguleret i en individuel  

 ansættelseskontrakt, har indgået aftale eller fået tilbud om ordinær  

 beskæftigelse mindst 30 timer om ugen som forsker, underviser, funktionær i  

 en  

 ledende stilling eller specialist mv.
 Ved  

  

 forskere  

  

 forstås  

 medarbejdere, der ved ansættelse på universiteter, højere læreanstalter eller  

 private virksomheder driver forskning, herunder professorer,  

 gæsteprofessorer,  

 forskningsprofessorer, lektorer, adjunkter, stipendiater, ph.d.-forskere,  

 forskningsledere, forskningsmedarbejdere, forskningsassistenter, researchere  

 og  

 scientists.
 Ved  

  

 undervisere  

  

 forstås  

 medarbejdere, der ved ansættelse på universiteter eller højere læreanstalter  

 driver undervisning, herunder professorer, gæsteprofessorer, seniorlektorer,  

 lektorer, adjunkter, stipendiater, ph.d.-studerende og  

 undervisningsassistenter.
 Ved  

  

 funktionærer  

  

 i  

 ledende stilling forstås direktører, chefer og ledende teknisk eller  

 administrativt  

 personale, der tilhører den øverste ledelse, herunder administrerende  

 direktører, tekniske direktører, salgschefer, indkøbschefer, importchefer,  

 marketingschefer, personalechefer, ledende ingeniører, chefingeniører,  

 chefarkitekter, økonomi- og regnskabschefer.
 Ved  

  

 specialister  

  

 forstås  

 medarbejdere med specialistfunktion, der ikke tilhører den øverste ledelse,  

 herunder bl.a. ingeniører, arkitekter, økonomer, jurister, læger, dyrlæger,  

 tandlæger, fysioterapeuter, sygeplejersker, journalister, technical advisers  

 og legal advisers.
I disse sager er det  

 hovedreglen, at Udlændingeservice træffer afgørelse om arbejdstilladelse uden  

 først at høre de regionale beskæftigelsesråd.
Hvis der er usikkerhed om,  

 hvorvidt forholdene er i orden, træffes afgørelsen dog ikke uden en sådan  

 høring.
Udlændingeservice vil derfor kunne høre det regionale  

 beskæftigelsesråd  

 i forbindelse med nedenstående:
-  

 	  

 hvis der i et større  

 antal sager, hvor der er meddelt arbejdstilladelser i henhold til individuel  

 ansættelseskontrakt hos bestemte arbejdsgivere, efterfølgende er sket  

 inddragelse af arbejdstilladelserne, fordi der har været tale om ansættelser  

 på et arbejdsområde, hvor løn- og ansættelsesvilkårene ikke sædvanligvis  

 alene  

 er reguleret i en individuel ansættelseskontrakt -  

 	  

 hvis Udlændingeservice  

 ved behandling af en ansøgning om arbejdstilladelse i øvrigt har begrundet  

 mistanke om, at der ikke er tale om ansættelse på et arbejdsområde, hvor løn-  

 og ansættelsesvilkårene sædvanligvis alene er reguleret i en individuel  

 ansættelseskontrakt.
2.3. Ordinær ansættelse mindst 30 timer ugentligt i øvrigt på  

 sædvanlige løn- og ansættelsesvilkår I tilfælde hvor løn- og  

 ansættelsesvilkårene ikke er reguleret i henhold til kollektiv overenskomst,  

 jf. afsnit 2.1., og ikke sædvanligvis er reguleret i individuel kontrakt, jf.  

 afsnit 2.2., kan Udlændingeservice ifølge udlændingelovens § 9 a,  

 stk. 5, nr. 3, efter ansøgning give arbejdstilladelse, såfremt den  

 pågældende ansøger har indgået aftale eller fået tilbud om ordinær  

 beskæftigelse mindst 30 timer om ugen hos en herværende arbejdsgiver på  

 sædvanlige løn- og ansættelsesvilkår.
I disse sager vil de  

 regionale beskæftigelsesråd som hovedregel blive hørt, inden  

 Udlændingeservice  

 træffer afgørelse.
De regionale beskæftigelsesråd vil blive spurgt om -  

 	  

 hvorvidt de oplyste  

 løn- og ansættelsesvilkår er sædvanlige i forhold til de ansatte hos  

 arbejdsgiveren,  

 som udfører tilsvarende arbejde, eller  hvis der ikke er personer hos  

 arbejdsgiveren,  

 der udfører tilsvarende arbejde  svarer til, hvad der i den pågældende  

 del af  

 landet er sædvanligt på det pågældende arbejdsområde -  

 	  

 hvorvidt  

 ansættelsesaftalen eller ansættelsestilbuddet indeholder de oplysninger om  

 vilkårene for ansættelsesforholdet, som fremgår af § 2, stk. 2, i  

 lov  

 om arbejdsgiverens pligt til at underrette lønmodtageren om vilkårene for  

 ansættelsesforholdet.
Disse oplysninger, som normalt skal fremgå af et  

 ansættelsesbevis, er beskrevet i denne vejlednings afsnit 4.3.2.
 Er det i en sag  

 åbenbart, at betingelserne for meddelelse af arbejdstilladelse er opfyldt  

   

 herunder at ansættelsen finder sted på vilkår, der mindst svarer til allerede  

 godkendte løn- og ansættelsesvilkår  meddeler Udlændingeservice  

 arbejdstilladelse uden forudgående høring af det regionale beskæftigelsesråd.  

 Er det omvendt åbenbart, at betingelserne ikke er opfyldt, meddeles der  

 afslag  

 på arbejdstilladelse uden høring.
Begrundelsen er, at det  

 ikke tjener noget formål at gennemføre en høring, hvis det på forhånd er  

 åbenlyst, hvad høringssvaret vil indebære.
Dette kan eksempelvis være  

 tilfældet  

 i forlængelsessager, hvor løn- og ansættelsesvilkårene er uændrede, eller i  

 sager hvor én udenlandsk arbejdstager afløser en anden i samme  

 arbejdsfunktion  

 på samme virksomhed, og den nye arbejdstagers løn- og ansættelsesvilkår er  

 identiske med eller bedre end forgængerens.
Eller hvis der i øvrigt er tale  

 om  

 ansøgninger på en virksomhed, hvor der allerede er meddelt tilladelser til  

 østeuropæiske arbejdstagere på tilsvarende vilkår.
 2.4. Forhåndsgodkendte overenskomstdækkede arbejdsgivere.
I forbindelse med  

 revisionen af Østaftalen i 2006 blev der i udlændingelovens  

 § 9 a, stk. 11 og 12, indsat  

 bestemmelser om, at Udlændingeservice kan forhåndsgodkende  

  

 overenskomstdækkede  

  

 virksomheder, til at lade arbejdstagere fra de  

 nye EU-lande udføre arbejde i henhold til dansk overenskomst, jf.  

 udlændingelovens §  

 9 a,  

 stk. 5, nr. 1, eller i henhold til individuel kontrakt, jf. lovens §  

 9 a, stk. 5, nr. 2. Inden for de funktioner,  

 der fremgår af forhåndsgodkendelsen, vil arbejdstagere kunne påbegynde  

 arbejde  

 hos forhåndsgodkendte arbejdsgivere, når ansættelsesforholdet er anmeldt til  

 Udlændingeservice.
Arbejdstageren vil efterfølgende modtage en  

 arbejdstilladelse fra Udlændingeservice.
Det fremgår af  

 udlændingelovens §  

 9 a,  

 stk. 15, at Udlændingeservice kan indhente en udtalelse fra det regionale  

 beskæftigelsesråd, hvis der skal træffes en afgørelse om, at en  

 forhåndsgodkendelse  

 skal inddrages.
Inddragelse vil kunne ske, hvis godkendelsen er opnået ved  

 svig, hvis betingelserne for godkendelsen ikke længere er til stede, eller  

 hvis vilkårene for godkendelsen ikke overholdes.
Udlændingeservice  

 foretager i forbindelse med behandlingen af en anmeldelse af et  

 ansættelsesforhold  

 hos en forhåndsgodkendt arbejdsgiver en vurdering af, om det anmeldte arbejde  

 kan anses at være omfattet af den eller de overenskomster, som gælder for  

 arbejdsgiveren.
Hvis det er tilfældet, meddeler Udlændingeservice  

 arbejdstilladelse efter udlændingelovens §  

 9  

 a, stk. 5, nr. 1.
3. Om arbejdsgivere, der gentagne gange har benyttet  

 arbejdskraft fra de nye EU-medlemslande uden gyldigt opholdsgrundlag Hvis Udlændingeservice  

 bliver opmærksom på, at en arbejdsgiver gentagne gange har benyttet  

 arbejdskraft fra de nye EU-medlemslande uden gyldigt opholdsgrundlag, vil  

 Udlændingeservice ikke meddele arbejdstilladelse med henblik på ansættelse  

 hos  

 vedkommende uden først at have hørt det regionale beskæftigelsesråd om den  

 konkrete ansøgning.
Beskæftigelsesrådenes  

 udtalelser i disse sager skal bygge på den viden, som rådene og  

 rådssekretariaterne  

 sidder inde med.
Hvis der i forbindelse med behandling af en konkret  

 ansøgning  

 opstår behov for yderligere information på grund af mistanke om illegal  

 arbejdskraft, vil beskæftigelsesrådet kunne rette henvendelse til politiet.
4. Beskæftigelsesrådenes behandling af  

 Udlændingeservices høringer Når Udlændingeservice  

 anmoder et regionalt beskæftigelsesråd om en udtalelse, vil rådet samtidig  

 modtage kopi af ansøgningen om arbejdstilladelse med tilhørende bilag,  

 herunder  

 ansættelsestilbud eller kontrakt og evt. oplysninger om løn- og  

 ansættelsesvilkår for andre ansatte med tilsvarende arbejdsopgaver hos  

 arbejdsgiveren.
 Det regionale  

 beskæftigelsesråd behandler sagen på baggrund af de modtagne oplysninger.  

 Hvis  

 rådet ikke umiddelbart mener, at betingelserne for arbejdstilladelse er  

 opfyldt, eller at de nødvendige oplysninger er til stede, kan rådet indhente  

 en udtalelse fra den pågældende arbejdsgiver og fra relevante arbejdsgiver-  

 og  

 lønmodtagerorganisationer.
 Beslutning om, hvilket  

 svar der skal afgives til Udlændingeservice i forbindelse med en høring, skal  

 træffes i det regionale beskæftigelsesråd eller i et særligt nedsat  

 underudvalg  

 under rådet bestående af relevante arbejdsgiver- og  

 lønmodtagerrepræsentanter.  

 Hvis førstkommende ordinære møde ikke kan afventes, kan rådet eller  

 underudvalget foretage skriftlig behandling af henvendelserne fra  

 Udlændingeservice.
Det regionale  

 beskæftigelsesråd kan fastsætte i sin forretningsorden (jf. styringslovens §  

 38, stk. 6), at rådssekretariatet på rådets vegne kan besvare høringer fra  

 Udlændingeservice.
Det kan fx være relevant i forhold til ukomplicerede sager  

 og typer af sager, hvor rådet tidligere har lagt en principiel linje for de  

 svar, der gives.
Dette skal i givet fald ske på en sådan måde, at rådet  

 fortsat  

 har indsigt i sagsbehandlingen og i de enkelte udtalelser, således at  

 rådet kan gribe  

 ind, hvis det ikke finder, at sekretariaterne holder sig til de fastlagte  

 retningslinjer.
 Beskæftigelsesrådene  

 skal i en begrundet udtalelse angive de hovedhensyn, der har været afgørende  

 for rådene, således at det ikke efterfølgende vil være nødvendigt for  

 Udlændingeservice at stille supplerende spørgsmål om baggrunden for den  

 afgivne  

 indstilling.
Ved udtalelser i henhold  

 til overgangsordningen jf. § 9 a, stk. 5, skal der ikke tages  

 hensyn  

 til, om der konkret er væsentlige beskæftigelses- eller erhvervsmæssige  

 hensyn,  

 der taler for at anbefale arbejdstilladelse, herunder om der er mangel på  

 arbejdskraft.
Dette er kun relevant, hvis beskæftigelsesrådet er blevet  

 anmodet om at afgive udtalelse efter § 9 a, stk. 1, som er omtalt i  

 indledningen til denne vejledning.
4.1. Sager i forbindelse med ordinær overenskomstmæssig ansættelse Som omtalt i afsnit 2.1.  

 træffer Udlændingeservice ved overenskomstmæssig ansættelse som hovedregel  

 afgørelse om arbejdstilladelse uden forudgående høring af det regionale  

 beskæftigelsesråd.
Ved mistanke om at  

 angivelsen af, at der er tale om en overenskomstmæssig ansættelse, er  

 urigtig,  

 vil Udlændingeservice kunne rette henvendelse til den relevante fagforening  

 eller arbejdsgiverforening.
Ved tvivl om hvorvidt fagforeningen opfylder  

 kravet om, at der skal være tale om en lokal fagforening, som er medlem af en  

 landsdækkende lønmodtagerorganisation, jf. § 9 a, stk. 5, nr. 1,  

 vil  

 Udlændingeservice høre det regionale beskæftigelsesråd.
 Det regionale  

 beskæftigelsesråd skal foretage en vurdering af det konkrete spørgsmål fra  

 Udlændingeservice og, i det omfang det er nødvendigt, rette henvendelse til  

 den pågældende lokale fagforening og til den relevante landsdækkende  

 lønmodtagerorganisation og / eller arbejdsgiverorganisation for at få  

 spørgsmålet belyst.
 4.2. Sager i forbindelse med ordinær ansættelse i henhold til  

 individuel kontrakt som forsker, underviser, funktionær i en ledende  

 stilling,  

 eller specialist m.v.
 I sager om ansættelse  

 som forsker, underviser, ledende funktionær eller specialist, hvor løn- og  

 ansættelsesvilkårene sædvanligvis er reguleret i henhold til individuel  

 kontrakt, jf. afsnit 2.2., træffer Udlændingeservice ligeledes som hovedregel  

 afgørelse om arbejdstilladelse uden forudgående høring af det regionale  

 beskæftigelsesråd.
 I nogle tilfælde vil  

 Udlændingeservice dog indhente en udtalelse hos beskæftigelsesrådet forud for  

 afgørelse om, hvorvidt en ansøgning kan imødekommes.
 Hvis det eksempelvis i  

 et større antal sager har vist sig, at den efterfølgende orientering har ført  

 til inddragelse af en arbejdstilladelse, fordi der har været tale om  

 ansættelse  

 på et arbejdsområde, hvor løn- og ansættelsesvilkårene ikke sædvanligvis  

 alene  

 er reguleret i en individuel ansættelseskontrakt, vil der ikke blive meddelt  

 arbejdstilladelse med henblik på ansættelse hos disse arbejdsgivere, førend  

 det  

 regionale beskæftigelsesråd har afgivet udtalelse i sagen.
 Høring vil også ske,  

 hvis Udlændingeservice ved behandling af en ansøgning i øvrigt har begrundet  

 mistanke om, at der ikke er tale om ansættelse på et arbejdsområde, hvor løn-  

 og ansættelsesvilkårene sædvanligvis alene er reguleret i en individuel  

 ansættelseskontrakt, selvom det fremgår af ansøgningen.
 I begge tilfælde skal de  

 regionale beskæftigelsesråd undersøge, hvorvidt der i den konkrete ansøgning  

 er tale om ansættelse på et arbejdsområde, hvor løn- og ansættelsesvilkårene  

 ikke sædvanligvis alene er reguleret i en individuel ansættelseskontrakt.
 Rådene skal i den  

 forbindelse i nødvendigt omfang rette henvendelse til den pågældende  

 arbejdsgiver  

 og de relevante arbejdsgiver- og lønmodtagerorganisationer for at få  

 spørgsmålet belyst.
4.3. Sager om beskæftigelse mindst 30 timer om ugen på sædvanlige løn-  

 og ansættelsesvilkår i øvrigt Det regionale  

 beskæftigelsesråd vil som udgangspunkt blive hørt, inden Udlændingeservice  

 træffer  

 afgørelse i sager om arbejdstilladelse i forbindelse med ordinær ansættelse i  

 mindst 30 timer/uge på sædvanlige løn- og ansættelsesvilkår i øvrigt.
 Som nævnt i afsnit 2.3.  

 drejer det sig om tilfælde, hvor løn- og ansættelsesvilkårene ikke er  

 reguleret  

 i henhold til kollektiv overenskomst, og hvor ansættelse ikke sker som  

 forsker,  

 underviser, ledende funktionær eller specialist på arbejdsområder, hvor løn  

 og  

 ansættelsesvilkårene sædvanligvis er reguleret i individuel kontrakt.
 Til brug for  

 behandlingen af ansøgningen om arbejdstilladelse skal der foreligge en  

 skriftlig erklæring fra arbejdsgiveren til Udlændingeservice om, hvorvidt  

 løn- og ansættelsesforholdene er sædvanlige, og hvorvidt ansættelsesaftalen  

 eller ansættelsestilbuddet opfylder kravene i ansættelsesbevislovens  

 § 2,  

 stk. 2, dvs. de krav, som normalt skal fremgå af et ansættelsesbevis,  

 jf.  

 afsnit 4.3.2.
Det er imidlertid ikke i  

 sig selv tilstrækkeligt, at der foreligger en sådan erklæring fra  

 arbejdsgiveren,  

 hvorfor Udlændingeservice vil høre beskæftigelsesrådene, hvis det ikke er  

 åbenbart, at betingelserne er opfyldt.
Beskæftigelsesrådene skal i så fald  

 undersøge forholdene nærmere, jf. afsnit 4.3.1. og 4.3.2. nedenfor.
4.3.1. Angående sædvanlige arbejdsvilkår Beskæftigelsesrådene  

 skal tage stilling til, hvorvidt de oplyste løn- og ansættelsesvilkår er  

 sædvanlige  

 i forhold til de ansatte hos arbejdsgiveren, som udfører tilsvarende arbejde,  

 eller  hvis der ikke er personer hos arbejdsgiveren, der udfører  

 tilsvarende  

 arbejde  hvorvidt de svarer til, hvad der i den pågældende del af  

 landet er  

 sædvanligt på det pågældende arbejdsområde.
Hvis der ingen sammenlignelige  

 personer er på virksomheden, og den overvejende del af virksomhederne i det  

 pågældende område anvender løn- og ansættelsesvilkår, der er fastlagt i en  

 givet overenskomst, vil betingelserne fra overenskomsten kunne anses som  

 værende sædvanlige.
Der skal dog være tale om en konkret vurdering.Ved  

 vurdering af om løn- og ansættelsesvilkårene er sædvanlige, skal der tages  

 hensyn til udlændingens kvalifikationer og færdigheder m.v.
 Beskæftigelsesrådet  

 skal, som nævnt i indledningen til afsnit 4, i det omfang, det er nødvendigt,  

 rette henvendelse til den relevante lønmodtager- og arbejdsgiverorganisation,  

 fx ved tvivl om hvilke løn- og ansættelsesvilkår, der er sædvanlige på det  

 pågældende lønområde i lokalområdet.
Som nævnt er det  

 betingelse for meddelelse af arbejdstilladelse, at udlændingen har indgået  

 aftale eller fået tilbud om ordinær beskæftigelse med en ugentlig arbejdstid  

 mindst 30 timer om ugen.
Ved en arbejdstid på mindst 30 timer om ugen forstås  

 i  

 almindelighed en gennemsnitlig ugentlig arbejdstid på mindst 30 timer.
Dvs.  

 at  

 en udlænding fx kan være ansat til 2 ugers arbejde fordelt på 25 timer en uge  

 og 35 timer en uge.
 Særligt ang. private børnepassere efter servicelovens § 37 (tidligere §  

 26):
Lønnen aftales mellem  

 forældrene og børnepasseren.
Da kommunerne godkender pasningsaftalerne, kan  

 det regionale beskæftigelsesråd indhente oplysninger om sædvanlige løn- og  

 ansættelsesvilkår hos kommunerne.
Ved sammenligningen skal man være opmærksom  

 på, at lønnen i de pasningsaftaler, der sammenlignes med, kan variere med  

 arbejdstiden og kan afhænge af, om det evt. er et familiemedlem, der er ansat  

 som børnepasser.
Ligeledes bør der være  

 opmærksomhed på, om særlige forhold gør sig gældende, fx om der er tale om  

 pasning af et barn med særlige behov eller handicap, som indebærer, at  

 ansøgeren har særlige kvalifikationer.
I så fald kan der være grundlag for at  

 sammenligne med lønsatser for kommunale dagplejere.
Af udtalelsen til  

 Udlændingeservice skal det fremgå, hvilke særlige forhold, der er lagt vægt  

 på.
4.3.2. Angående arbejdsgiverens oplysningspligt om vilkårene for  

 ansættelsen Beskæftigelsesrådene  

 skal påse, at ansættelsesaftalen eller ansættelsestilbuddet indeholder alle  

 væsentlige vilkår for ansættelsesforholdet, som arbejdsgiveren har pligt til  

 at  

 oplyse lønmodtageren om, dvs. de forhold der normalt skal fremgå af et  

 ansættelsesbevis.
Det gælder iflg. ansættelsesbevislovens § 2,  

 stk. 2, som minimum oplysninger om:
 1)  

 	  

 Arbejdsgiverens og  

 lønmodtagerens navn og adresse.
 2)  

 	  

 Arbejdsstedets  

 beliggenhed eller i mangel af et fast arbejdssted eller et sted, hvor  

 arbejdet  

 hovedsagelig udføres, oplysning om, at lønmodtageren er beskæftiget på  

 forskellige steder, og om hovedsæde eller arbejdsgiverens adresse.
 3)  

 	  

 Beskrivelse af  

 arbejdet eller angivelse af lønmodtagerens titel, rang, stilling eller  

 jobkategori.
 4)  

 	  

 Ansættelsesforholdets  

 begyndelsestidspunkt.
 5)  

 	  

 Ansættelsesforholdets  

 forventede varighed, hvor der ikke er tale om tidsubestemt ansættelse.
 6)  

 	  

 Lønmodtagerens  

 rettigheder med hensyn til betalt ferie, herunder om der udbetales løn under  

 ferie.
 7)  

 	  

 Varigheden af  

 lønmodtagerens og arbejdsgiverens opsigelsesvarsler eller reglerne herom.
8)  

 	  

 Den gældende eller  

 aftalte løn, som lønmodtageren har ret til ved ansættelsesforholdets  

 påbegyndelse,  

 og tillæg og andre løndele, der ikke er indeholdt heri, f.eks. pensionsbidrag  

 og eventuel kost og logi.
Endvidere skal der oplyses om lønnens  

 udbetalingsterminer.
 9)  

 	  

 Den normale daglige  

 eller ugentlige arbejdstid.
 10)  

 	  

 Angivelse af, hvilke   

 hvis nogen  kollektive overenskomster eller aftaler der regulerer  

 arbejdsforholdet.  

 Hvis der er tale om overenskomster eller aftaler indgået af parter uden for  

 virksomheden,  

 skal det endvidere oplyses, hvem disse parter er.
 4.4. Sager om inddragelse af forhåndsgodkendelser af  

 overenskomstdækkede virksomheder.
 I sager, hvor  

 Udlændingeservice skal træffe afgørelse om inddragelse af en  

 forhåndsgodkendelse  

 for en overenskomstdækket virksomhed, jf. udlændingelovens §  

 9 a,  

 stk. 15, kan Udlændingeservice indhente en udtalelse fra det regionale  

 beskæftigelsesråd.
 Inddragelse vil kunne  

 ske, hvis godkendelsen er opnået ved svig, hvis betingelserne for  

 godkendelsen  

 ikke længere er til stede, eller hvis vilkårene for godkendelsen ikke  

 overholdes.
 Høringen vil typisk angå  

 spørgsmål om, hvorvidt et konkret arbejdsforhold kan anses for omfattet af én  

 af de overenskomster, som arbejdsgiveren er omfattet af.
5. Høringsfrister De regionale  

 beskæftigelsesråds behandling af høringer fra Udlændingeservice skal være så  

 kort som mulig.
I ukomplicerede sager, hvor der ikke er behov for at indhente  

 yderligere oplysninger hos arbejdsgiveren, må høringsfristen ikke overstige  

 1½  

 uge.
I mere komplicerede sager, hvor arbejdsgiveren skal kontaktes, må  

 høringsfristen ikke overstige 14 dage.
Disse høringsfrister  

 regnes fra dagen efter, at sagen er modtaget.
Hvis fx sagen modtages mandag,  

 skal Udlændingeservice have svar senest den tirsdag, der følger 14 dage  

 derefter.
Når regionen modtager en  

 høring fra Udlændingeservice, vil sagen som hovedregel indeholde de  

 oplysninger, der er nødvendige for at behandle høringen.
Det gælder fx  

 oplysninger om løn- og ansættelsesvilkår for virksomhedens øvrige ansatte i  

 tilsvarende arbejdsfunktioner og oplysninger om ansættelsesforholdet, som  

 skal  

 fremgå af ansættelsesbrevet, jf. ansættelsesbevisloven.
Såfremt sagen ikke  

 indeholder oplysningerne, skal regionen samme dag anmode arbejdsgiveren om at  

 indsende de nødvendige oplysninger senest på 5. dagen kl. 12.00.  

 Arbejdsgiveren  

 skal samtidig oplyses om, at et hurtigere svar vil kunne fremrykke Rådets  

 udtalelse til Udlændingeservice.
Såfremt arbejdsgiveren ikke overholder  

 svarfristen eller afgiver et utilstrækkeligt svar, forlænges  

 sagsbehandlingstiden.
 Såfremt der er tale om  

 egentlige mangler eller fejl i en høring, som regionen modtager fra  

 Udlændingeservice,  

 vil rådssekretariatet kunne returnere sagen eller tage kontakt til  

 Udlændingeservice herom.
 Efter modtagelse af de  

 nødvendige oplysninger fra arbejdsgiveren, forbereder rådssekretariatet sagen  

 til rådet og laver indstilling inden for 1-2 dage.
 Sekretariatet forelægger  

 dernæst i elektronisk form sagen for rådet med svarfrist på 4. dagen kl.  

 12.00.
 Hvis ingen af  

 rådsmedlemmerne har bemærkninger til sagen, betragtes sekretariatets  

 indstilling som godkendt, og sekretariatet fremsender udtalelsen elektronisk  

 til Udlændingeservice.
Hvis der er bemærkninger  

 fra rådet, fx på grund af tvivl om hvorvidt de tilbudte løn- og  

 ansættelsesvilkår  

 er sædvanlige, søger sekretariatet at indhente de nødvendige oplysninger hos  

 arbejdsgiveren.
Hvis dette lykkes, fremsendes høringssvaret elektronisk til  

 Udlændingeservice.
I modsat fald mødebehandles sagen hurtigst muligt i rådet.  

 I  

 disse situationer vil ovennævnte høringsfrist på 14 dage for regionen kunne  

 overskrides.
 Det regionale  

 beskæftigelsesråd vil i øvrigt kunne supplere de elektroniske høringer fra  

 rådssekretariatet  

 med møder i fx et særligt sagsbehandlingsudvalg under rådet.
6. Udlændingeservices udlændingeinformationssystem Udlændingeservices  

 høringer af de regionale beskæftigelsesråd gennemføres elektronisk på  

 følgende  

 måde:
 Det regionale  

 beskæftigelsesråd adviseres om en høring med en e-post, hvoraf fremgår,  

 hvilken  

 person høringen vedrører, og høringen besvares via  

 UdlændingeInformationsSystemet, hvor verserende høringer listes.
Hvis det konstateres, at  

 en høring er sendt til en forkert region, skal Udlændingeservice adviseres  

 herom, hvorefter høringen af Udlændingeservice vil blive sendt til rette  

 modtager.
Høringen kan ikke sendes videre fra én region til en anden, fordi  

 den  

 elektroniske procedure ikke er sat op til det.
 Høringssvar udfyldes  

 elektronisk som en blanket og indsendes til Udlændingeservice fra systemet.  

 Bilag til brug ved høringen vil kunne hentes elektronisk via systemet.
 Der vil blive sendt en  

 rykker med e-post, hvis høringen ikke er besvaret inden fristens udløb.
 De enkelte regionale  

 beskæftigelsesråd skal således have adgang til UdlændingeInformationsSystemet  

 For at få adgang hertil skal det regionale beskæftigelsesråd have  

 underskrevet  

 en opkoblingsaftale og udpeget en brugeransvarlig, som dels tager sig af  

 kontakten til Udlændingeservices Helpdesk og dels tager sig af  

 brugeradministrationen  

 i forhold til systemet.
 Information om systemet  

 hentes på  

  

 www.nyidanmark.dk  

 under UdlændingeInformationsPortalen.
7. AFs orientering til Udlændingeservice om strejke,  

 lockout eller blokade Udlændingeservice kan  

 ikke give arbejdstilladelse efter udlændingelovens § 9 a, stk. 5,  

 såfremt den pågældende arbejdsgiver er omfattet af strejke, lockout eller  

 blokade.
Dette gælder dog ikke, hvis konflikten er kendt overenskomststridig  

 eller på anden måde retsstridig.
 Udlændingeservice skal -  

 på baggrund af oplysninger fra Arbejdsmarkedsstyrelsen - undersøge, inden  

 arbejdstilladelse gives, om virksomheden er ramt af strejke, blokade eller  

 lockout.
 Arbejdsmarkedsstyrelsen  

 udarbejder en ugentlig liste til Udlændingeservice over virksomheder, der i  

 Arbejdsmarkedsportalen er registreret som værende omfattet af strejke,  

 lockout  

 eller blokade.
Udlændingeservice kan ud  

 fra oplysninger fra ovennævnte liste høre det lokale jobcenter, såfremt der  

 er  

 rejst tvivl om, hvorvidt virksomheden stadig reelt er omfattet af strejke,  

 lockout eller blokade.
Hvis dette ikke er tilfældet, meddeler jobcenteret  

 dette  

 til Udlændingeservice.
8. Udlændingeservices videregivelse af oplysninger til  

 de regionale beskæftigelsesråd om meddelte arbejdstilladelser Udlændingeservice  

 videregiver i elektronisk form meddelelser om arbejdstilladelser til de  

 regionale  

 beskæftigelsesråd.
Dette gælder både sager, som beskæftigelsesrådene har  

 været  

 hørt i, og sager, hvor Udlændingeservice har truffet afgørelse uden høring.  

 Udlændingelovens § 2, stk. 16, nævner, at Udlændingeservice i den forbindelse  

 kan videregive følgende oplysninger:
-  

 	  

 Lønmodtagerens navn -  

 	  

 Arbejdsgiverens navn  

 og adresse og arbejdsstedets beliggenhed.
 -  

 	  

 Lønmodtagerens  

 arbejdsfunktioner, titel, rang, stilling og jobkategori.
 -  

 	  

 Ansættelsesforholdets  

 begyndelsestidspunkt og dets forventede varighed, hvis der ikke er tale om  

 tidsubestemt ansættelse.
 -  

 	  

 Den normale daglige  

 eller ugentlige arbejdstid.
 I forbindelse med  

 modtagelsen af de meddelte arbejdstilladelser har de regionale  

 beskæftigelsesråd  

 mulighed for at reagere, såfremt rådene finder, at grundlaget for en meddelt  

 arbejdstilladelse ikke er til stede.
9. Overvågning Der er etableret et  

 særligt overvågningsberedskab, som følger situationen på arbejdsmarkedet på  

 baggrund af udvidelsen af EU med de nye medlemslande.
Formålet med  

 overvågningsberedskabet er at gøre det muligt løbende at beskrive udviklingen  

 på arbejdsmarkedet i lyset af tilgangen af arbejdskraft fra de østeuropæiske  

 EU-lande.
Arbejdsmarkedsstyrelsen  

 har det overordnede ansvar for beredskabet.
Det betyder, at  

 Arbejdsmarkedsstyrelsen  

 foretager den løbende overvågning, men inddrager beskæftigelsesregionerne,  

 hvis  

 der er behov herfor.
Herved kan systemet relativt hurtigt belyse  

 balanceproblemer på arbejdsmarkedet, der har forbindelse med tilgangen af  

 arbejdskraft fra de nye lande.
 Der er tale om et  

 beredskab på nationalt niveau, som er baseret dels på udviklingen i generelle  

 nøgletal og dels på informationer fra den regionale overvågning af  

 arbejdsmarkedet.  

 Informationer fra begge systemer sammenholdes løbende.
 10. Ikrafttræden.
 Vejledningen træder i  

 kraft den 1. august 2007. Samtidig ophæves vejledning nr. 49 af 11. maj 2004  

 om  

 de regionale arbejdsmarkedsråds besvarelser af høringer fra  

 Udlændingestyrelsen.
Endvidere ophæves  

 vejledning nr. 9091 af 27. januar 2005 om procesbeskrivelse af  

 RAR-sekretariaternes behandling af høringer fra Udlændingestyrelsen om  

 opholdstilladelser for de nye EU-borgere.
Denne procesbeskrivelse af  

 sagsgangen  

 i de tidligere AF-regioner ophæves, fordi der ikke længere er behov for en  

 detaljeret gennemgang af de enkelte sagsbehandlingsskridt.
Principperne fra  

 procesbeskrivelsen vil dog i hovedtræk fortsat kunne anvendes.
Arbejdsmarkedsstyrelsen, den 6. juli  

 2007 Kim Svendsen-Tune Bilag 1 Relevante bestemmelser fra udlændingeloven § 9 a.  

  

 Der  

 kan efter ansøgning gives opholdstilladelse til en udlænding, hvis væsentlige  

 beskæftigelsesmæssige eller erhvervsmæssige hensyn taler for at imødekomme  

 ansøgningen, herunder hvis udlændingen har indgået aftale eller fået tilbud  

 om  

 ansættelse enten inden for et fagområde, hvor der er mangel på særligt  

 kvalificeret arbejdskraft, eller hvor ansættelsen indebærer en årlig  

 aflønning  

 på mindst 450.000 kr.
Det i 1. pkt. angivne beløb er fastsat i 2007-niveau og  

 reguleres fra og med 2008 én gang årligt den 1. januar efter  

 satsreguleringsprocenten, jf. lov om en satsreguleringsprocent.
For  

 arbejdstagere, der er statsborgere i Estland, Letland, Litauen, Polen,  

 Slovakiet, Slovenien, Tjekkiet og Ungarn, finder 1. pkt. alene anvendelse,  

 hvis  

 der ikke kan gives de pågældende opholdstilladelse i medfør af stk. 5.
 Stk. 2.  

  

 Der kan efter ansøgning gives  

 opholdstilladelse til en udlænding, hvis opholdstilladelse efter §§ 7-9  

 eller 9 b-9 e nægtes forlænget efter § 11, stk. 2, jf. § 19,  

 stk. 1, eller inddrages efter § 19, stk. 1, når udlændingen er  

 i  

 et fast ansættelsesforhold af længere varighed eller gennem en længere  

 periode  

 har drevet selvstændig erhvervsvirksomhed, og beskæftigelsesmæssige eller  

 erhvervsmæssige hensyn taler derfor.
 Stk. 3.
 Stk. 4.
Stk. 5.  

  

 Der kan efter ansøgning gives  

 opholdstilladelse til en udlænding, der er statsborger i Estland, Letland,  

 Litauen, Polen, Slovakiet, Slovenien, Tjekkiet eller Ungarn, 1)  

 	  

 hvis den pågældende  

 har indgået aftale eller fået tilbud om ordinær beskæftigelse mindst 30 timer  

 om ugen hos en herværende arbejdsgiver i henhold til en hos arbejdsgiveren  

 gældende dansk overenskomst, der vedrører det pågældende arbejde, og hvor der  

 som aftalepart på lønmodtagersiden mindst er tale om en lokal fagforening,  

 som  

 er medlem af en landsdækkende lønmodtagerorganisation, 2)  

 	  

 hvis den pågældende  

 på et arbejdsområde, hvor løn- og ansættelsesvilkårene sædvanligvis alene er  

 reguleret i en individuel ansættelseskontrakt, har indgået aftale eller fået  

 tilbud om ordinær beskæftigelse mindst 30 timer om ugen hos en herværende  

 arbejdsgiver som forsker, underviser, funktionær i en ledende stilling eller  

 specialist m.v., eller 3)  

 	  

 hvis den pågældende  

 uden for de i nr. 1 og 2 nævnte tilfælde har indgået aftale eller fået tilbud  

 om ordinær beskæftigelse mindst 30 timer om ugen hos en herværende  

 arbejdsgiver  

 på sædvanlige løn- og ansættelsesvilkår.
Stk. 6.  

  

 Opholdstilladelse efter stk. 5  

 skal betinges af, at den herværende arbejdsgiver er registreret hos told- og  

 skatteforvaltningen som indeholdelsespligtig efter kildeskatteloven.  

 Udlændingeservice kan indhente oplysning herom fra told- og  

 skatteforvaltningen.
Oplysningerne kan indhentes i elektronisk form.
Stk. 7.  

  

 Opholdstilladelse efter stk. 5  

 kan ikke gives, såfremt den herværende arbejdsgiver er omfattet af strejke,  

 lockout eller blokade.
Dette gælder dog ikke, hvis konflikten er kendt  

 overenskomststridig eller på anden måde retsstridig.
 Stk. 8.  

  

 Opholdstilladelse efter stk. 5,  

 nr. 3, skal betinges af, at den indgåede ansættelsesaftale eller det  

 fremsatte  

 ansættelsestilbud indeholder de i § 2, stk. 2, i lov om  

 arbejdsgiverens pligt til at underrette lønmodtageren om vilkårene for  

 ansættelsesforholdet nævnte oplysninger.
 Stk. 9.  

  

 I sager vedrørende opholdstilladelse  

 efter stk. 5, nr. 3, afgiver den herværende arbejdsgiver over for  

 Udlændingeservice erklæring om, hvorvidt løn- og ansættelsesvilkårene er  

 sædvanlige, og om, hvorvidt de i stk. 8 nævnte oplysninger er indeholdt  

 i  

 ansættelsesaftalen eller -tilbuddet.
Stk. 10.  

  

 Det regionale beskæftigelsesråd  

 afgiver efter anmodning fra Udlændingeservice en udtalelse om, hvorvidt de i  

 stk. 1, 2, 5 eller 8 angivne betingelser efter det regionale  

 beskæftigelsesråds opfattelse er opfyldt.
Udtalelsen kan indhentes i  

 elektronisk form.
 Stk. 11.  

  

 Hvis en herværende arbejdsgiver har  

 indgået en gældende dansk overenskomst, hvor der som aftalepart på  

 lønmodtagersiden mindst er tale om en lokal fagforening, som er medlem af en  

 landsdækkende lønmodtagerorganisation, jf. stk. 5, nr. 1, kan  

 Udlændingeservice  

 godkende, at arbejdsgiveren ansætter statsborgere fra Estland, Letland,  

 Litauen, Polen, Slovakiet, Slovenien, Tjekkiet eller Ungarn til at udføre  

 nærmere angivne arbejdsfunktioner inden for overenskomstens dækningsområde  

 efter en anmeldelse af ansættelsesforholdet til Udlændingeservice.  

 Stk. 6  

 og 7 finder tilsvarende anvendelse.
Stk. 12.  

  

 Udlændingeservice kan godkende, at en  

 herværende arbejdsgiver, der har indgået en overenskomst som nævnt i  

 stk. 11, ansætter statsborgere fra Estland, Letland, Litauen, Polen,  

 Slovakiet,  

 Slovenien, Tjekkiet eller Ungarn i stillinger som omhandlet i stk. 5,  

 nr.  

 2, efter en anmeldelse af ansættelsesforholdet til Udlændingeservice.
Det er  

 en  

 betingelse, at virksomheden har dokumenteret, at der er tale om  

 arbejdsfunktioner, som falder inden for de omhandlede stillingskategorier.  

 Stk. 6 og 7 finder tilsvarende anvendelse.
Stk. 13.  

  

 En udlænding, der er statsborger i  

 Estland, Letland, Litauen, Polen, Slovakiet, Slovenien, Tjekkiet eller  

 Ungarn,  

 og som har indgået aftale eller fået tilbud om ansættelse under vilkår som  

 nævnt i stk. 5, nr. 1 eller 2, hos en arbejdsgiver godkendt efter  

 stk. 11 eller 12, opnår ved anmeldelse til Udlændingeservice ret til  

 ophold og arbejde i tiden, indtil Udlændingeservice har taget stilling til,  

 om  

 udlændingen kan meddeles opholdstilladelse.
Opholdstilladelse skal mod  

 forevisning af legitimation afhentes af udlændingen inden 30 dage efter, at  

 meddelelse om, at udlændingen har opnået opholdstilladelse, er sendt til  

 udlændingen.
 Stk. 14.  

  

 En anmeldelse efter stk. 13 skal  

 underskrives af arbejdsgiver og arbejdstager og indeholde oplysninger som  

 nævnt  

 i stk. 16, nr. 1-5.
Stk. 15.  

  

 Udlændingeservice kan inddrage en  

 godkendelse meddelt efter stk. 11 eller 12, hvis godkendelsen er opnået  

 ved svig, hvis betingelserne for godkendelsen ikke længere er til stede,  

 eller  

 hvis vilkårene for godkendelsen ikke overholdes.
Udlændingeservice kan til  

 brug  

 for en afgørelse efter 1. pkt. indhente en udtalelse fra det regionale  

 arbejdsmarkedsråd.
Udtalelsen kan indhentes i elektronisk form.
Stk. 16.  

  

 Udlændingeservice videregiver uden  

 udlændingens samtykke oplysning om meddelelse af opholdstilladelse efter  

 stk. 5 og 13 til det regionale beskæftigelsesråd.
Udlændingeservice kan  

 i  

 den forbindelse, herunder i elektronisk form, videregive følgende  

 oplysninger:
 1)  

 	  

 Lønmodtagerens navn.
 2)  

 	  

 Arbejdsgiverens navn  

 og adresse og arbejdsstedets beliggenhed.
 3)  

 	  

 Lønmodtagerens  

 arbejdsfunktioner, titel, rang, stilling og jobkategori.
 4)  

 	  

 Ansættelsesforholdets  

 begyndelsestidspunkt og dets forventede varighed, hvis der ikke er tale om  

 tidsubestemt ansættelse.
 5)  

 	  

 Den normale daglige  

 eller ugentlige arbejdstid.
 Stk. 17.  

  

 Ministeren for flygtninge,  

 indvandrere og integration kan fastsætte regler om, at de i stk. 11-16  

 nævnte regler tillige gælder for arbejdsgivere, der ikke har indgået en  

 gældende dansk overenskomst, hvor der som aftalepart på lønmodtagersiden  

 mindst  

 er tale om en lokal fagforening, som er medlem af en landsdækkende  

 lønmodtagerorganisation, jf. stk. 5, nr. 1.
 Stk. 18.  

  

 Ministeren for flygtninge,  

 indvandrere og integration kan fastsætte regler om, at statsborgere fra  

 Estland, Letland, Litauen, Polen, Slovakiet, Slovenien, Tjekkiet eller Ungarn  

 på særlige områder er fritaget for krav om opholds- og arbejdstilladelse som  

 nævnt i stk. 5.
 Stk. 19.  

  

 Stk.  

 5-18 finder tilsvarende anvendelse for statsborgere fra Bulgarien og  

 Rumænien.
